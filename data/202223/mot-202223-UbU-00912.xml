<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-00912">
  <teiHeader>
    <fileDesc>
      <titleStmt>
        <title>Kvalitet och frihet för en högskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:912 av Patrick Reslow m.fl. (SD)</title>
          <idno type="rdwebb">HA02912</idno>
          <rs type="number">912</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/HA02912/text</ref>
          <ref type="dokument_url_html">http://data.riksdagen.se/dokument/HA02912</ref>
          <ref type="dokumentstatus_url_xml">http://data.riksdagen.se/dokumentstatus/HA02912</ref>
          <ref type="pdf">http://data.riksdagen.se/fil/A0E28C40-A4B9-4197-B7EC-C37243CDB55B</ref>
          <ref type="docx">http://data.riksdagen.se/fil/AB9DED7B-FD1E-4717-BF56-6A2F6E9B726D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MfuVs8YCmrYVspKNmYCwWT" type="signed"/>
        <correspContext corresp="i-MfuVs8YCmrYVspKNmYCwWT">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction xml:id="i-CskCpWmwk5A1r6D4bitbuP" type="submitted">
          <date when="2022-11-22"/>
          <time when="11:56:49"/>
        </correspAction>
        <correspAction xml:id="i-7uZpgS6zTBN3V7nUf2d5cZ" type="reviewed">
          <date when="2022-11-22"/>
          <time when="17:28:03"/>
        </correspAction>
        <correspAction xml:id="i-N975Ld528B5hkUW14MiGq4" type="referred">
          <date when="2022-12-01"/>
        </correspAction>
        <correspAction xml:id="i-4r2zJUwFPKLFCquoSrGk2c" type="assigned">
          <date when="2023-07-05"/>
          <time when="09:53:34"/>
        </correspAction>
        <correspContext corresp="i-4r2zJUwFPKLFCquoSrGk2c">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-32jYWiHwe5sxboj9NfvWJh" type="behandlas_i"/>
        <correspContext corresp="i-32jYWiHwe5sxboj9NfvWJh">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:912 av Patrick Reslow m.fl. (SD)
          Kvalitet och frihet för en högskola i världsklass
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EV4FAPXXfB7dcM52WPdLnj">
            Förslag till riksdagsbeslut
          </head>
          <list>
            <item xml:id="i-JhmJd44PLULsDBGwWzYtv3" sortKey="Yrkande 1">
              Riksdagen ställer sig bakom det som anförs i motionen om att
              öka undervisningsfriheten och tillkännager detta för regeringen.
            </item>
          </list>
          <list>
            <item xml:id="i-WN6JPYjX7opzRJ8X78wUKC" sortKey="Yrkande 2">
              Riksdagen ställer sig bakom det som anförs i motionen om en översyn
              av regleringsbreven så att kvotering inte ska förekomma inom svensk
              högskola och tillkännager detta för regeringen.
            </item>
          </list>
          <list>
            <item xml:id="i-QVAkBwPM7Dme36Bq3WTguD" sortKey="Yrkande 3">
              Riksdagen ställer sig bakom det som anförs i motionen om att
              regeringen borde beakta att likvärdighet mellan discipliner och
              ämnen ska råda inom högskoleväsendet och tillkännager detta för
              regeringen.
            </item>
          </list>
          <list>
            <item xml:id="i-ThVji8ZxbCqyfyjyAJiPDb" sortKey="Yrkande 4">
              Riksdagen ställer sig bakom det som anförs i motionen om att
              regeringen borde överväga att ge de konstnärliga lärosätena ett
              samlat anslag för forskning och undervisning och tillkännager
              detta för regeringen.
            </item>
          </list>
          <list>
            <item xml:id="i-U1CPQUq7Us898zNVRVevrH" sortKey="Yrkande 5">
              Riksdagen ställer sig bakom det som anförs i motionen om att
              regeringen borde beakta att kvaliteten i den högre utbildningen
              stärks och tillkännager detta för regeringen.
            </item>
          </list>
          <list>
            <item xml:id="i-2FyGQtdRG71u7MSmepH7rA" sortKey="Yrkande 6">
              Riksdagen ställer sig bakom det som anförs i motionen om att
              regeringen borde beakta att högskolans styrelse ska ha tonvikten
              inom akademin och tillkännager detta för regeringen.
            </item>
          </list>
          <list>
            <item xml:id="i-DtPztd2P9tarM4roVa4Dki" sortKey="Yrkande 7">
              Riksdagen ställer sig bakom det som anförs i motionen om att
              regeringen borde beakta att studenternas anställningsbarhet efter
              examen ökar och säkerställa relevant forskning genom att lärosätena
              samverkar med det omgivande samhället, och detta tillkännager
              riksdagen för regeringen.
            </item>
          </list>
          <list>
            <item xml:id="i-C4BK9QTbkfiJeDexEk84JP" sortKey="Yrkande 8">
              Riksdagen ställer sig bakom det som anförs i motionen om att
              regeringen borde överväga att utreda hur ett finansieringssystem
              för lärosätena ska bli mer kvalitetsdrivande och tillkännager
              detta för regeringen.
            </item>
          </list>
          <list>
            <item xml:id="i-5A2YyrYa5MoagfsX8ckBqD" sortKey="Yrkande 9">
              Riksdagen ställer sig bakom det som anförs i motionen om att
              regeringen borde överväga en omfattande översyn av högre lärosäten
              avseende antal studieplatser och tillkännager detta för regeringen.
            </item>
          </list>
          <list>
            <item xml:id="i-8DVRFV9McEw3EW6HF66U62" sortKey="Yrkande 10">
              Riksdagen ställer sig bakom det som anförs i motionen om att
              regeringen borde beakta att lärosäten korrelerar antalet utbildningsplatser
              med tillgången på studentbostäder och tillkännager detta för regeringen.
            </item>
          </list>
          <list>
            <item xml:id="i-8oyRj8xNM3m8cMLz8T9Aa3" sortKey="Yrkande 11">
              Riksdagen ställer sig bakom det som anförs i motionen om att
              regeringen borde överväga en omfattande översyn av högre lärosäten
              avseende deras antal och universitetsstatus och tillkännager detta
              för regeringen.
            </item>
          </list>
          <list>
            <item xml:id="i-T3pNKXd8vfBdU5sbHr7fD4" sortKey="Yrkande 12">
              Riksdagen ställer sig bakom det som anförs i motionen om att
              regeringen borde beakta behovet av att inrätta fler kombinerade
              tjänster för både forskning och undervisning och tillkännager
              detta för regeringen.
            </item>
          </list>
          <list>
            <item xml:id="i-K7howAjPV6nciSPpnbdC4b" sortKey="Yrkande 13">
              Riksdagen ställer sig bakom det som anförs i motionen om att
              regeringen borde beakta att samtliga lärosäten ska redovisa sina
              resultat offentligt och tillkännager detta för regeringen.
            </item>
          </list>
          <list>
            <item xml:id="i-Rr1WkWbWcN3EYFzGuKMmtE" sortKey="Yrkande 14">
              Riksdagen ställer sig bakom det som anförs i motionen om att
              regeringen borde överväga att utreda en extern slumpvis bedömning
              av kandidat- och magisterarbeten för säkerställd kvalitet och
              tillkännager detta för regeringen.
            </item>
          </list>
          <list>
            <item xml:id="i-EGe9FotpUpgB1cZ89rASDo" sortKey="Yrkande 15">
              Riksdagen ställer sig bakom det som anförs i motionen om att
              regeringen borde beakta att styrelserna på våra universitet och
              en del högskolor ska upprätthålla säkerhet mot kunskaps- och forskningsspionage
              och tillkännager detta för regeringen.
            </item>
          </list>
          <list>
            <item xml:id="i-PjEtVnDdZkQPUUXeVSZCgq" sortKey="Yrkande 16">
              Riksdagen ställer sig bakom det som anförs i motionen om att
              värna de högre lärosätena som högborg för yttrandefriheten och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-QXm8e9T6N4buKD1zMMJ8A9" type="h1">
            Motivering
          </head>
          <p xml:id="i-P7vVoeXj3uYsgEGSjVH9Cu">
            Alla politiska aktörer är överens om betydelsen av att vårt högskolesystem
            håller hög kvalitet för vårt framtida välstånd, för vår position
            som framgångsrik modern nation och för att föra vår civilisation
            framåt. Det som skiljer de olika politiska åsikterna åt är snarare
            hur vi skapar en högskola av högsta klass. Vi anser att meritokrati
            och akade­misk frihet är nyckeln till framgång och att kvotering
            är en styggelse. Vi vill att ett minimum av lärarledd tid införs
            för våra utbildningar och att resurstilldelningssystemet förändras
            för att göra detta möjligt. Den lärarledda tiden blir självfallet
            olika beroende på vilken utbildning det gäller, eftersom kraven
            och typen av studier skiljer sig åt på ett markant sätt.
          </p>
          <p xml:id="i-5kHCXtLmsXN2KYhAJ53sCT">
            Eftersom samhällets resurser är begränsade kommer resurserna
            för högskole­systemet också att vara det. Då är det viktigt att
            befintliga resurser används på ett bra sätt och att dessa resurser
            samordnas. Vi vill betona vikten av att prioritera kvalitet i
            stället för kvantitet.
          </p>
          <head xml:id="i-XTTWejjtSzSV92SyzU9uF" type="h2">
            Ökad undervisningsfrihet
          </head>
          <p xml:id="i-92dxZ5AGx2E16dPQjbQh2n">
            1. Sverige ligger förvånande nog efter många andra länder när
            det gäller undervisnings­frihet. Att högskolans styrelse, och
            till och med studentorganisationer, har inflytande över de litteraturlistor
            som en universitetslärare ska använda i sin undervisning är för
            oss sverigedemokrater fullständigt oacceptabelt. Läraren för en
            kurs ska ha det slutgiltiga ansvaret för den litteraturlista som
            kursen ska innehålla. Detta hindrar inte dialog med både studenter,
            styrelse och kollegor. Tvärtom ska sådana dialoger upp­muntras.
          </p>
          <p xml:id="i-Tgm3YJs5mWtNbRSZa2s2sM">
            Vidare ska inga politiska ideologier, ofta i skepnad av vetenskap
            eller överideologi, tvingas på lärare och kurser. Undervisningen
            ska vila på vetenskaplig grund där fakta och kunskaper står i
            högsätet. Politisk påverkan hör inte hemma i dagens moderna högskolor.
            Ett aktuellt problem i detta sammanhang är den genusideologi som
            påtvingas alla möjliga kurser där denna ideologi är helt obsolet.
          </p>
          <head xml:id="i-95UbW4uPMPmdq5yFwrArfQ" type="h2">
            Ingen kvotering ska få förekomma inom högskoleväsendet
          </head>
          <p xml:id="i-VCxUwLPmrSGCE7VNkCZ65K">
            2. All slags kvotering blir i förlängningen av ondo. Om vi börjar
            att kvotera in en grupp människor, till exempel kvinnor, följer
            snart andra grupper med krav om kvotering. Vi sverigedemokrater
            tror att kvinnor och andra grupper i vårt samhälle har kapacitet
            att ta sig fram av egen kraft på samtliga områden inom högskoleväsendet.
            Överger man den viktiga och rättvisa principen om meritokrati
            så hamnar vi på ett sluttande plan där djup orättvisa kommer att
            bli alltmer manifest och vi får ett system där fler och fler med
            bäst meriter väljs bort på kvoteringsmässiga grunder.
          </p>
          <p xml:id="i-N3B3nY42G4v3FsYmsXkJkH">
            Varken tjänster eller styrelseplatser ska vara föremål för kvotering
            på våra lärosäten. Detta borde föras in i högskolelagen. Vad gäller
            ansökningar till olika anslag och tjänster skulle med fördel ett
            anonymiseringsförfarande kunna övervägas för att ett meritokratiskt
            rättvist system ska användas.
          </p>
          <head xml:id="i-5pLdss2DVjJAeZTVPKrRmc" type="h2">
            Likvärdighet ska råda mellan olika discipliner inom svenskt högskoleväsende
          </head>
          <p xml:id="i-5gB7gVW3pCfaM57TwmT9YW">
            3. Tvärvetenskapliga projekt har kommit för att stanna och fyller
            många gånger en nödvändig funktion. Däremot ska alla discipliner
            uppfylla samma grad av vetenskap­lighet och krav i övrigt. Den
            vetenskapliga grund som olika discipliner står på ska inte ifrågasättas
            av andra discipliner som mer är av politisk karaktär. Naturvetenskapliga
            discipliner ska vila på sin egen vetenskapliga grund och ska inte
            få komprometteras av till exempel genusvetenskap.
          </p>
          <p xml:id="i-9SeZZexwxGrtejSv2twRTz">
            Inte heller ska det tillåtas att samhällsvetenskaper med politiska
            förtecken ska få ställa krav som till exempel kvotering eller
            beordra speciella inslag i olika kurser. Varken forskning eller
            undervisning ska tillåtas att styras med politiska förtecken,
            vilket vi ser tecken på i dag. Denna typ av styrning vi här syftar
            på torde uppenbart strida mot akademins frihet. Regeringen borde
            därför beakta detta i sitt fortsatta arbete.
          </p>
          <head xml:id="i-Ag8vMFKdp5qnEgjwZfx8te" type="h2">
            Öka lärosätenas frihet genom att övergå till ett samlat anslag
          </head>
          <p xml:id="i-HTWzz6ma8xh3Xis1SMTZ1P">
            4. I dag är anslagen till lärosätena uppdelade i ett anslag för
            forskning och ett anslag för undervisning. Det finns både för-
            och nackdelar med skilda anslag för forskning och undervisning.
            På åtminstone vissa högskolor torde dock fördelarna med ett samlat
            anslag överväga. Till att börja med vill vi ha ett samlat anslag
            för både forskning och undervisning på de konstnärliga högskolorna
            (Stockholms konstnärliga högskola, Konstfack, Kungliga Konsthögskolan
            samt Kungliga Musikhögskolan). Detta anslags­givande ökar lärosätenas
            frihet liksom ansvar. Framförallt underlättar ett samlat anslag
            planering och flexibilitet för lärosätena.
          </p>
          <p xml:id="i-DSgNqkzsfNZVPtKeTYxefv">
            En annan mycket viktig fördel med ett samlat anslag är att det
            underlättar för lärosätena att inrätta trygga och långsiktiga
            tjänster där både undervisning och forskning ingår. Regeringen
            borde överväga detta i sitt fortsatta arbete.
          </p>
          <head xml:id="i-8M4e6mPaXsYWmGVxasYhdT" type="h2">
            Högre utbildning av hög kvalitet
          </head>
          <p xml:id="i-8AVADniKwDQp2E7ytqvboQ">
            5. Svenska studenter får minst lärarledd undervisning enligt
            enkätundersökningar från Eurostudent. År 2011 låg nivån på 12
            timmar i veckan, 2015 var antalet 11 timmar och 2018 endast 10
            timmar per vecka. Detta är en mycket oroande utveckling. En möjlig
            förklaring ges i en aktuell rapport från Studieförbundet Näringsliv
            och Samhälle (SNS). Där framgår att antalet forskare och lärare
            ligger relativt stabilt sedan 2004 trots att antalet studenter
            har ökat med 10 procent. Samtidigt har gruppen högutbildad administration
            och chefer ökat kraftigt från 6 000 personer till 10 000 personer.
          </p>
          <p xml:id="i-MsW7rkDULUfk2F9pNP4V2A">
            För Sverigedemokraterna är det oerhört viktigt att lärosätenas
            administration inte sväller på bekostnad av kärnverksamheten.
            Denna trend måste brytas och andelen lärarledd undervisning öka.
            Regeringen borde beakta detta i sitt fortsatta arbete.
          </p>
          <head xml:id="i-RpKcgFGGZ7UHoFYTsPibPc" type="h2">
            Lärosätenas styrelse ska ha tonvikten inom akademin
          </head>
          <p xml:id="i-76znrZuW3J2Jbg1SN9nvdQ">
            6. Balansen mellan lärosätenas autonomi och statens styrning
            är en komplicerad fråga där skilda intressen måste balanseras.
            Staten måste kunna styra över och prioritera skattemedlens användning
            för att värna begränsade resurser. Samtidigt måste lärosätena
            ha akademisk frihet och självständigt kunna arbeta för att stärka
            forskningens kvalitet. Det ankommer på riksdagen att besluta om
            fördelning av resurserna. Det ligger också på riksdagen, regeringen
            och andra offentliga institutioner att kontrollera hur effektivt
            de statliga medlen används.
          </p>
          <p xml:id="i-TXuD2owHaZ5zi43eFt6cpe">
            Vad gäller mer närliggande och rent akademiska frågor ska lärosätenas
            frihet och det kollegiala ledarskapet ökas jämfört med hur det
            förhåller sig i dag. För att lärosätena ska styras så effektivt
            som möjligt måste styrelserna vara både allsidiga och kompetenta.
            Styrelserna bör till en tredjedel bestå av ledamöter tillsatta
            externt, en tredjedel av lärare och forskare från det egna lärosätet
            och en tredjedel av lärare och forskare från andra lärosäten.
            Styrelsens ordförande bör vara en akademiker som väljs av styrelsen
            på förslag av valberedningen. Valberedningen bör bestå av tre
            personer och ha samma sammansättning som styrelsen där den externt
            tillsatta ledamoten tillsätts av regeringen. Styrelsens storlek
            kan med fördel beslutas av högskolan själv i samråd med valbered­ningen.
            Regeringen borde beakta detta i sitt fortsatta arbete.
          </p>
          <head xml:id="i-6cRZ9UapvqP41MTQrjvgR2" type="h2">
            Samverkan med det omgivande samhället och anställningsbarhet
          </head>
          <p xml:id="i-XX7pSLm2AkBFRtqWaYwK7a">
            7. I högskolelagen står det att läsa att det ingår i lärosätenas
            uppgift att samverka med det omgivande samhället och informera
            om sin verksamhet samt verka för att forskningsresultat tillkomna
            vid lärosätena kommer till nytta. Det är av största vikt att högskolor
            och universitet samarbetar med det omgivande samhället med syftet
            att forskningsbaserad kunskap ska komma till nytta. Sverigedemokraterna
            är dock emot att samarbete är anslagsgrundande på grund av svårigheterna
            att mäta denna parameter.
          </p>
          <p xml:id="i-TorUJufrs2v91r5ZjFL9Yd">
            Samarbete ska heller inte ske för dess egen skull, utan för att
            uppnå resultat. Lika viktigt är att lärosätena klarar av att utforma
            utbildningarna i syfte att säkerställa studenternas anställningsbarhet
            efter avslutad utbildning samt att lärosätena klarar av att samarbeta
            och föra dialog med det omgivande samhället och presumtiva arbetsgivare.
            Regeringen borde beakta detta i sitt fortsatta arbete.
          </p>
          <head xml:id="i-eJ3VHgrrXyWyTizSj46YW" type="h2">
            Ett kvalitetsdrivande finansieringssystem för lärosätena
          </head>
          <p xml:id="i-LHafD6yy4HbAc3U1sCRgct">
            8. Vi har idag ett finansieringssystem med studentpeng. Detta
            premierar i hög grad kvantitet, det vill säga att det tas in så
            många studenter som möjligt varje läsår vid varje lärosäte i stället
            för att det satsas på kvalitet i utbildningarna. Finansieringssystemet
            bör reformeras så att kvalitet premieras mer. Vi har redan nått
            upp till höga mål vad gäller antalet studenter bland befolkningen.
            Tyvärr finns det indikationer på att kvaliteten blivit lidande.
            Vi vill att finansieringssystemet reformeras i enlighet med vad
            Strut-utredningen föreslår, nämligen att hälften av utbildningsanslaget
            utgörs av en fast bas som grundar sig på det utbildningsmål som
            lärosätet och regeringen satt upp genom en fyraårig överenskommelse
            och den andra hälften är en rörlig del som grundar sig på antalet
            helårsstudenter som lärosätet och utbildningen har. Vi anser därför
            att regeringen borde överväga att utreda ett mer kvalitetsdrivande
            finansieringssystem för lärosätena.
          </p>
          <head xml:id="i-XkaUCMFe4dnCLzkMF8MDFG" type="h2">
            Regeringen bör tillsammans med lärosätena besluta om antalet
            anslagsgivande studieplatser
          </head>
          <p xml:id="i-QExKek5wYG4wg5uW7vDtKj">
            9. För att bibehålla och öka kvaliteten på våra teoretiska högskoleutbildningar
            bör antalet platser på utbildningar där det samhälleliga behovet
            är mättat hållas igen och inte ökas. På en del utbildningar är
            det relevant att till och med minska antalet utbildnings­platser
            och låta de lärosäten som har högst kvalitet driva dessa utbildningar
            vidare. Det totala antalet teoretiska utbildningsplatser vi har
            i dag ska inte utökas; i stället är det yrkesutbildningar som
            samhället har ett skriande behov av. Antalet anslagsgivande studieplatser
            ska bestämmas genom den dialog och de mål som regeringen i samråd
            med lärosätena kommer fram till. Regeringen bestämmer och har
            ansvaret för det totala antalet studieplatser i landet på varje
            utbildning.
          </p>
          <p xml:id="i-7chN3dBGidVYvgZcAgLVhB">
            Högre utbildning får aldrig anta skepnaden av ren arbetsmarknadspolitik.
            Även fortsättningsvis kommer de individuella val som studenterna
            gör att spela en avgörande roll. Regeringen borde därför överväga
            en omfattande översyn av dessa frågor.
          </p>
          <head xml:id="i-8gHeCsj3qFFydVKYyK7xDz" type="h2">
            Högskolorna ska inte kunna utöka antalet studieplatser utan att
            dimensionera antalet studentboenden
          </head>
          <p xml:id="i-UgMsuAqTTUAR7C2mRk7Baq">
            10. Snart sagt varje höst rapporterar medier och studentorganisationer
            om den akuta brist på studentbostäder som råder vid våra lärosäten.
            Denna brist har legat för handen under en längre tid och inga
            tillräckligt kraftfulla åtgärder har vidtagits för att åtgärda
            problemet. Förslaget med utökade rättigheter att hyra ut till
            studenter i andra hand har inte gett erforderligt resultat. Till
            en stor del kan bostadsproblemet förklaras med ett utökat antal
            högskoleplatser över tid.
          </p>
          <p xml:id="i-W4mSVWTcgabFFPcS1MnJfB">
            Vi har ett förhållande där lärosätena får studentpeng efter antalet
            studenter som genomför kurser. Regeringen stipulerar dock ett
            tak för ett högsta antal platser på olika utbildningar. Dock finns
            det inga krav på tillräckligt med bostäder korrelerat till antalet
            studenter.
          </p>
          <p xml:id="i-WenVgwbZxwfFXqp1Hsy2FZ">
            Vi vill att det ska finnas tillräckligt med bostäder när regeringen
            fördelar pengarna till lärosätena för ett visst antal studenter.
            I annat fall minskas antalet studieplatser så att bostäderna räcker
            till. En kvot bör räknas ut för varje lärosäte eftersom det finns
            bety­dande skillnader mellan olika lärosäten angående hur stor
            del av studenterna som är i behov av studentbostad. På vissa orter
            är det rimligt med en lägre kvot då många studenter sannolikt
            kan ordna bostad på annat håll eller bo hemma. Det är i längden
            orimligt att finansiera studentplatser där en del av studenterna
            kommer att sakna bostad.
          </p>
          <p xml:id="i-7E7LD65Uqap73eiQuNHFmm">
            I längden måste lärosätena, berörda kommuner och Akademiska Hus
            kunna sam­arbeta för att förse våra studenter med tak över huvudet.
            Fungerar inte detta är nästa steg ändrad lagstiftning där staten
            går hårdare in och styr byggandet och boendet. Student­bostäder
            ska också kunna uppföras av mer enkel och tillfällig karaktär
            och bygglagarna bör anpassas därefter. Lärosäten ska också kunna
            bygga och driva studentbostäder i egen regi, om de så vill. Regeringen
            borde därför beakta detta i sitt fortsatta arbete.
          </p>
          <head xml:id="i-7XtvBhy7gRrKKSKvUssjqy" type="h2">
            En reform av högskoleväsendet
          </head>
          <p xml:id="i-Czzu2HLrNSUmiZ8Y6M5vPV">
            11. Sverige har ett decentraliserat system med universitet och
            högskolor på relativt många orter. I princip bör vi behålla dessa
            geografiskt spridda lärosäten. Det är viktigt att kunna erbjuda
            högre utbildning där den efterfrågas, alltså även utanför de större
            universitetsstäderna. Inte minst ser vi en stor potential för
            lokala industrier och andra arbetsgivare att lokalt samverka med
            högre lärosäten. Vi ser också problem med brist på till exempel
            bostäder i de större universitetsstäderna, varför utbildning måste
            kunna erbjudas över hela landet.
          </p>
          <p xml:id="i-MQARNF2i6pRboUfdLnPkc3">
            Vi vill driva fram administrativa sammanslagningar av mindre
            högskolor för att använda samhällets och högskolornas resurser
            mer effektivt. Andelen personal som inte har forskande eller undervisande
            uppgifter uppgår till i genomsnitt 34 procent vid Sveriges lärosäten,
            enligt RUT 2020:919. Med sammanslagningar kan resurser optimeras
            i hela högskolesystemet. I Danmark har man gjort just detta med
            stor framgång. I ett första steg vill vi slå ihop Malmö universitet
            med Lunds universitet, som då blir ett enda universitet med en
            styrelse. Vi vill också att Mälardalens högskola slås ihop med
            Södertörns högskola.
          </p>
          <p xml:id="i-5tCa9MoJDDkwBdSMsfq2Bx">
            Det har på senaste tiden gått inflation i att befordra högskolor
            till universitet. Detta gör inte att utbildningsnivån i vårt land
            höjs, utan tjänar endast populistiska motiv. Vi behöver både högskolor
            med en mindre andel forskning och universitet med kvalitativ forskning.
            I dagsläget bör inga fler högskolor upphöjas till universitet
            och universitet som inte håller måttet bör fråntas sin universitetsstatus.
          </p>
          <p xml:id="i-Ld5ZZyVgE9R3rxLN3ftWG">
            Vi vill att universitet, men framförallt högskolor, specialiserar
            sig på de områden där de är bäst. På detta sätt höjer vi kvaliteten
            för hela högskoleväsendet i vårt land. Regeringen borde därför
            överväga en omfattande översyn av högre lärosäten avseende deras
            antal och universitetsstatus.
          </p>
          <head xml:id="i-Ebz87mWikVhbz9R5EyfJHs" type="h2">
            Trygga anställningar inom akademin genom att inrätta fler kombinerade
            tjänster för både forskning och undervisning
          </head>
          <p xml:id="i-6j7mUdkbPD4KM9qH3ZYEUN">
            12. På de främsta universiteten i västvärlden viktas undervisning
            högre än i Sverige, där forskning premieras alltför högt på bekostnad
            av undervisningen. Vi vill att fler trygga tjänster med längre
            avtal inrättas där det ingår både forskning och undervisning,
            vilket är en mycket viktig parameter för att öka kvaliteten på
            både forskningen och under­visningen. I de mål och i den överenskommelse
            som enligt vårt förslag ska ske mellan lärosätena och regeringen
            ska det beslutas om en rimlig nivå på antalet tjänster där både
            forskning och undervisning ingår. Regeringen borde beakta detta
            i sitt fortsatta arbete.
          </p>
          <head xml:id="i-F9MU7NEAPUDVY1xWWa3bUq" type="h2">
            Samtliga högskolor ska redovisa sina resultat offentligt på en
            lättillgänglig portal
          </head>
          <p xml:id="i-JWupf4xUMUq1Hep3XSb7uT">
            13. Att blivande studenter kan jämföra de olika lärosätenas resultat
            är av stor vikt vid val av utbildning, men informationen äger
            även ett allmänintresse. Det är fullt rimligt att blivande studenter
            får ta del av så mycket relevant information som möjligt inför
            detta kanske livsavgörande utbildningsval. Alla högskolor är inte
            lika bra och olika kurser bedrivs inte på samma sätt på olika
            högskolor. Att studenter som ska lägga en stor del av sin tid
            och en massa pengar på en utbildning får ta del av så mycket information
            som möjligt är en demokratisk rättighet och borde vara självklart.
          </p>
          <p xml:id="i-936TdLyFQTF6eW3euyyVCt">
            Det som bör redovisas är genomströmning, kursresultat i genomsnitt
            och i möjlig­aste mån anställning efter examen. Det sistnämnda
            kan stöta på praktiska svårigheter och informationen bör redovisas
            när det går. Portalen som detta ska redovisas på ska vara lättillgänglig
            och lättläst. Det ska vara enkelt att jämföra olika högskolor
            och olika kurser på olika högskolor. Därför ska denna portal drivas
            av en statlig högskole­myndig­het. Regeringen borde beakta detta
            i sitt fortsatta arbete.
          </p>
          <head xml:id="i-L4iFwdSr7U2aAXeU4rskyp" type="h2">
            Extern slumpvis bedömning av kandidat- och magisterarbeten
          </head>
          <p xml:id="i-9FUbximhYijF64iwMLFUSF">
            14. Många svenska högskolor och universitet har problem med att
            upprätthålla kvaliteten. En del program håller hög nivå, men på
            många högskoleutbildningar ligger studiearbetsinsatserna på ringa
            15–20 timmar i veckan. Det säger sig självt att en så mager investering
            i tid näppeligen ger önskvärda resultat. En annan olycklig tendens
            är att kraven gradvis har sänkts för att få godkänt på skilda
            nivåer, men också på kandidat- och magisterarbeten. Ett sätt att
            mäta kvaliteten på respektive utbildning är att granska dess studenters
            kandidat- och magisterarbeten.
          </p>
          <p xml:id="i-3X2T2qsEH6bLJgAwqkDNAu">
            Vi vill att Universitetskanslersämbetet (UHÄ), som innehar uppdraget
            att granska och säkra kvaliteten i högskolan, återgår till det
            utvärderingssystem som användes fram till 2014 och som hade fokus
            på utbildningars kvalitet. Systemet byggde på extern granskning
            av slumpmässiga urval av kandidat- och magisterarbeten, vilket
            tjänade som garant för en lägstanivå på utbildningskvaliteten.
            Dessa kvalitetshöjande åtgärder ska ske på ett sådant sätt att
            vi även i fortsättningen följer Bolognaprotokollet. Regeringen
            borde därför överväga att utreda denna fråga.
          </p>
          <head xml:id="i-F4xWEjpHUvTdWY3vgJD2Q5" type="h2">
            Säkerställ att inget kunskaps- eller forskningsspionage förekommer
            på våra lärosäten eller vetenskapliga institutioner
          </head>
          <p xml:id="i-Qe1f5KHmKnC6NvQgHp18Mv">
            15. Utländska stater, speciellt vissa stormakter, har ett uppenbart
            intresse av att illegalt ta del av Sveriges uppnådda forskningsresultat
            och kunskapsresultat inom natur­veten­skapen. Det sker genom antingen
            mänskligt eller digitalt spionage. En hel del miss­tänkta incidenter
            har noterats de senaste åren. Detta innebär självklart en stor
            förlust för Sverige som nation om spionaget blir framgångsrikt.
            Varje styrelse på våra universitet bör upprätta och verkställa
            en seriös plan för att motverka spionage. Det kanske inte är relevant
            att ha en plan mot spionage på varje lärosäte, speciellt om det
            inte finns discipliner som utländsk makt äger ett stort intresse
            av. Utländska makter har sannolikt högst begränsat intresse av
            forskningen på våra konstnärliga högskolor, bara för att nämna
            ett exempel. Självklart måste styrelserna ta hjälp av extern expertis
            i sitt arbete. Regeringen borde beakta detta i sitt fortsatta
            arbete.
          </p>
          <head xml:id="i-4pEBDrFHH49W3D7mb9MTgB" type="h2">
            Vikten av yttrandefrihet inom våra lärosäten
          </head>
          <p xml:id="i-CgbmQCWoSK89m8tyRrt4Gp">
            16. Cancelkulturen har under en längre tid letat sig in i svenska
            lärosäten. Lektorer, docenter och professorer anmäls, fryses ut
            och skambeläggs om de till exempel använder ett icke politiskt
            korrekt ordval. Förutom ett växande antal uppmärksammade händelser
            som drabbat enskilda docenter och professorer vid exempelvis Konstfack
            och Lunds och Uppsala universitet uppger ett hundratal lektorer
            att studenter protesterat mot kursmaterial för att det uppfattats
            som rasistiskt, kvinnofientligt eller icke-inkluderande. Så här
            kan det inte tillåtas att fortsätta. Svenska lärosäten måste få
            vara en högborg för yttrandefriheten.
          </p>
        </div>
        <div type="motSignatures">
          <list>
            <item xml:id="i-BFjp8X8n9RvzsZzA3sN3or" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-9q4npcAtJdLV8bkbSrzVC6" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-UtDxtCdxFTZtDEbgY6NVeu" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-PzV9W78PEwpbfS5DsGMq7N" who="i-DfQCZENTNqZdmhKQNP4e5m">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
