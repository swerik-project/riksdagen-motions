<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03295">
  <teiHeader>
    <fileDesc>
      <titleStmt>
        <title>Ett nationellt förbud mot tiggeri</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3295 av Johan Forssell m.fl. (M)</title>
          <idno type="rdwebb">H8023295</idno>
          <rs type="number">3295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023295/text</ref>
          <ref type="dokument_url_html">http://data.riksdagen.se/dokument/H8023295</ref>
          <ref type="dokumentstatus_url_xml">http://data.riksdagen.se/dokumentstatus/H8023295</ref>
          <ref type="docx">http://data.riksdagen.se/fil/55C27432-93BE-4EF2-A3EC-6CB04D599D75</ref>
          <ref type="pdf">http://data.riksdagen.se/fil/0A122C9C-E610-4C0F-9B14-A82E07CD5624</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SiShU1rVuDawNbHKcoU9Ew" type="signed"/>
        <correspContext corresp="i-SiShU1rVuDawNbHKcoU9Ew">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-HA14MgUZi2C7YLL7j4swM1" type="submitted">
          <date when="2020-10-06"/>
          <time when="14:06:23"/>
        </correspAction>
        <correspAction xml:id="i-W6tUZw13EhvfrVvdQiQrph" type="reviewed">
          <date when="2020-10-06"/>
          <time when="16:10:51"/>
        </correspAction>
        <correspAction xml:id="i-6hndJD2Kq9vgTPzqYUTx1h" type="referred">
          <date when="2020-10-14"/>
        </correspAction>
        <correspAction xml:id="i-LhKhMLXLYkfhmGsNgAwm7u" type="assigned">
          <date when="2021-10-07"/>
          <time when="12:38:54"/>
        </correspAction>
        <correspContext corresp="i-LhKhMLXLYkfhmGsNgAwm7u">
          <ref type="assignedTo">Justitieutskottet</ref>
        </correspContext>
        <correspAction xml:id="i-9coHegTkM6u1dXTkV5fuKp" type="behandlas_i"/>
        <correspContext corresp="i-9coHegTkM6u1dXTkV5fuKp">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XKaEjH5xg2UP9uiKiq9PpL" type="behandlas_i"/>
        <correspContext corresp="i-XKaEjH5xg2UP9uiKiq9PpL">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7Gepe5FLTDQkY5VjkQBRgW" type="behandlas_i"/>
        <correspContext corresp="i-7Gepe5FLTDQkY5VjkQBRgW">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3295 av Johan Forssell m.fl. (M)
          Ett nationellt förbud mot tiggeri
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7NDbNGaLheeRBptCynPuh3">
            Förslag till riksdagsbeslut
          </head>
          <list style="ol">
            <item xml:id="i-DYv6pb1z9QJbw9vXEPNWdG">
              Riksdagen ställer sig bakom det som anförs i motionen om att
              införa ett nationellt förbud mot tiggeri och tillkännager detta
              för regeringen.
            </item>
            <item xml:id="i-GEfHvzix6EUcFunxRVdyYD">
              Riksdagen ställer sig bakom det som anförs i motionen om att
              se över hur reglerna om den fria rörligheten tillämpas i Sverige
              och tillkännager detta för regeringen.
            </item>
            <item xml:id="i-MdyPbyZaAEWM9Fwe2LEd2s">
              Riksdagen ställer sig bakom det som anförs i motionen om att
              ta fram nationella riktlinjer för EU/EES-medborgare och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Br6kUD9CaSredz8SMUzNdj" type="h1">
            Motivering
          </head>
          <p xml:id="i-N62jo6WcBd9fGkeu68J6pf">
            I den nationella lägesbilden 2018 bedömde Polismyndigheten att
            cirka 4 800 utsatta EU/EES-medborgare befann sig i Sverige. Det
            förekommer bland dessa också barn som lever under oacceptabla
            förhållanden.
          </p>
          <p xml:id="i-PfNPjkwMHc346221XNCeeY">
            Länsstyrelsen i Stockholm som har haft det nationella samordningsansvaret
            för utsatta EU/EES-medborgare konstaterar att det saknas förutsättningar
            för att få en helhetsbild av omfattningen gällande målgruppens
            utsatthet. Omfattningen är svår­bedömd eftersom definitioner av
            gruppen är otydliga, myndigheter saknar rutiner för uppsökande
            verksamhet avseende denna grupp samt det inte sker någon registrering
            vid inresa till Sverige, vilket gör det svårt att fastställa vistelsetiden.
          </p>
          <p xml:id="i-Q3wXkBKeCH724UEv9A4Www">
            Polisen gör i sin nationella lägesbild bedömningen att det finns
            flera grupperingar som tigger i Sverige och som styrs av kriminella
            aktörer och att det förekommer multi­exploatering där utsatta
            EU-medborgare, vid sidan av tiggeri, utnyttjas för bland annat
            prostitution. Det finns också uppgifter om grupperingar som tar
            betalt för och styr över användningen av offentliga platser för
            tiggeri.
          </p>
          <p xml:id="i-KgNew8omnkRfkamCFVKAwu">
            Lägesbilden gällande multiexploateringen av utsatta EU-medborgare
            stärks ytter­ligare i polisens rapport Internationella brottsnätverk
            inom organiserad tillgrepps­brottslighet från april 2019 där polisen
            menar att utländska medborgare används som ofrivilliga bilmålvakter
            och även utnyttjas för stölder och tiggeri på ett sätt som liknar
            omständigheterna vid människohandel.
          </p>
          <p xml:id="i-BH7sJXeAg5gtddWZ2EbjSt">
            Exploatering av utsatta personer är ett växande problem och det
            finns anledning att befara att mörkertalet är stort. De som drabbas
            är främst personer från andra länder, såväl inom som utanför EU.
            Många gånger handlar det om människor som lever i svår fattigdom
            eller är utsatta för diskriminering i sina hemländer. Det förekommer
            att utsatta personer under hot om våld tvingas att tigga, ofta
            för att betala tillbaka en orimligt hög kostnad för resan till
            Sverige. Ett vanligt tillvägagångssätt vid exploatering i tiggeri
            synes vidare vara att en kriminell aktör vid dagens slut eller
            flera gånger om dagen samlar in och behåller de pengar som andra
            har tiggt ihop.
          </p>
          <p xml:id="i-Q6TGakXUVAkjUjKPiNKUze">
            Av lägesbilden från den tidigare nationella samordnaren för utsatta
            EU/EES-medborgare framgår även att utsatta EU/EES-medborgare utsätts
            för arbetskrafts­exploatering. En nationell trend är att fler
            väljer att bo i fordon i stället för tillfälliga bosättningar
            som till exempel kojor, tält eller skjul som byggts upp, alternativt
            husvagnar som ställts upp. Det finns en organiserad brottslighet
            kopplat till att tillhandahålla fordon mot ersättning till målgruppen.
            Av lägesbilden framgår även, kopplat till jämställdhetsperspektivet,
            att patriarkala strukturer och system i stor utsträckning råder.
          </p>
          <p xml:id="i-6WbvkWjwPifz9V1FGhSFqM">
            Tiggeri har ur ett historiskt perspektiv inte varit tillåtet
            i Sverige. Under en begränsad tid har tiggeri varit tillåtet utan
            att det blev ett stort och utbrett problem. Situationen har dock
            som en följd av bland annat den successiva utvidgningen av EU-samarbetet
            förändrats. Idag är tiggeri vanligt förekommande i hela landet.
          </p>
          <p xml:id="i-2qfaU8kH1j3Y5hQGc2wezC">
            Sveriges hittillsvarande hållning i förhållande till tiggeriet
            har skickat dubbla signaler. Trots att tiggeri är tillåtet i Sverige
            har regering och myndigheter på olika sätt försökt göra det mindre
            lönsamt att tigga, bland annat genom uppmaningar att inte ge pengar
            till tiggare. Det har även genomförts förenklingar för markägare
            att få bort tiggarnas olagliga bosättningar. Ett nytt brott –
            människoexploatering – vars syfte är att kriminalisera ett beteende
            som innebär att man utnyttjar någon annan person för att bland
            annat tigga, har även införts. Bevissvårigheterna är dock uppenbara
            vad gäller den här typen av brottslighet eftersom många inblandade
            inte vill vittna. Det innebär att lagstiftningens genomslag i
            praktiken riskerar att bli begränsat.
          </p>
          <p xml:id="i-CMgsRJHeXU8bjXPzzVkuq4">
            Vissa kommuner har på egen hand försökt reglera tiggeriet genom
            lokala förbud. Högsta förvaltningsdomstolen bekräftade i ett avgörande
            i december 2018 att en kommun under vissa förhållanden har möjlighet
            att genom lokala förbud hindra tiggeri på vissa avgränsade offentliga
            platser. Lokala tiggeriförbud riskerar dock att leda till att
            tiggeriet flyttar till andra platser i kommunen eller till andra
            kommuner. Under senare tid har även den s.k. Eskilstunamodellen
            uppmärksammats. Den innebär i korthet att den som vill ägna sig
            åt passiv pengainsamling på vissa håll i staden måste söka ett
            avgiftsbelagt tillstånd hos polisen. En sådan ordning är dock
            problematisk av flera skäl och legitimerar på ett olyckligt sätt
            tiggeri som försörjning i Sverige.
          </p>
          <p xml:id="i-PsiKkvhhG7Q4tCKRPiAUBQ">
            Flera andra länder har regler som på ett eller annat sätt förbjuder
            tiggeri. I exempel­vis Danmark är tiggeri förbjudet, och i Storbritannien
            är det förbjudet både att själv tigga och att uppmuntra någon
            som är minderårig att göra det. Erfarenheten från Norge visar
            vidare att möjligheten till kommunala förbud för tiggeri på allmän
            plats i praktiken används i begränsad utsträckning.
          </p>
          <p xml:id="i-XbZs2UB3hkTkrLrzprn9fc">
            Mot denna bakgrund behövs ett nationellt tiggeriförbud. Lokala
            förbud innebär att staten överlämnar ansvaret för en i grunden
            nationell fråga till kommunerna. Enligt Moderaternas mening bör
            en ny bestämmelse införas i strafflagstiftningen med innebörd
            att den som gör sig skyldig till tiggeri begår ett brott. Genom
            att införa ett nationellt förbud mot tiggeri i strafflagstiftningen
            skapas vidare en laglig möjlighet för poliser och även ordningsvakter
            att avvisa tiggare från den plats där tiggeriet äger rum.
          </p>
          <p xml:id="i-R2XgLuidTVkXXX6e76eJs1">
            En översyn behövs även av hur reglerna om uppehållsrätten och
            den fria rörligheten tillämpas i Sverige kopplat till utsatta
            EU/EES-medborgare som kommer till Sverige för att tigga. Syftet
            med den fria rörligheten har aldrig varit att människor under
            lång tid och utan möjlighet till egen försörjning ska kunna uppehålla
            sig i andra EU-länder. En översyn bör genomföras för att identifiera
            brister i hur dagens regelverk tillämpas i Sverige.
          </p>
          <p xml:id="i-6dJFZ8RLTTMc8AgJ1S5SDt">
            Det är också problematiskt att det råder stora skillnader mellan
            olika kommuner vad gäller tolkning och tillämpning av det nationella
            regelverket vad gäller frågor som exempelvis uppehållsrätt, akut
            nödbistånd och rättighet till sjukvård. Regeringen bör därför
            ta initiativ till att ta fram nationella riktlinjer avseende utsatta
            EU/EES-medborgare.
          </p>
        </div>
        <div type="motSignatures">
          <list>
            <item xml:id="i-PksZK45CRg5DMrauvTBq1c">
              Johan Forssell (M)
            </item>
            <item xml:id="i-FozpbKFLhA3KEYgd6ZJwrc">
              Louise Meijer (M)
            </item>
            <item xml:id="i-LmWDmxgvMhBsx4zo9gRUwi">
              Ellen Juntti (M)
            </item>
            <item xml:id="i-XDytYa6aoD92KhxvKjpFu4">
              Mikael Damsgaard (M)
            </item>
            <item xml:id="i-KJTgTfgJHBTsKku1cY4Pjj">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
