<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-02355">
  <teiHeader>
    <fileDesc>
      <titleStmt>
        <title>Makt</title>
        <author corresp="i-U6F8gqiuV2DEZN1aMhyDnJ">av Christer Nylander (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2355 av Christer Nylander (L)</title>
          <idno type="rdwebb">H9022355</idno>
          <rs type="number">2355</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9022355/text</ref>
          <ref type="dokument_url_html">http://data.riksdagen.se/dokument/H9022355</ref>
          <ref type="dokumentstatus_url_xml">http://data.riksdagen.se/dokumentstatus/H9022355</ref>
          <ref type="docx">http://data.riksdagen.se/fil/88BF7CF2-B4ED-470F-998F-6E7894D04003</ref>
          <ref type="pdf">http://data.riksdagen.se/fil/E38BBF7F-C063-4509-85B8-21CD265AC9A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4fhLwDw4HiiuATEdRsg7Jq" type="signed"/>
        <correspContext corresp="i-4fhLwDw4HiiuATEdRsg7Jq">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction type="submitted" xml:id="i-NHbN2XX5tR4KWqAiJfoK74">
          <date when="2021-10-01"/>
          <time when="17:23:33"/>
        </correspAction>
        <correspAction type="reviewed" xml:id="i-PBZHMfftLNv2EsaEmnRugT">
          <date when="2021-10-01"/>
          <time when="18:13:19"/>
        </correspAction>
        <correspAction type="referred" xml:id="i-KHFcbG1fjWYSxe4YDzZ81q">
          <date when="2021-10-14"/>
        </correspAction>
        <correspAction type="assigned" xml:id="i-S73spBhzbk4ffWLCHkVXgJ">
          <date when="2022-10-05"/>
          <time when="11:43:10"/>
        </correspAction>
        <correspContext corresp="i-S73spBhzbk4ffWLCHkVXgJ">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-3MhT1S6LG1Ni8JjbV15iB4"/>
        <correspContext corresp="i-3MhT1S6LG1Ni8JjbV15iB4">
          <ref type="uppgift">2021/22:KU30</ref>
          <ref type="ref_dok_id">H901KU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2355 av Christer Nylander (L) Makt</div>
      </div>
      <div type="motBody">
        <div type="motProposal" subtype="förslag">
          <head xml:id="i-M3UDz8Hc1HQwYX69Ns1uaC">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Y3fQFegmKgrBgzutpw9CkM">
              Riksdagen ställer sig bakom det som anförs i motionen om tillsättandet
              av en maktutredning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SuCbHo1zP5CVBP2QpffE8C">
            Motivering
          </head>
          <p xml:id="i-4CRHyCDzqJH1f7PHBP2Jnd">
            Konstitutionsutskottet konstaterar i betänkande 2020/21:KU24
            att 2014 års demokra­tiutredning Låt fler forma framtiden (SOU
            2016:5) föreslår att en ny maktutredning tillsätts:
          </p>
          <p xml:id="i-EKzv77AvojgMt2wgG1xsxr">
            En maktutredning tillsätts för att sammanställa kunskap om hur
            maktförhållandena i det svenska samhället har förändrats sedan
            millenniumskiftet och för att analysera hur pågående samhällsförändringar
            kan påverka maktförhållandena på sikt.
          </p>
          <p xml:id="i-Gmx4tNZb1pu8UfMNqJaVHJ">
            (SOU 2016:5, sid 94.)
          </p>
          <p xml:id="i-4MS7iEJBWjdRVbPj2r56YQ">
            Konstitutionsutskottet avslår i samma betänkande motionsyrkande
            om att tillsätta en maktutredning (motion 2020/21:1427 av Christer
            Nylander (L)) med hänvisning till att demokratiutredningen bereds
            i Regeringskansliet.
          </p>
          <p xml:id="i-RG2jYnqidVYLYTaq45ZUsh">
            Sedan behandlingen har behovet av en ny maktutredning blivit
            än tydligare och det finns all anledning att påskynda tillsättandet
            av en sådan.
          </p>
          <p xml:id="i-BBtrmCg7N4vbF1GnFuCqSY">
            Pandemin har slagit hårt mot många delar av samhället. Restriktioner
            för att minska smittspridning har införts. En särskild coronakommission
            (dir. 2020:74) kommer att ut­värdera Sveriges agerande och hur
            det står sig gentemot andra länder.
          </p>
          <p xml:id="i-MxgwEoAqztvjVrGSZkzyS9">
            Dess uppdrag svarar däremot inte mot behovet av en långsiktig
            analys av pandemins effekt på statsförvaltning och politik. Den
            svenska strategin byggde till exempel på stort personligt ansvar
            och hög tillit till samhällsinstitutioner. Hur detta påverkats
            av pandemin kan vara långsiktigt mycket avgörande för Sverige
            och för maktens fördelning i landet.
          </p>
          <p xml:id="i-SkotEBqi5JVKWExti11Hvd">
            Mycket tyder på att den svenska strategin varit rimlig. Samtidigt
            måste man se att några av de restriktioner som införts drabbat
            verksamheter, möjligheter och rättigheter som vi tar för givet
            i en demokrati. Den särskilda pandemilagen har vidare gett reger­ingen
            stora befogenheter i syfte att snabbt och effektivt kunna bekämpa
            pandemin.
          </p>
          <p xml:id="i-6op9NHetRR1sBLmWFxbQN5">
            Även om det finns behov av snabba effektiva åtgärder innebär
            naturligtvis också såväl pandemilagen som andra införda restriktioner
            en utmaning för en demokrati. En särskild fråga är naturligtvis
            om detta sänker tröskeln för att vid andra tillfälle införa restriktioner.
            Detta är ytterligare ett skäl att tillsätta en bred maktutredning.
          </p>
          <p xml:id="i-LxGHvCvUZkCcxwzyPUBqsf">
            År 1985 tillsatte dåvarande vice statsminister Ingvar Carlsson
            en utredning under ledning av statsvetaren Olof Petersson, vars
            syfte var att fördjupat analysera makt och inflytande inom olika
            områden i det svenska samhället. Maktutredningen presenterade
            1990 sin slutrapport Demokrati och makt i Sverige (SOU 1990:44).
            Utredningen bidrog, inte minst genom sina delrapporter, till en
            fördjupad diskussion om makten i Sverige, om internationaliseringens
            effekter och den enskilde medborgarens möjligheter att påverka
            sina levnadsvillkor.
          </p>
          <p xml:id="i-3bCvyXQpefgeTMbSPDNKbw">
            Sedan Maktutredningen presenterades har det svenska samhället
            förändrats radikalt. Det gäller också ur ett maktperspektiv. Sverige
            har blivit medlem i Europeiska unionen, vilket förändrat beslutsordningen
            radikalt och även relationen mellan regering och riks­dag. EU
            har i sin tur förändrats. Brexit och utvidgning har liksom finanskrisen,
            pande­min och flyktingkrisen i grunden förändrat samarbetet. Denna
            vertikala maktförskjut­ning märks också i andra sammanhang där
            nationalstaten generellt tenderar tappa makt till globala aktörer
            som Baselkommittén, G8, G20, WTO etcetera, men också till globalt
            agerande företag.
          </p>
          <p xml:id="i-W41UX6145Ucj6p1DJB1YE4">
            När förra maktutredningen gjordes fanns knappt internet i människors
            medvetande. Nu är det digitala nätet ett naturligt och allt viktigare
            inslag i arbetsliv, vardag och demokrati. De förbättrade kommunikationsmöjligheterna
            har både förbättrat och för­svårat förutsättningarna för det fördjupande
            samtal som demokratin förutsätter. Risker för åsiktsbubblor, makten
            som finns i ägandet av data, algoritmers och sökmotorers inflytande
            över vårt agerande och mediers förändrade roll är exempel på hur
            nätet förändrat såväl vår enskilda vardag som samhällets maktstrukturer.
            De stora globala jättarna, såsom Google, Amazon, Apple och Facebooks
            digitala ställning är särskilt intressanta ur ett maktperspektiv.
            Den kanske viktigaste maktfrågan på längre sikt är vem som äger
            makt över den data och de digitala spår vi som individer ständigt
            lämnar efter oss. Ska data om vad den enskilde individen gör på
            nätet tillhöra företag, stat eller individen själv? Centralt för
            förståelsen av framtidens Sverige är naturligtvis också vad dessa
            globala aktörers dominerande inställning innebär för det svenska
            språket, svenskars berättelser och därmed makt och inflytande.
          </p>
          <p xml:id="i-7fLwFmU9kqYQmKAPGgyLyW">
            När beslut internationaliseras tenderar beslutsgången bli svårbegriplig,
            avpolitiserad och anonymiserad. Någon folklig internationell debatt
            finns i realiteten inte. Också på lokal nivå har förutsättningarna
            för det demokratiska samtalet förändrats när pappers­tidningens
            ställning försvagas samtidigt som lokala diskussionsforum vuxit
            fram på sociala medier. Med mediers svagare ställning har källkritik
            och medie- och informa­tionskunskap växt i betydelse. Växer gör
            också medvetet falska nyheter och digitala påverkansaktioner som
            syftar till att underminera tilliten till samhällsinstitutioner
            och medier. I detta sammanhang kan också påminnas om skillnaden
            mellan hård makt och mjukt inflytande. I en global och digital
            värld finns stora möjligheter att påverka de berättelser som skapas,
            sprids, slår rot och påverkar vårt sätt att se på världen.
          </p>
          <p xml:id="i-4v4u7eKko6phdwpgfXf1az">
            Regeringens makt över den politiska beredningsprocessen kan i
            många fall vara viktigare än dess finansmakt, men uppmärksamheten
            kring dessa beslut är mindre. Det gäller också utredningsväsendet.
            Kommer vi se en utveckling mot mer styrande direktiv där frågan
            är hur snarare än breda självständiga utredningar med frågor som
            varför och vad?
          </p>
          <p xml:id="i-JNfRtYY7qSTELKNC17MK6H">
            I pandemins spår har också diskuterats maktbalansen mellan politik
            och förvaltning. Experters kunskap ska förvisso tas till vara,
            men en förskjutning av makt och ansvar från politik till förvaltning
            och expertis måste följas av reflektion. Vem bär och hur utkrävs
            ansvar om experter har fel, tycker olika, inte är förberedda för
            uppgiften, inte ser frågan ur ett helhetsperspektiv, gör missbedömningar
            och agerar felaktigt?
          </p>
          <p xml:id="i-3dLQHjhVdGeGK2SyyGz6cq">
            Den på sikt kanske allra mest ödesdigra frågan är den om det
            demokratiska systemet verkligen förmår leverera det ledarskap
            som behövs i en alltmer globaliserad och kom­plicerad värld. Det
            gäller också kommunala nivån. Den demografiska utvecklingen har
            demokratiska implikationer.
          </p>
          <p xml:id="i-Pe7MdpGMFEA4fJcbfM4XVe">
            I en livskraftig demokrati behövs ett förtroendeingivande samtal
            om var den egent­liga makten ligger eller är på väg. Utan denna
            diskussion får vi en missvisande verklig­hetsuppfattning, vilket
            i sig leder till att vi får svårare att göra rätt saker på rätt
            sätt och ytterst lösa rätt problem.
          </p>
          <p xml:id="i-PksuKN9Mq5ZEXF8oAq9TCd">
            Frågor kring makt och maktens fördelning är centrala i en demokrati.
            Om det offent­liga samtalet enbart riktas på dagspolitiken är
            risken uppenbar att man går miste om de samhällsförändringar som
            rör sig under ytan. Det behövs en fördjupad debatt om hur medborgarnas
            makt över politiken kan upprätthållas i en globaliserad värld
            och hur individens egenmakt kan stärkas.
          </p>
          <p xml:id="i-5xuKreYsn3ZvD9xEBcY7Vj">
            Tack vare den förra stora maktutredningen frigjordes forskning
            som stimulerade det demokratiska samtalet och nya perspektiv påverkade
            det offentliga samtalet på djupet. Ett tydligt exempel är Yvonne
            Hirdmans delrapport Att lägga livet till rätta.
          </p>
          <p xml:id="i-4uR1fLL87V3QFAcwRsESRm">
            En ny maktutredning behövs. En sådan skulle ge ny kraft i den
            viktiga debatten om demokrati och maktfördelning i Sverige. En
            sådan utredning bör genomföras av en fri­stående aktör, t.ex.
            ett nätverk av universitet och högskolor. Regeringens roll bör
            därför vara att initiera en maktutredning och bidra till finansieringen.
            Genomförandet sker bäst med armlängds avstånd från regering och
            riksdagen. Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-JQsknNTn29HfmVwWGGHk4L">
              Christer Nylander (L)
            </item>
          </list>
        </div>
      </div>
    </body>
  </text>
</TEI>
