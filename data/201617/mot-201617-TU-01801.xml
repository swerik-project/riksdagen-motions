<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-01801">
  <teiHeader>
    <fileDesc>
      <titleStmt>
        <title>Kollektivtrafikkort för hela Sverige</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1801 av Karin Svensson Smith (MP)</title>
          <idno type="rdwebb">H4021801</idno>
          <rs type="number">1801</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4021801/text</ref>
          <ref type="dokument_url_html">http://data.riksdagen.se/dokument/H4021801</ref>
          <ref type="dokumentstatus_url_xml">http://data.riksdagen.se/dokumentstatus/H4021801</ref>
          <ref type="docx">http://data.riksdagen.se/fil/29B6E8B6-6889-462B-A21B-D5B8718FD60A</ref>
          <ref type="pdf">http://data.riksdagen.se/fil/20B3ABC8-5132-4C6B-8953-A2DA432EEC2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9Q6XYa9ssA8aQtSZu7QCMk" type="signed"/>
        <correspContext corresp="i-9Q6XYa9ssA8aQtSZu7QCMk">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-6R6MJLSLingqQJSyetqCCD" type="submitted">
          <date when="2016-10-04"/>
          <time when="17:06:00"/>
        </correspAction>
        <correspAction xml:id="i-Ukg3yssq9XaAAGgEpjnwuy" type="reviewed">
          <date when="2016-10-12"/>
        </correspAction>
        <correspAction xml:id="i-62SaMdUoYnPBCDMF5Khkh7" type="referred">
          <date when="2016-10-14"/>
        </correspAction>
        <correspAction xml:id="i-Ug9XWvyq4pRgXM6PBWycH7" type="assigned">
          <date when="2018-02-21"/>
          <time when="08:27:52"/>
        </correspAction>
        <correspContext corresp="i-Ug9XWvyq4pRgXM6PBWycH7">
          <ref type="assignedTo">Trafikutskottet</ref>
        </correspContext>
        <correspAction xml:id="i-BNCj6kWWX3pCNj2zDoP7eg" type="behandlas_i"/>
        <correspContext corresp="i-BNCj6kWWX3pCNj2zDoP7eg">
          <ref type="uppgift">2016/17:TU17</ref>
          <ref type="ref_dok_id">H401TU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU17</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1801 av Karin Svensson Smith (MP)
          Kollektivtrafikkort för hela Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SS7ghY6AHqsPGcjV3Rzme">
            Förslag till riksdagsbeslut
          </head>
          <list>
            <item xml:id="i-JGYF2maGBAruSkgHgGaTxm" sortKey="Yrkande 1">
              Riksdagen ställer sig bakom det som anförs i motionen om att
              ett gemensamt betalningssystem i form av en applikation eller
              ett kort bör inrättas för kollektivtrafiken samt om att kollektivtrafiklagen
              bör kompletteras med att alla regionala kollektivtrafikmyndigheter
              måste ansluta sig till systemet, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-QCrVZse6pUt7AoAqb8jhFV" type="h1">
            Motivering
          </head>
          <p xml:id="i-6ziDNf5iayy1xvnfX8f4TT">
            De flesta av oss har erfarenhet av att anlända till en ny stad,
            att vara trött, och så snabbt som möjligt vilja ta sig till sitt
            hotellrum, möte eller till vilket ärende det än gäller. Okunskapen
            om hur kollektivtrafiken fungerar får oss att bli trötta bara
            av tanken på att försöka reda ut hur man gör för att välja buss,
            spårväg eller tunnelbana. Tyvärr resulterar detta i att många
            väljer bort kollektivtrafiken och istället tar taxi eller den
            egna bilen.
          </p>
          <p xml:id="i-JHUHx3mPhJ3DyNXtEWVimM">
            Tanken att alla människor ska kunna alla svenska städers kollektivtrafikslinjer
            är orimlig. Men det är inte okunskapen om linjedragningarna som
            ensamt skapar utmaning att snabbt sätta sig in i en ny stads kollektivtrafik.
            Krångliga, unika och förvirrande betalsystem gör tröskeln till
            kollektivtrafiken alltför hög för den som inte redan är insatt
            i hur den fungerar i den aktuella staden. För detta problem finns
            det dock en lösning.
          </p>
          <p xml:id="i-7Wtv1sjfziACqJyAoZ9fAj">
            I över 20 års tid har det funnits idéer på hur ett gemensamt
            betal- och biljettsystem – i form av en applikation eller kort
            – kan utformas så att den kan användas som betalning och biljett
            över hela landet, i hela landets kollektivtrafik. Branschen har
            tagit vissa initiativ men nu är det tydligt att det behövs åtgärder
            från politikens sida för att komma ytterligare steg.
          </p>
          <p xml:id="i-Y4aAbMipb46aeNRz8XQLmK">
            Med ett gemensamt kollektivtrafikkort för hela Sverige skulle
            det bli möjligt att på förhand ha tankat sitt kort med reskassa
            eller periodbiljett för en eller flera givna kollektivtrafikregioner,
            och vid ankomst till en ny stad hoppa på tåget, vagnen eller bussen
            utan att lägga tid och kraft på att sätta sig in i betalsystemet.
            Helst skulle man kunna resa på ett kontokort, så att hela resan
            kan betalas i efterskott – precis som de flesta bilresor idag
            betalas.
          </p>
          <p xml:id="i-CN5T1NnsMWBBTPYcXv5hvt">
            Förutom att förenkla för den som anländer till nya städer skulle
            systemet minska krånglet med att arbetspendla kollektivt mellan
            olika kollektivtrafiksregioner. Idag har de som gör det att hantera
            två biljettsystem med två olika kort, och ibland även ett SJ-pendlarkort
            för att ta sig emellan orterna. Frågan har blivit allt mer aktuell
            sedan trafikföretagen i många fall har slutat acceptera kontanter
            vid betalningen. Fler känner sig förvirrade och utestängda idag
            än tidigare genom att de lokala valutorna som inrättats upplevs
            som ett nytt krångel, nu när pengar inte fungerar längre.
          </p>
          <p xml:id="i-A66mUj1gBymWHJ93WRjVJ6">
            I ett första skede är förslaget att alla regionala kollektivtrafikmyndigheter
            (RKM) ska tvingas ansluta sig till ett gemensamt betalsystem,
            som inte förändrar biljetterna eller priserna. Det är viktigt
            att betona att systemet på intet vis ska inskränka RKM:s självbestämmanderätt
            om exempelvis prissättning. Biljettpris ska fortfarande beslutas
            av RKM. Det gemensamma kortets syfte är endast att förenkla för
            resenärer vid inköp av resor från olika huvudmän. Det är enkelheten
            och inte priset som är avgörande.
          </p>
          <p xml:id="i-9SdyXSKa9XRZ4TSmmkWHqE">
            I ett andra skede bör systemet även kunna kompletteras med att
            inbegripa hela Sveriges kollektivtrafik, även långväga färdmedel,
            som SJ och andra interregionala tåg- och bussoperatörer. Det vore
            även önskvärt att andra aktörer skulle få möjlighet att ansluta
            sig, exempelvis hyrbilsaktörer, bilpoolstjänster, hyrcykelsystem
            och taxi. Anslutning till systemet ska dock vara frivilligt för
            alla utöver RKM.
          </p>
          <p xml:id="i-MxmitumpNnwPHhCLx1PkP5">
            Sammantaget kan förslaget bidra till målet om fördubblad kollektivtrafik
            i enlighet med branschens mål och riksdagens tillkännagivande.
            Detta har även konstaterats tidigare. Efter en intern utredning
            på Näringsdepartementet fastslog den förra regeringen att frågan
            var viktig att bevaka, men att de i första hand ville se att branschen
            kom med egna initiativ. Så har även varit fallet. Branschen har
            sett positiva effekter på kollektivtrafikresandet efter att bland
            annat ha skapat en gemensam försäljningskanal. Idag kan vi dock
            se att det troligen behövs en lagändring för att hela-resan-perspektivet
            ska kunna inbegripas i hela bokningssystemet. Detta håller även
            Resenärsforum med om, som lyfter fram Danmark som förebild, där
            det finns ett elektroniskt kort som går att använda i hela landet.
            De menar dessutom att man i samband med införandet av ett gemensamt
            kort skulle kunna bestämma en teknisk bas för all betalresande
            i Sverige.
          </p>
          <p xml:id="i-M5PwbZr1Sx83pQ6ZZZEDZc">
            I lagtext handlar förslaget om att komplettera kollektivtrafikförordningen
            med en skrivelse att alla som säljer kollektivtrafik måste ansluta
            sig till det gemensamma betalsystemet. För att inte lagen ska
            inskränka på RKM:s självbeslutande måste den vara teknikneutral.
            Därtill måste trafikföretagen bygga upp ett system som fördelar
            intäkter efter faktiska betalningar. Denna form av avräkning sker
            redan idag mellan trafikföretagen och RKM och kan utökas med dessa
            nya produkter/tjänster.
          </p>
          <p xml:id="i-RZMWS6ndDG8CEfswK1DUuw">
            Genom att införa ett gemensamt kollektivtrafikkort kan den tid,
            energi och kreativitet trafikutvecklare och PR-experter idag lägger
            på att utforma, marknadsföra och upplysa om sitt betalsystem istället
            förläggas på att utveckla kollektivtrafiken så att det av riksdagen
            antagna målet om fördubbling av kollektivtrafiken uppnås. Vi kan
            därmed sluta förspilla tid på dubbelarbetet det innebär att alla
            regioner arbetar med ungefär samma frågor fast. Att uppfinna hjulet
            på nytt i varje region är både dyrt för bolagen och dåligt för
            resenärerna.
          </p>
          <p xml:id="i-XwMNv9uMa5gFVfzkEWLxdQ">
            Ett system baserat på samma princip finns redan idag. För den
            icke blygsamma summan på 89 100 kronor kan man idag införskaffa
            sig ett SJ årskort guld plus, som med få undantag låter en resa
            mellan Sveriges alla stationer och hållplatser, på alla tåg, bussar
            och spår- eller tunnelbanevagnar, utan att behöva ägna betalsystemet
            en tanke. Detta kort är vi riksdagsledamöter privilegierade nog
            att erhålla. Som jag ser det måste bekvämligheten att inte reflektera
            över biljettsystem även tillfalla de som inte införskaffar sig
            resekort för närmre 100 000 kronor.
          </p>
          <p xml:id="i-QtfUst46NTLxeoY5m9R95D">
            Slutligen: Eftersom önskan är att kollektivtrafikresandet ska
            öka måste åtgärder vidtas för att förenkla valet att nyttja kollektivtrafiken.
            Betalsystemet får inte vara ett hinder. Det är vi politiker som
            har till uppgift att få fram en lösning.
          </p>
        </div>
        <div type="motSignatures">
          <list>
            <item xml:id="i-GLpZQ1KS2BuTGbgKprAggw">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
