<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00201">
  <teiHeader>
    <fileDesc>
      <titleStmt>
        <title>Åtgärder mot negativ särbehandling av äldre</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot negativ särbehandling av äldre</title>
          <idno type="rdwebb">GU02So201</idno>
          <rs type="number">So201</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So201/text</ref>
          <ref type="dokument_url_html">http://data.riksdagen.se/dokument/GU02So201</ref>
          <ref type="dokumentstatus_url_xml">http://data.riksdagen.se/dokumentstatus/GU02So201</ref>
          <ref type="doc">http://data.riksdagen.se/fil/B98C06D1-A0CB-451C-BDC2-09DF4BD92BE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PPycfg1ei9qUW3cJzTA2Lw" type="signed"/>
        <correspContext corresp="i-PPycfg1ei9qUW3cJzTA2Lw">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="referral" xml:id="i-Cgr9u1CnkrPmiSTbWqswmH">
          <date when="2006-11-07"/>
        </correspAction>
        <correspAction type="dismissal" xml:id="i-6xDWepTVbmAGesGBAhM9zd">
          <date when="2006-11-07"/>
        </correspAction>
        <correspAction type="submission" xml:id="i-JMELUzDPAzxA1WYv9g8AiH">
          <date when="2006-10-31"/>
        </correspAction>
        <correspAction type="numbering" xml:id="i-UXeoMTutqvGWPXFTCT95wr">
          <date when="2006-10-27"/>
        </correspAction>
        <correspAction type="assigned" xml:id="i-Sqb11YZcQHCZdL33ciNbeS"/>
        <correspContext corresp="i-Sqb11YZcQHCZdL33ciNbeS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-Ea2YuoGz2XXq2zHxBy9kyM">
            Sammanfattning
          </head>
          <p xml:id="i-TZiGHmQsavef9g2w1hAsPa">
            Under 1900-talet ökade medellivslängden med ett kvarts sekel.
            Det är i huvudsak friska år som lagts till livet. Samtidigt upplever
            många äldre en negativ särbehandling. Man ses inte som en resurs
            i arbetslivet, och de ideella insatser man gör efter pensioneringen
            uppskattas inte till deras fulla värde. Negativa bilder och myter
            om åldrandet lägger hinder i vägen för äldre att fritt kunna välja
            hur de vill leva sina liv och få sina behov tillgodosedda. Den
            parlamentariska utredningen Äldrepolitik för framtiden (SOU 2003:91),
            i dagligt tal kallad Senior 2005, lämnade en rad förslag om åtgärder
            mot negativ särbehandling av äldre. I motionen yrkas att dessa
            förslag bör genomföras liksom förslag till åtgärder som tagits
            upp internationellt för att förebygga negativ särbehandling (diskriminering)
            av äldre.
          </p>
        </div>
        <div type="TOC" xml:id="i-83or3GZp8nY29ahwTLF32P">
          <head xml:id="i-HRBQufuqAnfYiZNmUbP1CW">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Förslag till riksdagsbeslut 3
            </item>
            <item>
              Bakgrund 4
            </item>
            <item>
              Arbetsliv och pensionering 4
            </item>
            <item>
              Kronologiska åldersgränser 5
            </item>
            <item>
              Myter om åldrandet 5
            </item>
            <item>
              Massmedierna 6
            </item>
            <item>
              Exempel på negativ särbehandling (diskriminering) av äldre 7
            </item>
            <item>
              Internationellt perspektiv 7
            </item>
            <item>
              En sammanhållen diskrimineringslagstiftning 8
            </item>
            <item>
              Åtgärder som bör vidtas 9
            </item>
          </list>
        </div>
        <div type="motProposal" subtype="förslag">
          <head xml:id="i-218JX58tideR164wG47Wpr">
            Förslag till riksdagsbeslut
          </head>
          <list style="ol">
            <item xml:id="i-JFMVyAYUkDJNgDBoNzz3pC">
              Riksdagen tillkännager för regeringen som sin mening vad i motionen
              anförs om en internationell äldrekonvention.
            </item>
            <item xml:id="i-7J9MQW4Eux3W2DL6DNNgah">
              Riksdagen tillkännager för regeringen som sin mening vad i motionen
              anförs om en samlad lagstiftning mot diskriminering av äldre i
              arbetslivet. 1
            </item>
            <item xml:id="i-FarhYaxZ75Jo7pQS4vQQd3">
              Riksdagen tillkännager för regeringen som sin mening vad i motionen
              anförs om äldres tillgång till varor, tjänster och bostäder. 1
            </item>
            <item xml:id="i-3akhMddNXdxCaE5FgmLNVo">
              Riksdagen tillkännager för regeringen som sin mening vad i motionen
              anförs om att de förslag utredningen Senior 2005 fört fram om
              statligt språkbruk m.m. genomförs.
            </item>
            <item xml:id="i-5aHuzmW2TprEykRVDtpoyo">
              Riksdagen tillkännager för regeringen som sin mening vad i motionen
              anförs om att statligt finansierad statistik inte bör innehålla
              några övre åldersgränser. 2
            </item>
            <item xml:id="i-GHzJdMoRtEE5ifv1toBn5Q">
              Riksdagen tillkännager för regeringen som sin mening vad i motionen
              anförs om att vid utnämningar till olika uppdrag ska det vara
              vederbörandes kompetens och livserfarenhet som ska vara avgörande
              och inte den kronologiska åldern. 1
            </item>
            <item xml:id="i-2RMTLjuUqFmgYKRzxt4P8y">
              Riksdagen tillkännager för regeringen som sin mening vad i motionen
              anförs om att värdet av ideella insatser som anhörigvård redovisas
              i nationalräkenskaperna. 2
            </item>
            <item xml:id="i-EXccYcdaDGtYiVMZuukkTY">
              Riksdagen tillkännager för regeringen som sin mening vad i motionen
              anförs om att forskning om hur äldres kompetens och livserfarenhet
              bäst kan tillvaratas i arbetslivet bör initieras. 1
            </item>
            <item xml:id="i-CsG34Qc3Nn2KgtEixxbvZQ">
              Riksdagen tillkännager för regeringen som sin mening vad i motionen
              anförs om att forskning bör initieras om livskvaliteten i samband
              med pensioneringen och om äldre människors relation till barn
              och ungdomar.
            </item>
          </list>
          <p xml:id="i-W6w9snYuMC8JohZWsh57ko">
            1 Yrkandena 2, 3, 6 och 8 hänvisade till AU.
          </p>
          <p xml:id="i-RwGUhbuT118Eqo6ByRhbTu">
            2 Yrkandena 5 och 7 hänvisade till FiU.
          </p>
        </div>
        <div type="motContent">
          <head type="h1" xml:id="i-UA5sRQEA6KZoxzvhf5Tnpb">
            Åtgärder mot negativ särbehandling av äldre
          </head>
          <head type="h1" xml:id="i-B6WmUts5muEQbTvXJ8Ayfp">
            Bakgrund
          </head>
          <p xml:id="i-WSRCiBUrAmABjMTwwPK6kX">
            1900-talet var ett framgångsrikt sekel i många avseenden. Vi
            höjde t.ex. vår medellivslängd med 25 år, för män till 78 år och
            kvinnor 82 år. De flesta av de vunna åren är friska år. Visserligen
            finns i den yngre gruppen s.k. reparationsmedicinska behov. Höfter,
            knän, kranskärl och ögonlinser behöver bytas, men får man dessa
            behov tillgodosedda så kan man leva ett gott liv i många år efter
            ingreppen. Det är först under de sista levnadsåren man får mer
            omfattande hälsoproblem av olika slag.
          </p>
          <p xml:id="i-PKDqZqc7hrUadW95UmRhuo">
            Framgångarna innebär att äldre utgör en större resurs i samhället
            idag än för 100 år sedan, men den utnyttjas inte på grund av den
            negativa särbehandling äldre möter i dagens samhälle.
          </p>
          <head type="h2" xml:id="i-Gb6K6jCQvo4Jp7MiyDr4VY">
            Arbetsliv och pensionering
          </head>
          <p xml:id="i-5xLxoA46fgdmpg57rjZzww">
            När folkpensionen infördes 1913 med 67 år som pensionsålder var
            5,1 procent av befolkningen 67 år eller äldre. Idag är siffran
            12,2 procent. Att man valde åldern 67 år berodde inte främst på
            att vi inte orkade arbeta längre utan därför att man ansåg att
            samhället hade råd att betala pension till fem procent av befolkningen.
            Någon automatisk höjning av pensionsåldern med tanke på en ökning
            av medellivslängden byggde man inte in i systemet.
          </p>
          <p xml:id="i-NhtTyf8FozbX2VwzANLdXG">
            Pensioneringen är för många välkommen, man får möjlighet att
            utöva fritidsintressen, umgås med vänner och bekanta och engagera
            sig i ideella organisationer. Men cirka en tredjedel av de nypensionerade
            skulle enligt några av de enkätundersökningar som gjorts i Sverige
            ha velat fortsätta i arbetslivet helt eller delvis. De saknar
            den struktur, den sociala ställning och det sociala sammanhang
            som arbetet ger. När arbetslivet inte längre finns kvar förändras
            också fritidens värde. Alla upplever inte att det är positivt
            att gå in i en livslång semester.
          </p>
          <p xml:id="i-CGxEzq5ETpAPUjHQaZhSFw">
            Arbetsgivarnas intresse för att ha kvar äldre arbetskraft är
            svagt. 80 procent uppges i enkätundersökningar inte vilja ha kvar
            65-åringar och äldre i arbetsstyrkan. Ericsson gav för några år
            sedan stora avgångsvederlag för att bli av med de flesta över
            55. Nyligen erbjöd man motsvarande förmåner för att slippa medarbetare
            över 35.
          </p>
          <p xml:id="i-GLwueSr4m9CJGA6CPbuMdd">
            I PrioriteringsCentrums skrift Målsättningar och verklighet vård
            och omsorg i kommunal regi skriven av Tommy Svensson med diskussion
            och slutsatser av Per-Erik Liss (2006), finns en del om ålderdom,
            omsorgsberoende och livsperspektiv som är tänkvärt. Här återfinns
            ett antal livsberättelser lämnade av kvinnor och män som passerat
            sin 80-årsdag. De bor kvar hemma men har alla stöd från samhället
            i någon form, som hemtjänst och färdtjänst. Livsberättelserna
            har ett gemensamt, kort uttryckt: att när man lämnar yrkeslivet
            går man från att vara någon till att betrakta sig som ingen. Det
            är tiden som yrkesaktiv, som familjeförsörjare, som är värd att
            berätta om. När man inte längre behövs i dessa funktioner så förvandlas
            man till ingen.
          </p>
          <p xml:id="i-FGm73NiyTupFqCbw8zTAzq">
            Världshälsoorganisationen (WHO) presenterade i början av 1980-talet
            de största hoten mot människors hälsa och välbefinnande. Bland
            de största hoten fanns känslan av att inte vara behövd. De riskgrupper
            WHO såg här var arbetslösa ungdomar och äldre som tvingades gå
            i pension mot sin vilja.
          </p>
          <head type="h2" xml:id="i-X2FgCzSEiq3LbLSQ4PTkyn">
            Kronologiska åldersgränser
          </head>
          <p xml:id="i-SiDZvgwvZYwzcbC8dKmcMi">
            Inom det allmänna pensionssystemet har vi rätt att gå i pension
            vid 61 års ålder och rätt att stanna kvar i arbetslivet tills
            vi blir 67 år. Inom statsförvaltningen används 70 år som övre
            gräns för att sitta i styrelser och kommittéer av olika slag.
            Erik Åsbrinks så kallade kodgrupp har föreslagit en 70-årsgräns
            vid val eller omval av ledamöter till bolagsstyrelser. Dessa åldersgränser
            är satta utan hänsynstagande till att vi är individer som lägger
            år till livet på olika sätt. En 55-åring kan vara lika lämplig
            eller olämplig för ett uppdrag som en 75-åring. Utredningen Äldrepolitik
            för framtiden (SOU 2003:91) i dagligt tal kallad Senior 2005 anser
            att kronologisk ålder inte säger mycket om hur en människa är
            eller fungerar i varje fall inte sedan hon uppnått vuxen ålder.
          </p>
          <p xml:id="i-2MpDKG7Lcde8nLeqs5SsZz">
            Utredningen Senior 2005 konstaterar att många undersökningar
            och studier som genomförs av statliga myndigheter, kommuner och
            landsting har relativt lågt satta åldersgränser. Arbetsmarknadsstatistiken
            saknar uppgifter om 65-åringar och äldre. I samhällsekonomiska
            analyser avförs människor efter 65 år ofta automatiskt från den
            arbetsföra eller produktiva delen av befolkningen.
          </p>
          <p xml:id="i-KJ6wWNapt6z3VUMzEr65NA">
            Åldersgränsen i SCB:s levnadsnivåundersökning (ULF) medför att
            det till stor del saknas kunskaper om välfärden bland de ca 200
            000 personer i befolkningen som är 85 år och äldre. Det är den
            grupp som kräver störst insatser från samhället. Lärare som fyllt
            65 år betraktas av kommunerna som för gamla för att undervisa.
            Åldersgränsen för läkare, tandläkare och sjukgymnaster för att
            få avtal med Försäkringskassan är 70 år och tar inte hänsyn till
            vederbörandes förmåga att fortsätta i sitt yrke.
          </p>
          <head type="h2" xml:id="i-QPSSHt6nZHftoNY5SpsifT">
            Myter om åldrandet
          </head>
          <p xml:id="i-P73vsa77NAVZKkRNQGkSGX">
            I utredningen Senior 2005 återfinns ett avsnitt om myterna om
            åldrandet. Det finns både medvetna och omedvetna myter om åldrandet,
            vad det för med sig och vad äldre människor kan och bör göra.
            Sociologen Lars Tornstam vid Uppsala universitet ser myterna som
            uttryck för dolt förakt för svaghet i ett prestationsinriktat
            samhälle. Andra menar att myterna mer har sin grund i människors
            egen rädsla för åldrandet eller i okunskap och slentriantänkandet.
          </p>
          <p xml:id="i-HrpYuyvK7SMNgT2iF2NnbE">
            Professor Lars Andersson vid Linköpings universitet har tagit
            fram vilka synonymer våra mest använda ordböcker ger till ordet
            att åldras. Några positiva ord fann han inte, bara negativa som:
            vissna, ha sett sina bästa dagar, överleva sig själv, tackla av,
            gubba till sig, bli senil, avtyna, bli gammal och komma upp i
            åren. Även i statens, landstingens och kommunernas publikationer
            används ordet äldre huvudsakligen i sammanhang som gäller behov
            av vård och omsorg, inte som en resurstillgång. Bilden av livet
            som en trappa med 50-åringen på krönet ger intrycket av att efter
            50-årsdagen går det oupphörligt utför. Forum 50+ har redovisat
            de vanligaste myterna, som är hinder för att nyanställa äldre.
            De är:
          </p>
          <list style="ul">
            <item xml:id="i-M3pAzJJfG1b9usrdi5G8ZU">
              Äldre kan inte lära nytt. (Forskning visar att det inte finns
              någon åldersgräns när förmågan att lära nytt upphör. Inlärningen
              har mer att göra med individen än åldern.)
            </item>
            <item xml:id="i-G7xjUPmUDFa63jAupZwrxg">
              Äldre klarar inte stress att jobba mot deadline, klarar inte
              ojämn arbetsbelastning. (Stress är inte direkt åldersrelaterat
              utan individuellt relaterat.)
            </item>
            <item xml:id="i-UU5ZwgKfsbr8kPQZVKs3vx">
              Äldre är inte flexibla. (Valundersökningar av bl.a. Sören Holmberg
              visar att gruppen över 60 år byter politiskt parti i något högre
              utsträckning än andra grupper.)
            </item>
            <item xml:id="i-XdbF8D2uCjNJY9KsyY3X5S">
              Äldre är inte produktiva och effektiva. (Forskning visar att
              50-plus-gruppen utför manuellt arbete långsammare än de yngre
              grupperna men är noggrannare. I kraft av sin erfarenhet gör de
              mindre fel och slutprodukten blir lika bra som andra åldersgruppers.)
            </item>
            <item xml:id="i-MKudZV1z32ynWM9Hkv7SmW">
              Äldre är rädda för ny teknik. (Nuvarande äldregeneration har
              inte fått samma möjlighet som yngre att träna på den nya tekniken
              från barnaåldern, men rädsla för teknik är inte heller åldersrelaterat.)
            </item>
          </list>
          <p xml:id="i-YYMvBEJcYDB1H8wPcXMnQp">
            Utredningen Senior 2005 drog slutsatsen att det finns åldersbarriärer
            i Sverige, både när det gäller yngre och äldre. När det gäller
            äldre tycks det finnas ett osynliggörande av åldrandet och äldre
            människor i det offentliga livet som utgör en negativ särbehandling
            genom att beskära den bild av verkligheten som behandlas i bland
            annat politik och massmedier och begränsa utvecklingen av tjänster
            och produkter för människor i högre åldrar.
          </p>
          <head type="h2" xml:id="i-CMmKE6wssiE5YwAKvrLW8N">
            Massmedierna
          </head>
          <p xml:id="i-FdtpZQHKsjrYURzxvgxEtX">
            Den internationella journalistfederationen IFJ, där Svenska Journalistförbundet
            är medlem, har antagit en deklaration med principer som journalister
            bör beakta i sitt arbete. Här anges att journalisten ska göra
            sitt yttersta för att undvika diskriminering på grund av ras,
            kön, sexuell läggning, språk, religion, politisk eller annan åsikt
            samt nationell och social härkomst, men ålder nämns inte här.
            I medierna förekommer schablonbilder och osynliggöranden på grund
            av hög ålder. Bilder presenteras som avses representera en hel
            åldersgrupp utan hänsyn tagen till de individuella variationerna
            inom denna grupp. Ålder anges ofta när någon utsetts till ett
            toppjobb utan att åldern är relevant i sammanhanget.
          </p>
          <p xml:id="i-Bn62tBQ59PyEkpBnvBfSvB">
            Äldre människor är i princip osynliga i det offentliga rummet.
            Medieforskaren von Feilitzen har i en studie visat att personer
            över 65 år endast utgjorde fyra procent av samtliga medverkande
            i TV trots att de utgör 17 procent av befolkningen.
          </p>
          <head type="h2" xml:id="i-61h6aQmXEoYqqPbMnjYuCX">
            Exempel på negativ särbehandling (diskriminering) av äldre
          </head>
          <p xml:id="i-LZEFss1g6UKXU38y2tGbqD">
            Det finns fallbeskrivningar som belyser hur äldre diskrimineras
            i det svenska samhället när det gäller tillgång till varor och
            tjänster. Det finns äldre som rapporterats ha fått vänta längre
            än yngre på en operation på grund av att de anses ha tid att vänta.
            Också i försäkrings- och domstolsärenden finns exempel på längre
            väntetid för äldre. Äldre har nekats få köpa varor på avbetalning,
            t.ex. glasögon, därför att de bara har pension och inte lön från
            arbete. Det finns äldre som kan vittna om svårigheter att få låna
            pengar i bank trots att de haft säkerhet i hus samt att få köpa
            bostadsrätt för de pengar de skulle kunna få för sin villa.
          </p>
          <p xml:id="i-Rey3wXi2zQsreZUejWgdQj">
            Forskning har visat att rege l bundna mammografiundersökningar
            av kvinnor i åldern 4075 möjliggör tidig upptäckt av bröstcancer
            och därmed minskad dödlighet i sjukdomen. Socialstyrelsen prioriterar
            mammografi för åldersgruppen 4074 år men vid många sjukhus har
            man satt den övre gränsen till 69 år. Som exempel kan nämnas Göteborg,
            Karlstad, Skaraborg, Örebro och Östersund. Därmed utesluts kvinnor
            70 år och äldre från undersökningen, vilket är att betrakta som
            diskriminering.
          </p>
          <p xml:id="i-SX6q3UU6cECNZza5bgB1ur">
            Åldersgränsen för bilstöd och LSS är 65 år trots att många äldre
            med funktionshinder har behov av dessa insatser. Detta är också
            att se som negativ särbehandling av äldre. Också inom äldrevården
            förekommer diskriminering. Möjligheten att duscha regelbundet,
            komma ut i friska luften, själv få väja sin bostad, kunna stänga
            dörren om sitt eget rum, som många yngre tar för självklart, nekas
            många äldre i vårt land.
          </p>
          <head type="h2" xml:id="i-7w4oSW5tmkahJHuNrocaju">
            Internationellt perspektiv
          </head>
          <p xml:id="i-S1rNJdppfWPHXUShiBos2A">
            Medan t.ex. förbud mot diskriminering på grund av kön, sexuell
            läggning och etniskt ursprung har en självklar plats i lagar och
            internationella överenskommelser så har ålder inte funnits med
            på samma sätt. Ålder nämns till exempel inte i FN:s stadga om
            de mänskliga rättigheterna från år 1948. Den europeiska konventionen
            angående skydd för mänskliga rättigheter och de grundläggande
            friheterna (Europakonventionen) innehåller ett stadgande om diskriminering
            men listan på diskrimineringsgrunder är inte fullständig. Diskrimineringsgrunder
            som funktionshinder, ålder och sexuell läggning anges inte direkt.
          </p>
          <p xml:id="i-L4XZUUbvAXdc9dtccBSRwX">
            Inom EU har diskriminering på grund av ålder aktualiserats under
            senare år. I den stadga om de grundläggande rättigheterna i Europeiska
            unionen som antogs år 2000 ska diskriminering på grund av bland
            annat ålder vara förbjuden. Här anges dessutom att unionen erkänner
            och respekterar de äldres rätt att leva ett värdigt och oberoende
            liv och att delta i det sociala och kulturella livet.
          </p>
          <p xml:id="i-FcRNe9ZzZMVZ3FQzxL4EKL">
            Genom Amsterdamfördraget år 1997 infördes en artikel i fördraget
            om upprättandet av Europeiska gemenskapen (EG-fördraget) som ger
            rådet befogenhet att vidta lämpliga åtgärder för att bekämpa diskriminering
            på grund av kön, ras, etniskt ursprung, religion eller övertygelse,
            funktionshinder, ålder eller sexuell läggning (artikel 13). Med
            stöd av denna artikel antog EU:s ministerråd i november 2000 ett
            direktiv om inrättande av en allmän ram för likabehandling i arbetslivet.
            Här ingår bland annat ålder. Direktivet är ett minimidirektiv,
            vilket innebär att medlemsstaterna kan införa regler som går längre
            än vad som anges i direktiven. Direktivet skulle vara genomfört
            i nationell rätt i december 2003, med undantag för ålder och funktionshinder
            för vilka uppskov kunde medges till december 2006. Sverige har
            begärt sådant uppskov.
          </p>
          <p xml:id="i-8eHaCJcVASeKcDP2SFYMQE">
            Erfarenheter från Irland, Australien, Belgien och Ontario (USA)
            visar att lagstiftning mot åldersdiskriminering både kan skapas
            och vara effektiv. Som exempel på vad man gjort i andra länder
            kan nämnas Frankrike där man lagstiftat om ett system där namn,
            etniskt ursprung, kön och ålder inte ska framgå av ansökningshandlingarna.
            Sedan Finland fick en lagstiftning mot åldersdiskriminering visar
            data att diskriminering på grund av ålder är fyra gånger så vanlig
            som diskriminering på grund av kön. I USA får ålder inte användas
            som kriterium vid anställning. Där är det endast bedömning av
            kompetensen för uppdraget som är avgöranden.
          </p>
          <head type="h2" xml:id="i-3dPJag1d4uscbbZezpHdpF">
            En sammanhållen diskrimineringslagstiftning
          </head>
          <p xml:id="i-2ABVitrdE3oT1XF3ExqugK">
            Med anledning av EU-direktivet från år 2000 tillsattes i Sverige
            en utredning Diskrimineringskommittén som gav sitt slutbetänkande
            i februari 2006 (SOU 2006:22). Utredningen sändes på remiss våren
            2006 med remisstid till 2006-09-29.
          </p>
          <p xml:id="i-MdewA5JFkqLBEnDSjSuz13">
            Utredningen föreslog en sammanhållen diskrimineringslagstiftning
            som innebär att samtliga lagar som reglerar förbud mot diskriminering
            ska sammanföras till en lag och att en gemensam ombudsmannamyndighet
            tillskapas. Det här är rationellt och torde gagna en enhetlig
            tolkning och tillämpning av lagstiftningen. Genom en sammanhållen
            diskrimineringslagstiftning underlättas dessutom bedömning av
            fall där flera diskrimineringsgrunder föreligger, t.ex. en äldre
            person med funktionshinder. Till skillnad från övriga diskrimineringsgrunder
            har utredningen inte tagit med sådant som inryms under begreppet
            varor, tjänster och bostäder för diskriminering på grund av ålder.
            Detta är en brist med tanke på de rapporter som finns om diskriminering
            av äldre vid till exempel avbetalningsköp, banklån, köp av bostadsrätt
            m.m. Utredningen tycks ha ansett det varit för svårt att ta med
            varor och tjänster i lagstiftningen. Det finns dock länder som
            funnit detta fullt möjligt, till exempel Irland. Det är fullt
            möjligt att i en lag innefatta sådant som boende, utbildning,
            hälso- och sjukvård, omsorg, försäkringar och andra finansiella
            tjänster, transport, licenser, annonsering, sport och rekreation
            m.m. Undantag kan göras när det är motiverat med särskilda förmåner
            för att kompensera för nackdelar. Som exempel på detta anges reducerade
            biljettpriser för buss, tåg och teater för pensionärer.
          </p>
          <head type="h2" xml:id="i-L7oy1qPybVnTxPHxdqYJy3">
            Åtgärder som bör vidtas
          </head>
          <p xml:id="i-FqojHNSvyupH3JWYdpwmK8">
            Barns rättigheter tillvaratas bland annat genom barnkonventionen.
            Äldre har däremot inte samma skydd. Visserligen antog FN:s 46:e
            generalförsamling 1991 en resolution (nr 46/91) som innehåller
            en deklaration med principer för äldre personer och som ligger
            till grund för de nationella målen för den svenska äldrepolitiken.
            Likaså erkänner Europeiska unionen genom artikel 25 i EU-stadgan
            att rätten för äldre att leva ett värdigt och oberoende liv och
            att delta i det sociala och kulturella livet ska respekteras.
            Europarådets europeiska sociala stadga innehåller en artikel om
            skydd för äldre, men antagandet av en internationellt accepterad
            äldrekonvention skulle stärka äldres ställning i samhället. Sverige
            bör inom ramen för sitt arbete i FN verka för införandet av en
            sådan konvention.
          </p>
          <p xml:id="i-R8YeFKo5EKCTsM1wCmz8Nj">
            En samlad diskrimineringslagstiftning behöver införas med ålder
            som en av flera diskrimineringsgrunder. Den bör omfatta inte bara
            arbetslivet utan också tillgång till varor, tjänster och bostäder.
            Senior 2005:s förslag för att synliggöra och bekämpa negativ särbehandling
            på grund av hög ålder bör genomföras. Det innebär att
          </p>
          <list style="ul">
            <item xml:id="i-KiBX7BWYGpShG2yrZyLvf8">
              det statliga språkbruket om åldrande och äldre människor måste
              ses över och förbättras så att staten föregår med gott exempel
              på hur grundlagens förbud mot diskriminering på grund av ålder
              ska tillämpas i det offentliga livet,
            </item>
            <item xml:id="i-EcTidhPMKTZuqY4SkrvqHz">
              översynen av det statliga språkbruket bör även omfatta förtydligande
              och utmönstringar av formuleringar i lagtexter som för negativa
              stereotyper om åldrandet och äldre människor vidare,
            </item>
            <item xml:id="i-Mn2S7nED8NTeBCcUpyWqk6">
              i anslutning till arbetet med att se över det statliga språkbruket
              bör det anordnas seminarier eller liknande med företrädare för
              branschorgan, professionsföreträdare och företag som arbetar med
              massmedier eller reklam och som har egna riktlinjer där diskriminering
              på grund av ålder kan ingå,
            </item>
            <item xml:id="i-JiQxmLC3nSJ5t4qjM1wsUd">
              statligt finansierad statistik bör inte innehålla några övre
              åldersgränser.
            </item>
          </list>
          <p xml:id="i-4fVkqxiGzxrtc85dNJFiGG">
            Kompetens och livserfarenhet och inte kronologisk ålder bör vara
            avgörande vid när man utser människor till olika uppdrag.
          </p>
          <p xml:id="i-6ytndp5EikWaBNva2PuybE">
            I regeringsförklaringen 2006 står det att den som vill ska uppmuntras
            att jobba vidare. Seniorernas kunnande och erfarenheter är en
            resurs i arbetslivet och för hela samhället. Det är ett viktigt
            och normgivande ställningstagande. För att synliggöra värdet av
            äldres ideella insatser till exempel anhörigvård anhöriga uppskattas
            stå för 70 procent av äldreomsorgen bör dessa redovisas i nationalräkenskaperna.
            Forskning behövs som underlag för att på bästa sätt kunna tillvarata
            de äldres kompetens och livserfarenhet. Studier bör till exempel
            genomföras av hur arbetsmiljö och familjesituation påverkar kvinnor
            och deras möjlighet att arbeta upp till pensionsåldern och därefter.
          </p>
          <p xml:id="i-MPzaVqvA6hZAYzNJeTKTRW">
            Forskning behövs för att belysa vad som händer med livskvaliteten
            i samband med pensioneringen. Forskning behövs också för att belysa
            äldre människors relation till barn och ungdomar, inte minst far-
            och morföräldrars relation till barnbarn och deras stöd till föräldrarna.
          </p>
        </div>
        <div type="motSignatures">
          <list>
            <item xml:id="i-WAhUJLnmeqZELpdR8AMKhM">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
