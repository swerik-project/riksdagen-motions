<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_353/mot_200506_MJ_353-0001.pdf"/>
      <div type="motHeader" xml:id="i-CPE7Gj7YmyenPB6siuJaG8">
        <div type="motTitle" xml:id="i-PLJgRwhBMVDSHy1Ma9emYM"/>
        <div type="motSubmissionInfo" xml:id="i-NxaSUz4xnv7Sm4q284kDa1"/>
      </div>
      <div type="motBody" xml:id="i-KemZsLajzNW4nNbDKKvXi7">
        <div xml:id="i-LwdhifWj2fB2mNRSp6GfWk">
          <p xml:id="i-NRn99M5UBa8RnV4YX1FgAe">
            2005/06 mnr: MJ353 pnr: mp505
          </p>
          <p xml:id="i-mdoagW2Mp4qJ5xJZ2y94A">
            Motion till riksdagen 2005/06:MJ353
          </p>
          <p xml:id="i-Lnz4Jm2CDWNU7nVKBy7g8t">
            av Barbro Feltzing (mp)
          </p>
          <p xml:id="i-k1sjsFtjDKbhNZPrQS1BW">
            Vätgasdrivna fordon
          </p>
          <p xml:id="i-CBd8ABesKjqLXn84WKGn76">
            Motionen delad mellan flera utskott
          </p>
          <p xml:id="i-5TYmMGNyRCgsQCykj992q9">
            Förslag till riksdagsbeslut
          </p>
          <p xml:id="i-Nu42fa5FjkBv5uKmqxui5a">
            1. Riksdagen tillkännager för regeringen som sin mening vad i
            motionen anförs om att reglerna för vätgas som alternativt drivmedel
            bör belysas. 2. Riksdagen tillkännager för regeringen som sin
            mening vad i motionen anförs om att en utredning om stimulansbidrag
            eller skatteregler som gynnar framtagning av alternativa drivmedel,
            såsom vätgas, bör komma till stånd.'
          </p>
          <p xml:id="i-EBG5KeTpQPzkooMdeSzoVy">
            "Yrkande 2 hänvisat till SkU.
          </p>
          <pb facs="riksdagen-motions-pdf/data/200506/mot_200506_MJ_353/mot_200506_MJ_353-0002.pdf"/>
          <p xml:id="i-7RtiqLRjEt4BxyfD44aBaX">
            2005/06:MJ353
          </p>
          <p xml:id="i-Y9m7MjqykHAbHNxyDKjcF4">
            Motivering
          </p>
          <p xml:id="i-WKEZwNgdi3eY5yTnnc4h6C">
            Very frankly, the auto industry would not have made all the progress
            it has without being forced to do it. Robert Eaton, vd, Chrysler
            Automobiles
          </p>
          <p xml:id="i-DvRNg8vh3qmvNQq43KwhMD">
            En viktig konkurrensfördel är miljöanpassade fordon
          </p>
          <p xml:id="i-MeN78YyEuvseynxTWkRnJs">
            Miljöanpassade fordon säljer utifrån tre skilda grunder:
          </p>
          <p xml:id="i-8GdUAZuk9so3HkM6TZcFR9">
            - Kundens egen önskan att agera miljövänligt. - Officiella upphandlare
            med miljökrav, t.ex. kommuner och statliga inrättningar. - — Lagkrav
            som stipulerar allt renare fordon.
          </p>
          <p xml:id="i-7sXT7xwHzae9Emo5NDNsMm">
            En ny era för miljövänligare bilar börjar nu. Både efterfrågan
            för konsumenter och nya lagkrav har satt fart på utvecklingen
            av miljövänligare fordon. På vissa områden går det alldeles för
            långsamt. Det gäller framför allt alternativen till den gammaldags
            bensin- och dieselmotorn. På andra områden går utvecklingen snabbare
            framåt. Det beror på både teknisk utveckling och omvärldsfaktorer
            som ökade miljöavgifter och ett allmänt ökat miljömedvetande om
            att fossilbränslena nu måste upphöra. Alternativ måste fram om
            miljökatastrofer skall undvikas i framtiden. Växthuseffekten är
            en tickande miljöbomb som vi kan se begynnande verkningar av runtom
            i världen. Vid nya tekniska, miljövänliga landvinningar önskar
            vi att svensk industri skall ligga i täten. Det skapar god miljö
            här hemma, ökade exportinkomster och fler arbetstillfällen. Det
            gäller inte längre vilka som är snabbast eller störst. Den kampen
            blir allt mindre intressant. I stället gäller det steget in i
            den allt viktigare marknaden för miljövänliga bilar.
          </p>
          <p xml:id="i-LUiCw2zh1PEZNmk4MkQU2i">
            Bränsleceller i personbilar är ett miljötekniskt genombrott
          </p>
          <p xml:id="i-Sk4gT5EFEGmLDZBbxVUgwD">
            Vätgasdrivna personbilar är ur miljösynpunkt ett mycket bra alternativ
            till fossilbränsle. Speciella bränsleceller som drivs med vätgas
            och tankas med metanol, ur vilken vätgasen framställs, ger inga
            avgaser i form av kväveoxider, kolväten och ytterst lite koldioxid.
            Mercedes har byggt in ett komplett system i sin minsta modell
            och räknar med att den skall finnas på marknaden inom några år.
            Våra svenska biltillverkare bör inte tappa i marknadsandelar genom
            att inte ligga steget före eller jämsides med övriga stora biltillverkare
            i världen.
          </p>
          <pb facs="riksdagen-motions-pdf/data/200506/mot_200506_MJ_353/mot_200506_MJ_353-0003.pdf"/>
          <p xml:id="i-Kk8oEM4qd4dsypCtqveyNb">
            Den bränslecell som Mercedes använder är en s.k. kanadensisk
            Ballardcell. Bränslecellsbilen är mer effektiv än även den mest
            effektiva dieselmotor. Verkningsgraden i hela systemet kan teoretiskt
            nå upp till 60 96. Verkningsgraden är nu 40 96, medan den i en
            förbränningsmotor ligger på 17-20 946. Inget buller uppstår då
            bränslecellen arbetar ljudlöst. Man kan tanka metanol på en vanlig
            tankstation för bensin, och därmed väcks ett hopp om att en kapplöpning
            om framtidens bränsle kan börja, för miljöns och jordens framtids
            bästa. Drömmen om att en framtid med renare bilar skall bli verklighet
            inom några år är inte avlägsen. Det unika med en bränslecellsbil
            är att gaspedalen styr vätgasen direkt till bränslecellen. På
            två sekunder kan cellerna gå från 0 till 90 96 av sin maximala
            kapacitet. När bilen bromsas återvinns energi, som lagras i ett
            mindre batteri och som försörjer andra elektriska funktioner i
            bilen. En sådan här bränslecell är ett rullande kraftverk och
            kan därför komma att nyttjas till andra funktioner, t.ex. i en
            husvagn för att driva kök och liknande. Problem med hur vätgas
            skall distribueras, tankas och lagras finns inte eftersom bilen
            tankas med metanol, ur vilken vätgasen tas. Bränsleceller för
          </p>
          <p xml:id="i-VVPJGLdxHuYZK3bZC4DTiv">
            vätgasdrift prövas och finns också för bussar.
          </p>
          <p xml:id="i-4LdVhUcwUR7wWi4j2uqSty">
            USA-marknad
          </p>
          <p xml:id="i-7RrbQgRMzREi113U63XMPv">
            Kalifornien och andra USA-delstater, främst New York och Massachusetts,
            ställer krav på låga utsläpp, zero- respektive ultralow emission
            vehicles. Kraven har avradikaliserats efter påtryckningar från
            bilindustrin, men det kvarstår att tillverkarna till förra året
            skulle uppnå 10 96 zero emission-bilar. Det innebär att det finns
            700 000 ZEV i Kalifornien år 2010. Delmålen 2 26 1998 och 5 26
            år 2001 har tonades ner, men det finns en stor flexibilitet i
            hur man som tillverkare kan uppfylla målen — t.ex. genom att visa
            att utsläppen över bilens hela livslängd, inkluderat energins
            framställning, blir lägre än för zero emission-kraven. Den som
            tidigare uppfyller delmålen kan tillgodoräkna sig detta längre
            fram, och kvoter kan handlas med mellan företagen. Kraven har
            redan gett en betydande utveckling av batterier och fordon. För
            Volvo innebär Kaliforniens krav, med dagens försäljningsvolym,
            ca 2 000 nollutsläppsbilar. Därtill kommer bilarna för New York,
            Massachusetts och eventuellt Vermont. Att inte klara kraven innebär
            böter för tillverkaren, vilket kan betyda åtskilliga tusenlappar
            extra i försäljningspris. Saab är, liksom t.ex. BMW, en för liten
            tillverkare för att drabbas av kraven så direkt — indirekt kommer
            det dock att vara en självklar nackdel att inte kunna leva upp
            till nya kundkrav.
          </p>
          <p xml:id="i-Lm8tf1ZPWUuLBbAgSRib7U">
            2005/06:MJ353
          </p>
          <pb facs="riksdagen-motions-pdf/data/200506/mot_200506_MJ_353/mot_200506_MJ_353-0004.pdf"/>
          <p xml:id="i-NogE6yiEJiGHsdSbyVU8tb">
            2005/06:MJ353
          </p>
          <p xml:id="i-9XonmYkJEyiNEF9SBhbv1Y">
            EU-marknad
          </p>
          <p xml:id="i-YRS9fzSqubtmSCbeectLNo">
            EU-kommissionen har nyligen föreslagit relativt stränga gränsvärden
            för bilars bränsleförbrukning från år 2005. Maximalt 120 gram
            koldioxid får släppas ut per kilometer, vilket motsvarar en bränsleförbrukning
            på 0,5 liter bensin per mil eller 0,45 liter diesel per mil. Vätgasdrivna
            bränslecellsbilar bör vara början på en lösning till minskade
            utsläpp. Daimler-Benz satsar på en kommersiell produktion av bränslecellssystem
            tillsammans med Ballard, och det antyds att år 2005 är startpunkt
            för kommersiell produktion. I loppet av en 20-årsperiod kommer
            bränsleceller att vara vanliga i fordon och konkurrera ut dagens
            fordon. Serieproduktionen bör komma i gång 2000- 2010. Flera medlemsländer
            har samma målsättning som kommissionen, men t.ex. Tyskland föreslår
            i stället att tillverkarna måste minska sin förbrukning med ett
            visst procenttal i stället för att alla nå samma nivå. Volvo har
            samma åsikt och säger sig vilja minska förbrukningen hos sin fordonspark
            med 25 94 till år 2005.
          </p>
          <p xml:id="i-WgbwvYkNGTjiQJVNSWdqww">
            Svensk marknad
          </p>
          <p xml:id="i-X11ocKA2kLHpfQN5tmsbZC">
            Sverige omfattas av EU:s kommande bestämmelser på området. Vi
            kan också i Sverige se samma utveckling som i Kalifornien, där
            miljöklassningen som påverkar bilens kostnad också blir ett allt
            viktigare kriterium i upphandling, inte minst från offentlig sektor.
            Det blir alltså en klar konkurrensnackdel att inte miljöanpassa
            sig.
          </p>
          <p xml:id="i-GBPhWxvHLrBBGS7etQfPtd">
            Övriga världen
          </p>
          <p xml:id="i-8PTeCtJ8MTj9jdAZLJrfrM">
            Bilförsäljningen i Fjärran Östern ökar mycket snabbt, bla. i
            Kina. Sydamerika spås bli en allt viktigare marknad för bilar,
            inte minst med frihandelsavtalet Mercosur. I år säljs ca 6 miljoner
            bilar i Asien, Latinamerika och Östeuropa. Om några decennier
            räknar man med att försäljningen är 30 miljoner bilar. När dessa
            marknader ökar, är det främst med efterfrågan på relativt små
            och energisnåla bilar. Några av de nya marknaderna kommer också
            att ställa relativt höga miljökrav, kanske främst gällande förnybara
            bränslen. Detta beror till stor del på det oljebaserade utlandsberoendet
            som dessa länder vill ifrån.
          </p>
          <pb facs="riksdagen-motions-pdf/data/200506/mot_200506_MJ_353/mot_200506_MJ_353-0005.pdf"/>
          <p xml:id="i-HxEnGDJVrDcK1Hypf9caiQ">
            Vätgas som alternativt drivmedel
          </p>
          <p xml:id="i-BizC7Ft9pBupRGLFsk5jA2">
            Att erbjuda bilar som drivs på förnybara energislag kommer att
            bli en konkurrensfördel. Såväl svenska -kommunikationskommittén
            och Alternativbränsleutredningen som utländska utredningar slår
            fast att bensin och diesel stegvis måste bytas mot förnybara bränslen.
            Vätgas som alternativt drivmedel togs inte med i Alternativbränsleutredningen,
            vilket var en stor brist. Vätgasen som alternativbränsle bör belysas,
            eftersom beroendet av fossilbränsle måste minskas och därmed också
            alla utsläpp som skadar värmebalansen på jorden.
          </p>
          <p xml:id="i-RMPwdETFU4ze8VSJfC46WA">
            Statens roll
          </p>
          <p xml:id="i-VoFXpFLFkvsiGZvuEjAopT">
            Det svenska kostnadsläget är tillräckligt positivt för att gynna
            svensk produktion av mer miljömässiga bilar. Staten kan stimulera
            fram fordon som är mer miljöanpassade än andra. Detta har staten
            också gjort, med skatterabatter för katalysatorrenade bilar under
            en övergångsperiod innan katalysatorn blev lagkrav. Sedan följde
            miljöklassningen av fordon, som med sina fel och brister ändå
            är ett styrmedel för att gynna miljömässigt bättre fordon. Olika
            stimulansåtgärder för elbilar finns också. En översyn bör göras
            för att se över reglerna för stöd till utveckling av vätgasfordon
            inom Nutek och klargöra vad det är som hindrar framväxten av vätgasfordon.
            Ett stimulansbidrag eller skatteregler som gynnar framtagning
            av ett alternativt drivmedel, såsom vätgas, bör utredas. Lagstiftningen
            bör ses över så att den inte sätter käppar i hjulet för vätgasfordon.
          </p>
          <p xml:id="i-DZdeePxN5ZYCoE9qCwRLow">
            Stockholm den 2 oktober 2005
          </p>
          <p xml:id="i-Et9tQHKCCqJ2sf26TN35BU">
            Barbro Feltzing (mp)
          </p>
          <p xml:id="i-8dE85eV51yHa3k3TUTHZxq">
            2005/06:MJ353
          </p>
        </div>
      </div>
    </body>
  </text>
</TEI>
