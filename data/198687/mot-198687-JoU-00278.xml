<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00278">
  <teiHeader>
    <fileDesc>
      <titleStmt>
        <title>Livsmedelspolitiken</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelspolitiken</title>
          <idno type="rdwebb">GA02Jo278</idno>
          <rs type="number">Jo278</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo278/text</ref>
          <ref type="dokument_url_html">http://data.riksdagen.se/dokument/GA02Jo278</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo278</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-A9wTTx74ViuquWXmgF5vjj</idno>
            <name>Jan Jennehag</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8a7JGnShUJQWHAnkGFtq3A" type="signed"/>
        <correspContext corresp="i-8a7JGnShUJQWHAnkGFtq3A">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-A9wTTx74ViuquWXmgF5vjj"/>
        </correspContext>
        <correspAction type="assigned" xml:id="i-RWsm4fYjqnfEUrzYWtbw7X">
          <date when="2014-11-19"/>
          <time when="13:06:15"/>
        </correspAction>
        <correspContext corresp="i-RWsm4fYjqnfEUrzYWtbw7X">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_278/mot_198687_jo_278-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:J0278
          </p>
          <p>
            Lars Werner m. fl. (vpk) Livsmedelspolitiken
          </p>
          <p>
            I Sverige bestäms jordbruksproduktionens inriktning och omfattning
            av marknaden och dess lönsamhetsvillkor. En allt starkare opinion
            kräver förändringar av detta. Alla medborgare behöver trygg tillgång
            till föda. Den skall vara näringsrik, smaklig och hälsosam. Den
            skall kunna köpas till priser som alla har råd att betala. Det
            är från dessa utgångspunkter jordbruksproduktionen skall bestämmas.
            Den samhälleliga politiken på detta område har traditionellt i
            första hand syftat till att reglera förhållandena inom själva
            jordbruket. För ett antal årtionden sedan hade detta sin grund
            i att ”modernäringen”, jordbruket, var direkt försörjningskälla
            för huvuddelen av befolkningen. Vi har i dag en helt förändrad
            bild. Huvuddelen av tidigare brukningsenheter har slagits ut,
            yttre rationalisering, ökad maskinanvändning, insatsmedel och
            andra former för mer effektiv produktion har lett till att en
            jordbruksbefolkning på några få procent svarar för en jordbruksproduktion
            mycket större än tidigare. Produktionen har stor betydelse för
            övriga grupper. Många arbetar med transporter, förädling och distribution
            av livsmedel. Jordbruket är sålunda fortfarande ”modernäring”
            i den meningen. Men denna totala förändring i jordbruksproduktionen,
            med specialise- ring, koncentration och uppkomsten av en omfattande
            förädlingsindustri, har fått en rad både oanade och oönskade konsekvenser.
            Samhället har emellertid ännu inte dragit tillräckliga slutsatser
            av den faktiska förändringen av verkligheten. Det är hög tid att
            vidga begreppet jordbrukspolitik till en allmän livsmedelspolitik.
            En sådan skall omfatta inte bara produktion av livsmedel och råvaror
            till livsmedel utan också förädling och distribution, frågan om
            konsumenternas inflytande, frågan om koncentrationen och om behovet
            av lokal livsmedelsproduktion. Livsmedelspolitiken skall reglera
            strukturen. Den skall ange inriktning på resurshushållning, god
            markan- vändning och beakta alla viktiga miljökrav.
          </p>
          <p>
            Odlingens omfattning
          </p>
          <p>
            En grundläggande princip beträffande jordbrukets omfattning är
            att all åkermark också skall brukas. De klimatiska och andra förutsättningarna
            är mycket skilda i olika delar av landet men variationsmöjligheterna
            är också stora. Ett skäl att bedriva jordbruk i alla delar av
            landet är dess stora regionalpolitiska betydelse. En
          </p>
          <p>
            18
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-002.pdf"/>
          <p>
            stor del av glesbygdens folk är sysselsatta inom jord- och skogsbruk.
            En levande miljö i hela landet, ett levande Sverige, där människor
            bor och arbetar, där landskapet inte är igenväxt och förbuskat,
            förutsätter ett levande jordbruk. Beredskapsskäl måste också beaktas.
            Vid en avspärrning skall vi dels klara totalförsörjningen, dels
            klara försörjningen i varje enskild del av landet. Också detta
            talar, trots alla skillnader i jordens produktivitet m. m., för
            jordbruk i alla landsdelar. I själva verket är det viktigt att
            de olika regionerna blir så ”självförsörjande” som möjligt, att
            vi inte utarmar vissa områden och godtar en okontrollerad centralisering,
            innebärande att foder, mjölk, kött, bröd osv. i växande grad transporteras
            kors och tvärs över landet. Detta medför också färskare livsmedel
            av bättre kvalitet. Jordbruket kan inte alltid ses som en fristående
            näring utan kan med fördel ses i kombination med andra sysselsättningar.
            Sambandet med skogsbruket är naturligt och traditionellt i många
            delar av landet. Också frukt- och trädgårdsodling, bärodling/plockning,
            biodling, jakt, svampodling/plock- ning, diverse hantverk, turism
            och fiske kan ses som delar av en allsidig verksamhet för att
            upprätthålla jordbruket också i områden med lägre produktivitet.
          </p>
          <p>
            Överskottsproblem
          </p>
          <p>
            Förra årets spannmålsskörd uppgick till 5,6 miljoner ton, i stort
            sett oförändrad sedan 1985. Spannmålsöverskottet blev 1,3 miljoner
            ton. Även på animaliesidan finns samma problem. Vi behöver exportera
            ca 10 96 av nötköttet och ungefär det dubbla av fläsket. Vårt
            överskott kommer inte världens svältande människor till godo.
            Världshandeln med livsmedel dikteras av samma princip som all
            annan handel — vinstintresset. Bara de som har råd att betala
            kan ta del av produktionsöverskottet. Nödvändigt bistånd, hjälpsändningar
            och övrigt värdefullt arbete av stater, internationella organ
            och frivilliga krafter ändrar inte på grundläggande orsaker till
            skillnaderna mellan fattiga och rika länder. Det kan inte heller
            vår livsmedelspolitik göra. Det är främst genom stora mängder
            insatsmedel — handelsgödsel, bekämpningsmedel, importerade fodermedel
            - som vårt överskott uppstår. Därför innebär ett läge med tyngande
            överskott ett utmärkt tillfälle att lägga om jordbruks- och livsmedelsproduktionen
            till en mer balanserad produktion.
          </p>
          <p>
            Produktionens inriktning
          </p>
          <p>
            En ganska stor och växande del av produktionen av fläsk, broiler
            och ägg sker nui ”djurfabriker”, skilda från det egentliga jordbruket.
            Det finns tendenser att transnationella företag tar över delar
            av animalieproduktionen och skaffar kontroll över både avel och
            fodertillförsel. Det finns också anledning att både från etiska
            och folkhälsosynpunkter vara starkt kritisk till formerna för
            denna fristående animalieproduktion. Det sammanhänger bl. a. med
            användningen av s.k. kemoterapeutiska (antibiotikaliknande) medel
            i uppfödningen. Vpk anser att nya ”djurfabriker” inte skall få
            uppföras och de befintliga inte byggas ut. De bör i stället på
            sikt avvecklas och produktionen
          </p>
          <p>
            Mot. 1986/87 Jo278
          </p>
          <p>
            19
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-003.pdf"/>
          <p>
            knytas till jordbruket i decentraliserade, måttligt stora anläggningar.
            Dagens ofta ensidiga odling utarmar jorden och gynnar angrepp
            av skadegörare. Bekämpningen formas ofta till ett slags kemiskt
            krig mot naturen. En allsidig växtföljd, anpassad efter regionala
            förhållanden, minskar däremot förekomsten av ogräs, skadedjur
            och växtsjukdomar. Det är av flera skäl viktigt att i högre utsträckning
            än i dag producera proteinfodret inom landet. En successiv avveckling
            av kemikalieanvändning- en kan — åtminstone i inledningsskedet
            — leda till lägre avkastning av vissa grödor, men är ändå önskvärd.
            Ekologiska hänsynstaganden och risken för resistensbildning är
            skäl att söka andra vägar än kemikalieanvändning. Så länge bekämpningsmedel
            används behöver vi en förstärkt produktkontroll. En ökad satsning
            på resistensförädling är också viktig. Möjlighet till viss framgång
            anses föreligga beträffande 9026 av sjukdomarna på lantbruksväxter
            samt vissa viktiga frukt-, bär- och köksväxtslag. För växtskadedjuren
            är kunskaperna sämre beträffande tänkbara resultat. Det som i
            debatten kallas alternativ odling är knappast något entydigt begrepp,
            även om det finns grupper av producenter och distributörer som
            har formulerat regler för sin verksamhet. Det gemensamma är avståndstagandet
            från gifter och övriga medel i produktionen som försvårar ett
            jordbruk i ekologisk balans. Alternativodlingen bör gynnas och
            få samhällets stöd för att utveckla och sprida metoder, kunnande
            och erfarenhet. Trädesersättningen är till nackdel för redan etablerade
            alternativodlare eftersom de ofta har träda eller gröngödslingsvall.
            Ersättningen betalas endast ut till utökat trädesavtal jämfört
            med förhållandena 1984/85. Alterna- tivodlare bidrar inte till
            spannmålsöverskottet och bör få ersättning för all trädesareal.
            Enligt liknande resonemang kan förmalningsavgiften på alterna-
            tivodlad brödsäd avskaffas, liksom slaktdjursavgiften för alternativuppfödda
            djur. Slaktdjursavgiften borde kunna användas som instrument även
            beträf- fande djur som föds upp med konventionella metoder. Ett
            avskaffande av slaktdjursavgiften inom norra stödområdet, som
            ”importerar” kött från södra Sverige, skulle stimulera en mera
            regionalt balanserad produktion.
          </p>
          <p>
            Fisket i försörjningen
          </p>
          <p>
            Fisket har som näring ofta kombinerats med jordbruk; det gäller
            inte enbart insjöfisket utan i stor utsträckning också havsfisket.
            Det egentliga yrkesfisket är numera av ganska liten omfattning.
            Fisk är en viktig källa för att tillföra kroppen animaliskt protein.
            Från konsumentsynvinkel är därför fiskerinä- ringen av stor betydelse.
            Utöver näringsmässiga skäl talar flera andra för att livsmedelspolitiken
            bör främja en ökad produktion och konsumtion av fisk och fiskprodukter.
            Räknat per individ är Sverige världens största importör av fiskprodukter.
            Efterfrågan är alltså redan nu stor. Det finns därför utrymme
            för utbyggnad av fiskförädlingen om det görs i samplanering med
            andra näringar. Fisket bör ges bättre villkor och förutsättningar.
            Även vattenbruk med odling av olika slag bör utvecklas. En kraftig
            expansion på detta område skulle kunna ge arbete åt flera tusen
            personer, samtidigt som det minskar sårbarheten på
          </p>
          <p>
            Mot. 1986/87 Jo278
          </p>
          <p>
            20
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-004.pdf"/>
          <p>
            RR
          </p>
          <p>
            området och kan åstadkomma en faktisk kostförbättring. Ett optimalt
            fiske Mot. 1986/87 förutsätter noggranna kunskaper om fiskebeståndens
            storlek och havets Jo278 ekologi. Fisket måste utformas så att
            långsiktig lönsamhet och fiskevård gynnas och kortsiktiga vinstintressen
            bekämpas. Fisket kan spela större roll i folkhushållet om vi etablerar
            en statlig fiskepolitik — där hänsyn tas till de stora skillnaderna
            i öst- och västkustfiske — med sikte på att bättre utnyttja havets
            resurser och med ekologiska hänsyn för att ge arbete och försörjning.
          </p>
          <p>
            Trädgårdsnäringen
          </p>
          <p>
            7090 av produktionen är koncentrerad till området Skåne, Blekinge,
            Halland, Östergötland och Stockholms län — Skåne står ensamt för
            60 Zo! Denna obalans kan minskas genom förbättrad information
            och kunskaps- överföring. Betingelserna för trädgårdsodling kan
            förbättras genom sambruk av lagerutrymmen och maskinutrustning.
            Efterfrågan på trädgårdsprodukter ökar. Men trädgårdsnäringen
            är pressad av importkonkurrens och har en svag ställning organisatoriskt.
            Gränsskyddet behöver ses över.
          </p>
          <p>
            Mat och makt
          </p>
          <p>
            7070 av livsmedelsproduktionen passerar genom jättegrossisternas
            (KF, ICA, Dagab-NK-Åhléns) händer. Dessa styr livsmedelsteknologin
            och matkvaliteten. Specialisering av arbetet har liksom ensidig
            produktion medfört en fortgående utarmning av arbetets innehåll
            och yrkeskunskaper hos livsmedelsarbetarna. Livsmedelsarbetarförbundet
            går också som enda svenska fackförbund till offensiv mot storskalighet
            och försämrad matkvali- tet. I ett näringspolitiskt program kräver
            förbundet decentralisering och ökat inflytande för konsumenterna.
            Kraven som borde omfattas av hela arbetarrörelsen gäller en decentralise-
            rad och mindre sårbar produktion och förädlingsindustri med en
            regional spridning för att slå vakt om självförsörjning, garantera
            sysselsättning, vidareutveckla och bredda yrkeskunnandet och skapa
            bättre arbetsvillkor i samtliga produktionsled. Livsmedelsindustrin
            ägs till ca 1/3 av privata svenska kapitalägare. Volvo-Beijerkoncernen
            dominerar. Ca 12960 ägs av enskilda utländska kapitalägare, där
            de största världsföretagen på området finns representera- de,
            som holländska Unilever, schweiziska Nestlé, CPC International,
            Cadbury osv. Den hårda priskonkurrensen i detaljhandelsledet,
            dvs. ett hårt tryck på att skära ner kostnaderna, har lett till
            ett minskat sortiment och specialiserad produktion vid varje enhet.
            Ett samarbete med verkstadsindustrin har inletts, där maskinleverantörerna
            nu spelar en avgörande roll för utveckling- en inom livsmedelsindustrin.
            Det teknologiska kunnandet övergår därmed till maskinindustrin.
            Härigenom har de ledande i Sverige — Alfa Laval, Tetra Pak, PLM,
            Volvo-Beijer m. fl. — även en stark ställning internationellt.
            Den kemiska industrin, vilken levererar bekämpningsmedel till
            jordbru- ket och tillsatser till livsmedelsindustrin, har också
            ett betydande inflytande. 21
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-005.pdf"/>
          <p>
            Eftersom denna bransch domineras starkt av multinationella intressen
            och maktkoncentration, ökar sårbarheten i det svenska jordbruket
            och inom livsmedelsproduktionen. Ett fåtal stora maktgrupper har
            fört oss in i en snabb utveckling mot högteknologisk produktion,
            stordrift och specialisering. Utslagning av mindre och medelstora
            företag sker också i snabb takt. Med hänsyn till beredskap, nationellt
            oberoende, sysselsättning och regionalpolitik innebär detta en
            farlig utveckling. Volvos makt över vår mat är ett slående exempel
            på koncentration och monopolisering inom livsmedelsbranschen.
            Livsmedelssektorn svarar för nära 10 96 av Volvos omsättning.
            Biljätten är på väg att genom sitt Proventor Food AB bli landets
            största livsmedelsjätte. Volvo reglerar en stor del av svenska
            folkets matvardag. Genom Cardo tar man ett avgörande grepp över
            biotekniken och utvecklingen av utsädet via Hilleshög och Weibulls.
          </p>
          <p>
            Kapitalets makt över maten måste inskränkas
          </p>
          <p>
            Jordbrukspolitiken måste vidgas till en heltäckande livsmedelspolitik.
            Hela produktionskedjan från råvara, förädling, distribution och
            till handeln, måste samordnas planmässigt.
          </p>
          <p>
            Konsumentinflytande
          </p>
          <p>
            Konsumenterna har i dag mycket litet inflytande över hur den
            mat vi alla äter framställs och över prissättningen på varorna.
            Det finns inte någon stark, organiserad konsumentrörelse. KF ägs
            visserligen av konsumenterna själva genom ca 2 miljoner medlemmar
            och sägs representera det starkaste demokratiska inslaget i den
            svenska livsmedelsförädlingen och distributio- nen. KF:s inriktning
            har dock följt de kapitalistiska ägargruppernas utveck- ling i
            många avseenden. Dock har KF visat större lyhördhet för satsningar
            på alternativa och avkemikaliserade varor allteftersom konsumenternas
            krav har vuxit fram. I de högindustrialiserade länderna har jordbruket
            som ekonomisk bas i samhället förlorat i betydelse. Några få procent
            av befolkningen är direkt sysselsatta i jordbruket som utmärks
            av hög mekanisering och stor insats av ofta importerade produktionsmedel.
            Jordbruksproduktionens betydelse har förskjutits från att ha varit
            folkflertalets både utkomstkälla och kostförsörj- ningsmöjlighet
            till att gälla det senare. Det mest påtagliga inflytandet över
            livsmedelspolitiken har konsumenter- na i dag genom den konsumentdelagation
            som är en av parterna vid jordbruksprisförhandlingarna. Hittills
            har dock dessa förhandlingar varit hårt bundna av beslut i riksdagen
            genom de löpande jordbruksavtalen. Dessutom är konsumentdelegationen
            inte renodlat konsumentinriktad till sin sammansättning. Här finns,
            förutom representanter för de fackliga organisationerna och riksdagspartierna,
            representanter för det privata näringslivet i tillverkar-, grossist-
            och handelsleden. Det har måhända fungerat någorlunda eftersom
            det endast varit leden före grossister och handel man förhandlat
            om och man därför haft gemensamt intresse av så låga råvaru- och
            produktpriser som möjligt. Men om man skall vidga livsmedels-
          </p>
          <p>
            Mot. 1986/87 Jo278
          </p>
          <p>
            22
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-006.pdf"/>
          <p>
            politiken att omfatta också dessa led, kan en konsumentdelegation
            knappast vara sammansatt på detta vis. Det behövs andra och fler
            kanaler för konsumentinflytande. Den offentliga sektorn konsumerar
            stora mängder livsmedel på daghem, sjukhus, skolor, militärförläggningar
            osv. Den äger också betydande jord- bruksarealer. Vid offentlig
            upphandling bör villkor ställas så att konsumen- ternas behov
            av giftfria och högkvalitativa livsmedel tillgodoses. Härigenom
            skulle en stimulans ges åt en riktig produktionsinriktning och
            ett bidrag lämnas till folkhälsan och vettigare konsumtionsmönster.
            Livsmedelsarbetarna har i likhet med konsumenterna förlorat möjligheten
            att i dag kontrollera varornas kvalitet. Samtidigt finns det nu
            ett mycket starkt engagemang hos enskilda konsumenter, miljörörelsen,
            vissa produ- center/jordbrukare och livsmedelsarbetare. Folkhälsofrågorna
            har mött ett nytt starkt gensvar hos stora grupper också inom
            den fackliga rörelsen i Övrigt, vid sidan av den vanligare arbetsmiljökampen.
            Bristen på konsument- och folkrörelseinflytande hämmar dock det
            starka engagemanget att få utlopp till att bli en verklig maktfaktor.
            Det behövs en strategi för detta, typ den som livsmedelsarbetarna
            nu kämpar för. Det behövs forskare och forskning som kan påbörja
            arbetet med en alternativ och mindre sårbar produktion av livsmedel
            men också en sådan plan för kemikalie- och övrig varuproduktion.
            Syftet skall vara att öka produkternas kvalitet utifrån konsumenternas
            behov. För en ny livsmedelsproduktion med en strategi och helhetssyn
            även på folkhälsa, miljö och arbetsmiljö, behövs en samverkan
            mellan facket, forskare, konsumenter och miljörörelse. Därför
            kan ett första steg vara att ett forskningsinstitut helt oberoende
            av nuvarande maktgrupper inom livsmedelsindustrin byggs upp. Ett
            första steg mot ökat konsumentinflytande över matpengarna är att
            inrätta konsumentdelegationer inom SPK, statens pris- och kartellnämnd,
            och använda priskontroll, övervakning och prisstopp i högre utsträckning.
            Företagen måste då förhandla om sina prishöjningar och konsumenterna
            kan här få möjlighet till insyn och påverkan genom en större öppenhet
            vid sådana förhandlingar. Sammansättningen av dessa konsumentdelegationer
            i SPK bör utredas. Om man utgår från intressegrupperingar kan
            det vara lämpligt att inrätta en konsumentdelegation vid förhandlingar
            med insatsvaruledet och en annan vid förhandlingar med handel
            och industri i ledet efter jordbruket och dess förädlingsindustri.
            Med en sådan konstruktion kan konsumentdelegationens sammansättning
            vid jordbruksprisförhandlingarna behållas. Intressena blir rätt
            klart utskilda i de olika leden. Livsmedelssubventionerna bör
            vid fördelningen ingå i jordbruksprisförhandlingarna.
          </p>
          <p>
            Konsumenten och livsmedlen
          </p>
          <p>
            Livsmedlen skall vara bra, näringsriktiga och ha ett rimligt
            pris. Den ökade användningen av konstgödsel, bekämpningsmedel
            och kemiska tillsatser står i strid med kravet om bra livsmedel.
            Bra livsmedel skall vara färska och så litet raffinerade som möjligt.
            (Med detta menar vi t. ex. att mjöl borde vara
          </p>
          <p>
            RR
          </p>
          <p>
            Mot. 1986/87 Jo278
          </p>
          <p>
            23
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-007.pdf"/>
          <p>
            mindre finmalet och potatis ätas i mera naturlig form, inte som
            chips, pommes frites m. m.) Detta kräver en decentraliserad livsmedelsindustri.
          </p>
          <p>
            Folkhälsan
          </p>
          <p>
            Med utgångspunkt från att huvuddelen av all cancer är att hänföra
            till miljöfaktorer i vid bemärkelse, har det sagts att kosten
            skulle kunna spela roll vid så stor andel som 60 96 av all cancer
            hos kvinnor och 40 26 av all cancer hos män. Den moderna livsmedelsteknologin
            har på olika sätt lett till nya kemiska ämnen i kosten. Den kemiska
            teknologin har medfört genomgripande förändringar i alla led av
            produktion, lagring och beredning av vår mat. En oacceptabelt
            stor del av de kemikalier och gifter som påverkar oss når oss
            alltså genom livsmedel via rester från skilda stadier i en konstlad
            hantering. Dessutom kan i födan finnas biologiskt producerade
            gifter, t. ex. mögelgif- ter. Vi får nitrat, tungmetaller och
            asbestfibrer genom dricksvattnet. Substanser från bekämpningsmedel
            och konstgödsel kommer till oss genom jordbruket. Konserveringsmedel,
            färgämnen och konsistensgivare tillförs av livsmedelsindustrin.
            Med denna kunskap är det oförsvarligt att vi fortsätter att utsätta
            oss själva och kommande generationer för risker och ohälsa. Det
            är endast kapitalin- tressen utanför den vanlige medborgarens
            kontroll som skördar frukterna av en sådan politik.
          </p>
          <p>
            Växtodling
          </p>
          <p>
            Det är angeläget att utforma det framtida jordbruket på sådant
            sätt att behovet av konstgödsel minskar och användandet av bekämpningsmedel
            försvinner. Utbrytning av djurhållning från det egentliga jordbruket
            skapar bl.a. stora problem med överskott av gödsel. En ökad areal
            av baljväxter skulle kunna tillgodose proteinbehovet och samtidigt
            lösa en del av problemen med arealanvändningen. Dessutom har det
            positiv inverkan på så sätt att det minskar behovet av kvävegödsling.
            Ett jordbruk med växtodling och djurhållning i kombination ger
            de bästa möjligheterna till en produktion i ekologisk balans.
          </p>
          <p>
            Världen och vi
          </p>
          <p>
            Vår livsmedelspolitik är hela tiden beroende av omvärlden, vilket
            lett till den form av gränsskydd och reglering vi sedan länge
            har. Trots överskottet skulle vi inte utan vidare klara försörjningen
            vid en avspärrning. Vi är nämligen i hög grad beroende av import
            för att jordbruket i sin nuvarande form skall fungera. En tredjedel
            av alla insatsmedel i jordbruket importeras, t. ex. maskiner,
            bränsle, konstgödsel, bekämpnings- medel och foderprotein. Det
            säljs bortemot åtminstone 30 olika fabrikat av jordbrukstraktorer
            i Sverige, med ett otal modellvarianter. För närvarande har vi
            ingen tillverkning i landet. Både beträffande konstgödsel och
            bekämpningsmedel finns det kartelliknande överenskommelser mellan
            till-
          </p>
          <p>
            Mot. 1986/87 Jo278
          </p>
          <p>
            24
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-008.pdf"/>
          <p>
            verkarna, vilket håller priserna uppe. Det s.k. världsmarknadspriset
            på spannmål är ett konstlat pris som styrs av ett fåtal privata
            storföretag (främst de s.k. fem systrarna) och vissa länder med
            konstant överskottsproduktion. I dag pågår en kamp mellan västmakterna
            liksom mellan de transnationella bolagen om herraväldet över tredje
            världens folk och dess behov av livsmedel, läkemedel, etc. Världssvälten
            är kolossal, inte minst på grund av de stora bolagens makt över
            produktionen av primära basbehov och på grund av samma bolags
            skövling och miljöförstöring av jordarna i tredje världen. Men
            också i USA är svälten omfattande. Många barn lider av direkt
            eller indirekt svält i denna en av de rikaste av nationer. Nästan
            samtliga industriländer har ett starkt skyddsnät kring sin jord-
            bruksproduktion. Det är därför missvisande att hävda att vi i
            avgörande grad skulle få billigare livsmedel om vi lät ”världsmarknadspriserna”
            slå igenom, med resultat att huvuddelen av det svenska jordbruket
            skulle slås ut och finnas kvar endast där de bästa jordarna finns.
            Att satsa på en sådan utveckling vore att bedra oss själva. Om
            vi drastiskt minskar jordbrukspro- duktionen och blir beroende
            av att köpa utifrån, finns det ingen som av den anledningen kommer
            att sälja billigt till oss. För att få så bra och billig mat som
            möjligt bör vi trygga vår egen livsmedelsproduktion och i största
            utsträckning göra oss oberoende.
          </p>
          <p>
            Hemställan
          </p>
          <p>
            Med hänvisning till det i motionen anförda hemställs 1. att riksdagen
            som sin mening ger regeringen till känna vad i motionen anförs
            om alla medborgares behov av trygg tillgång, till rimliga priser,
            på näringsrik och hälsosam föda, 2. att riksdagen som sin mening
            ger regeringen till känna vad i motionen anförs om att jordbrukspolitiken
            måste vidgas till en heltäckande livsmedelspolitik, 3. att riksdagen
            som sin mening ger regeringen till känna vad i motionen anförs
            om regional ”självförsörjning” av livsmedel i hela landet, 4.
            att riksdagen beslutar att inga nya ”djurfabriker” skall få uppföras
            och att de befintliga skall avvecklas, 5. att riksdagen som sin
            mening ger regeringen till känna vad i motionen anförs om en successivt
            avvecklad kemikalieanvändning, alternativ odling och om en produktion
            i ekologisk balans, 6. att riksdagen beslutar att ett forskningsinstitut
            helt oberoende av nuvarande maktgrupper inom livsmedelsindustrin
            inrättas, vars verk- samhet skall bygga på en helhetssyn även
            på folkhälsa, miljö och arbetsmiljö, 7. att riksdagen som sin
            mening ger regeringen till känna vad i motionen anförs om en statlig
            fiskepolitik med sikte på att bättre utnyttja havets resurser
            utifrån ekologiska hänsyn, [att riksdagen hemställer hos regeringen
            om inrättandet av konsumentdelegationer inom statens pris- och
            kartellnämnd,']
          </p>
          <p>
            Mot. 1986/87 Jo278
          </p>
          <p>
            25
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-009.pdf"/>
          <p>
            8. att riksdagen som sin mening ger regeringen till känna vad
            i Mot. 1986/87 motionen anförs om att vid offentlig upphandling
            till exempelvis Jo278 barnomsorg, äldreomsorg och sjukvård villkor
            ställs så att konsumen- ternas behov av giftfria och högkvalitativa
            livsmedel tillgodoses, [att riksdagen som sin mening ger regeringen
            till känna vad i motionen anförs om att monopolism inom livsmedelsindustrin
            bör i bekämpas.!]
          </p>
          <p>
            Stockholm i januari 1987 Lars Werner (vpk)
          </p>
          <p>
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Oswald Söderqvist (vpk) Jan Jennehag (vpk)
          </p>
          <p>
            11986/87:N428.
          </p>
          <p>
            26
          </p>
          <pb facs="riksdagen-motions-pdf/data/198687/mot_198687_jo_278/mot_198687_jo_278-010.pdf"/>
          <pb facs="riksdagen-motions-pdf/data/198687/mot_198687_jo_278/mot_198687_jo_278-011.pdf"/>
          <p>
            gotab Stockholm 1987 12348
          </p>
        </div>
      </div>
    </body>
  </text>
</TEI>
