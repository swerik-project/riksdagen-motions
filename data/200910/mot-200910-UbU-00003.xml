<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00003">
  <teiHeader>
    <fileDesc>
      <titleStmt>
        <title>med anledning av prop. 2009/10:89 Bäst i klassen – en ny lärarutbildning</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:89 Bäst i klassen – en ny lärarutbildning</title>
          <idno type="rdwebb">GX02Ub3</idno>
          <rs type="number">Ub3</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub3/text</ref>
          <ref type="dokument_url_html">http://data.riksdagen.se/dokument/GX02Ub3</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub3</ref>
          <ref type="doc">http://data.riksdagen.se/fil/B53D0789-6C71-4CFE-B39B-7AAE429D584E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RdQ4e9YzwpiRFtjXMPpyxo" type="basedOn"/>
        <correspContext corresp="i-RdQ4e9YzwpiRFtjXMPpyxo">
          <ref>Proposition 2009/10:89</ref>
        </correspContext>
        <correspAction xml:id="i-awVqSJYGno8e8Fcv8uQbM" type="signed"/>
        <correspContext corresp="i-awVqSJYGno8e8Fcv8uQbM">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-DSgCixAdAvhSA1u2TeDZQH"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction xml:id="i-MxqsXiUgaaXPpVpBfKzYou" type="referral">
          <date when="2010-03-05"/>
        </correspAction>
        <correspAction xml:id="i-XaSx1F8uAz1kbtdg3syufQ" type="referral">
          <date when="2010-03-05"/>
        </correspAction>
        <correspAction xml:id="i-5mEcKmb84qbbVcfW5BcDvi" type="dismissal">
          <date when="2010-03-04"/>
        </correspAction>
        <correspAction xml:id="i-JNh6DyaC6c7dGG974e35KB" type="dismissal">
          <date when="2010-03-04"/>
        </correspAction>
        <correspAction xml:id="i-JSuREB3Jymhy4U1bBy7i4p" type="transfer">
          <date when="2010-03-03"/>
        </correspAction>
        <correspAction xml:id="i-H16FxHGiVbkf36cDoodcny" type="submission">
          <date when="2010-03-03"/>
        </correspAction>
        <correspAction xml:id="i-Q5g4Y3o8dZfmkUCbnwgHa" type="assigned"/>
        <correspContext corresp="i-Q5g4Y3o8dZfmkUCbnwgHa">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XE3Q4EhsaYJRuW6Cs49kXw" type="motBody">
        <div xml:id="i-8jZF3L7pZzZFwxHZLwtvuV" type="motProposal" subtype="förslag">
          <head xml:id="i-VLvbK6C1YEgj4iRfT9HQM2">
            Förslag till riksdagsbeslut
          </head>
          <list xml:id="i-Ch3JG9jEtpMnyXtZyRXVbS" style="ol">
            <item xml:id="i-FL3h56y6tFua2LHUb1rWz7">
              Riksdagen avslår regeringens förslag att riksdagens tidigare
              ställningstagande om att det ska inrättas en samlad lärarexamen
              inte längre ska gälla utan att dagens lärarexamen i stället ska
              ersättas av fyra nya yrkesexamina: förskollärarexamen, grundlärarexamen,
              ämneslärarexamen och yrkeslärarexamen.
            </item>
            <item xml:id="i-ETqH2uwn2EyYKh1n1vavRz">
              Riksdagen avslår regeringens förslag att riksdagens tidigare
              ställningstagande om att nytillkommande resurser till forskning
              och forskarutbildning inom det utbildningsvetenskapliga området
              huvudsakligen ska användas till forskningsprogram och forskarskolor
              i nära anslutning till lärarutbildningen inom vilka universitet
              och högskolor ska samverka inte längre ska gälla.
            </item>
            <item xml:id="i-HNpSCMqzrnFQP3ammbEy6n">
              Riksdagen tillkännager för regeringen som sin mening vad som
              anförs i motionen om examensstrukturen.
            </item>
            <item xml:id="i-3T5T7Yzfjevr2DomiBqD5H">
              Riksdagen tillkännager för regeringen som sin mening vad som
              anförs i motionen om en inriktning för ämnesspecialister.
            </item>
            <item xml:id="i-Tgc7uiTP9fNGweYNwvt2dJ">
              Riksdagen tillkännager för regeringen som sin mening vad som
              anförs i motionen om utbildning för fritidspedagoger.
            </item>
            <item xml:id="i-RzA4pHA4dnC7ARQwSyKaRw">
              Riksdagen tillkännager för regeringen som sin mening vad som
              anförs i motionen om utbildningsvetenskaplig forskning.
            </item>
            <item xml:id="i-FZmdV66jeVoSRVeq8nAfCN">
              Riksdagen tillkännager för regeringen som sin mening vad som
              anförs i motionen om antagning och vägar in i läraryrket.
            </item>
            <item xml:id="i-We5vAX4xXU3kEN9LkAtgUa">
              Riksdagen tillkännager för regeringen som sin mening vad som
              anförs i motionen om övergripande perspektiv i lärarutbildningen.
            </item>
            <item xml:id="i-61azhQ2bbQbzwthvkqwYzS">
              Riksdagen tillkännager för regeringen som sin mening vad som
              anförs i motionen om tidpunkten för ikraftträdandet.
            </item>
          </list>
        </div>
        <div xml:id="i-RmeXEze5FCWwBQLorbRyDM" type="motContent">
          <head xml:id="i-Q3rVtECR8UNQceTMyq8qUQ" type="h1">
            Motivering
          </head>
          <p xml:id="i-SpFNDgH9nGJKZ9cBwHqAm">
            Att alla barn och ungdomar möts av välutbildade och motiverade
            lärare är den enskilt viktigaste faktorn för ett skolsystem av
            högsta klass. Utbildningen är därmed central för Sveriges ställning
            som kunskapsnation. Det är mindre än tio år sedan den nuvarande
            sammanhållna lärarutbildningen sjösattes. Högskoleverkets granskningar
            av utbildningen har givit resultat, och det har skett en kontinuerlig
            utveckling och förbättring av lärarutbildningen till både form
            och innehåll. Bland annat har andelen disputerade lärare ökat
            kraftigt, progressionen blivit tydligare, ämnesdidaktiken utvecklats
            och examinationsformerna förbättrats. Reformen 2001 innebar också
            att akademiseringen ökat och forskningsanknytningen förstärkts.
            Under senare år har det även skett en anpassning till Bolognaprocessen.
            Socialdemokraterna, Vänsterpartiet och Miljöpartiet motsätter
            sig inte en ytterligare reformering av lärarutbildningen. En rad
            förslag, t.ex. att alla lärarstudenter på förskole- och grundskolenivå
            får kunskaper i svenska och matematik, att djupet i gymnasielärarnas
            huvudämne förstärks och förslagen om den verksamhetsförlagda utbildningen,
            kommer att bidra positivt till lärarutbildningen och svensk skola.
            Vi är dock kritiska till att behörighetsfrågan inte behandlas
            tydligt; det gör det svårare att överblicka konsekvenserna av
            propositionen. Lärarutbildningen måste tas på allvar som akademisk
            utbildning, och vår ambition är att den nya lärarutbildningen
            ska kunna hålla över tid, samtidigt som problem i tidigare reformeringar
            av lärarutbildningen inte upprepas.
          </p>
          <head xml:id="i-PmjftsSSvAZYpitGzKKLBQ" type="h2">
            Examensstruktur
          </head>
          <p xml:id="i-Pvfm6hX3V15n9dYSE48f1s">
            Vi menar att lärarutbildningen, med undantag för yrkeslärarutbildningen,
            även i framtiden ska leda till en sammanhållen examen. Det saknas
            skäl att behandla lärarutbildningen annorlunda än t.ex. civilingenjörsutbildningen
            eller läkarutbildningen, som även de har en gemensam examen men
            en rad olika och tydliga inriktningar. Vi föreslår att de olika
            examina som föreslås i propositionen med sina föreslagna inriktningar
            tjänar som upplägg för inriktningar inom en gemensam examen. Vi
            motsätter oss inte tydligare ingångar än i dag det kan ge bättre
            information till såväl studenter som framtida arbetsgivare. Om
            utbildningarna inte alls överlappar årskurser eller ger behörighet
            att undervisa i yngre åldrar än dem man primärt är utbildad för
            kommer det dock att bli svårt att möta demografiska förändringar
            och andra faktorer som ställer krav på en viss flexibilitet i
            systemet. De tydligare krav på behörighet som aviseras i förslaget
            till ny skollag kommer då att bli problematiska att implementera
            och efterleva. Att lärarstudenter på inriktningar för yngre barn
            ska läsa svenska, engelska och matematik är av central betydelse.
            Med regeringens förslag kommer det dock att bli mycket svårt att
            utbilda ämnesspecialister i grundskolan, särskilt för de yngsta
            barnen. För att inte ta bort möjligheten till ämnesspecialister
            för olika åldrar föreslår vi följande:
          </p>
          <list xml:id="i-2vQCfUqJZavSGhRrm7jPGy" style="ul">
            <item xml:id="i-H19PBBFBV3eX64kXG5fNaR">
              Grundlärare och ämneslärare ska ges behörighet att undervisa
              i sina huvudämnen för lägre årskurser än de man huvudsakligen
              inriktat sig på.
            </item>
            <item xml:id="i-QWPMPA1eNCK3Xv2D79CdR">
              Det ska finnas ytterligare en inriktning för ämnesspecialister
              i grundskolan. Denna inriktning ska omfatta minst 240 poäng. Särskild
              fördjupning med inriktning mot undervisning i F3, 46 eller 79
              kan ske. Lärare med tillräckligt ämnesdjup ska dock ha möjlighet
              att undervisa i alla årskurser. Regeringen bör uppdras att återkomma
              med förslag på utformning av en sådan inriktning.
            </item>
            <item xml:id="i-H2LNRyxGZTZ2ZDHbWcjpGT">
              Studerande med inriktning mot fritidshem ska kunna fördjupa sig
              och bli ämnesspecialister i fritidspedagogik enligt utgångspunkterna
              i ovan nämnda förslag till ämnesspecialister.
            </item>
          </list>
          <head xml:id="i-F7JovSukxvxUgP9Kru48JX" type="h2">
            Ämneskombinationer
          </head>
          <p xml:id="i-EC5AZjLzVVupDiTfir7S6y">
            Så sent som 2005 gjordes skärpningar i möjliga val av ämneskombinationer
            i och med att svenskans och matematikens betydelse betonades ytterligare.
            En viss ytterligare uppstramning av möjliga ämneskombinationer
            kan stärka anställningsbarheten, och närliggande ämnen kan stärka
            varandra och bidra till en än djupare förståelse. Om urvalet av
            möjliga ämneskombinationer blir alltför strikt kan det dock innebära
            att båda dessa effekter går förlorade. Ämnen kan ha starkare beröringspunkter
            än vad de traditionellt anses ha, och ett alltför stelbent system
            kan motverka nytänkande och utveckling. Därför är det olämpligt
            med detaljreglering från riksdag och regering. Vi anser att det
            i stället ska vara upp till lärosätena att avgöra vilka ämneskombinationer
            man vill söka examenstillstånd för. Högskoleverket ska därefter
            bedöma ansökan utifrån en granskning av lärosätets kvalitet och
            om ämneskombinationen kan förväntas ge god anställningsbarhet.
            I denna process ska regionala utvecklingscentrum och företrädare
            för högskolor, skolor och kommuner involveras. Vikten av särskilt
            strategiska ämnen, såsom svenska och matematik, ska beaktas. Ett
            annat område där det även i fortsättningen måste vara möjligt
            att utbilda ämnesspecialister, vilket har bäring på studenters
            möjlighet till fördjupning och möjliga ämneskombinationer, är
            lärare vid musik- och kulturskolor. Detta ska tillmätas vikt i
            bedömningar av ansökan om examensrätt.
          </p>
          <head xml:id="i-ExjGt1rRUF4QhiZBB888xT" type="h2">
            Inriktningar mot fritidspedagogik och förskola
          </head>
          <p xml:id="i-CjS2SEsa27uBth5LGE9sBd">
            Vi anser att lärarutbildningen med inriktning mot arbete i fritidshem
            inte ska förkortas. Regeringens föreslagna upplägg av utbildningen
            tillsammans med förkortningen omöjliggör för dessa studenter att
            få behörighet för undervisning i t.ex. svenska eller matematik.
            Detta skulle innebära ett stort avbräck både för studenternas
            anställningsbarhet och för tillgången på kvalificerad personal
            inom områden där fritidspedagoger gör stora insatser i skolan
            i dag. Regeringen anger att inriktningen mot arbete i fritidshem
            bör omfatta ett eller flera praktiska och estetiska ämnen så att
            de blivande lärarna även kan få förutsättningar att undervisa
            i dessa ämnen i förskoleklass och grundskolans årskurs 13. Då
            den utbildningsvetenskapliga kärnan för lärare med inriktning
            mot arbete i fritidshem har samma omfattning som för andra inriktningar,
            finns det ingen anledning att sätta en begränsning för just praktiska
            och estetiska ämnen. 30 poängs studier inom ett ämne kan också
            innebära att dessa studenter får större ämnesdjup inom ett enskilt
            ämne än en del andra lärarstudenter med inriktning mot de tidiga
            åldrarna. Dessa studenter ska därför kunna välja andra ämnen än
            praktiska och estetiska. Då dessa studenter får samma fördjupning
            i estetiska och praktiska ämnen som lärare med inriktning mot
            årskurs 46 saknas anledning att inte låta dessa studenter undervisa
            i dessa ämnen i F6. Vi anser också att inriktningen ska benämnas
            inriktning mot fritidspedagogik. Lärare i fritidspedagogik arbetar
            både i klassrummet i grundskolan och i de fria lärandemiljöerna.
            Lärandet är inte begränsat till den obligatoriska delen av skoldagen.
            Det är därför nödvändigt att grundlärare med inriktning mot fritidshem
            har djupa kunskaper inom exempelvis läs-, skriv- och matematiklärande
            för att kunna möta barnen i deras ständigt pågående lärande. Lärare
            inom den obligatoriska skolan och lärare med inriktning mot fritidspedagogik
            samverkar i arbetslag och bidrar med sina skilda och speciella
            kompetenser till att eleverna når målen i skolan. Det är viktigt
            att båda dessa grupper har en bred och djup forskningsbaserad
            kompetens. För att lärare med inriktning mot fritidshem ska få
            tillräcklig kompetens i fritidspedagogik och sidoämnen inklusive
            läs-, skriv- och matematiklärande för att undervisa 612 åringar
            vill vi utreda och återkomma i frågan om utbildningen ska förlängas.
            En grundutbildning på en avancerad nivå stärker förutsättningarna
            för forskning inom området, vilket i sin tur stärker förutsättningarna
            för forskningsanknytning även på grundläggande nivå. Möjligheten
            för verksamma fritidspedagoger att fortbilda sig inom sitt område
            skulle också kraftigt försämras om möjligheten att gå vidare på
            avancerad nivå inte är god, då lärosätena inte kan antas upprätthålla
            vederbörlig kompetens. Samma argument för utbildningslängden är
            giltiga för lärare i förskolan.
          </p>
          <head xml:id="i-6UZmFPbFSLBhJpPWjmFC5N" type="h2">
            Perspektiv som ska genomsyra utbildningen
          </head>
          <p xml:id="i-UUVz4nb54wVY5pEDLCwh7y">
            Regeringen är otydlig i sin anvisning av perspektiv och områden
            som ska genomsyra lärarutbildningen, och begränsar sig dessutom
            till den utbildningsvetenskapliga kärnan. Vi menar att flera relevanta
            perspektiv, såsom genus, hbt, hållbar utveckling och betydelsen
            av hur IT kan användas och läras ut, ska genomsyra hela lärarutbildningen
            inte bara den gemensamma utbildningsvetenskapliga kärnan. Skolan
            har en nyckelroll i att pedagogiskt förklara de samband som leder
            till en hållbar utveckling. Informationsteknologin är både en
            strategisk kompetens för framtiden och ett centralt redskap för
            modern undervisning. Lärarstudenten måste inse betydelsen av könsmaktsordning
            i skolans hela verksamhet och i undervisningen, i relationen till
            eleverna liksom vid val av och presentation av ämnesstoff. Sex-
            och samlevnadsundervisningen i skolan blir mot ovanstående beskrivning
            också mycket viktig. Huruvida ett område ska utgöra ett självständigt
            och/eller obligatoriskt moment i utbildningen eller integreras
            i andra delar av utbildningen måste dock vara upp till varje lärosäte
            att besluta.
          </p>
          <head xml:id="i-6GJ3P1fno7MkaAWs3FHpCa" type="h2">
            Svenska som andraspråk
          </head>
          <p xml:id="i-CUju2VBAbWNGDAyJbEyeaC">
            Skolverkets omfattande rapport om de sjunkande kunskapsresultaten
            i skolan pekar bl.a. ut den ökade sociala och etniska segregationen
            som en av de viktigaste orsakerna till utvecklingen. Ska kunskapsresultaten
            öka måste vi därför ställa högre krav på skolans kompetens i svenska
            som andraspråk. Alla lärarstudenter bör få grundläggande kunskaper
            i hur man arbetar gentemot elever med ett annat modersmål och
            elever som tillhör en nationell minoritet även en lärare i fysik
            måste veta hur man arbetar gentemot en elev som har ett annat
            modersmål och fler lärare i svenska som andraspråk måste vara
            behöriga i ämnet. Svenskämnet bör i ökad utsträckning omfatta
            både svenska och svenska som andraspråk, och det ska finnas goda
            möjligheter för lärarstudenter att fördjupa sig i Svenska som
            andraspråk.
          </p>
          <head xml:id="i-2Wavj8hEZ4qQrJAsfhn15k" type="h2">
            Specialpedagogik
          </head>
          <p xml:id="i-AHc1prHoycPfWMsfSj3jW">
            Vi avser att återkomma vid regeringens aviserade översyn av specialpedagogexamen.
            Vi vill dock ange några utgångspunkter i frågan. Det måste finnas
            utrymme för ett lärosäte att ansöka om att få bedriva lärarutbildning
            utifrån en specialpedagogisk profil eller inriktning. Kunskap
            om undervisning för barn och ungdomar i behov av särskilt stöd
            behöver också nå fler studenter än dem som primärt studerar till
            att arbeta som specialpedagoger. Specialpedagoger har ett övergripande
            ansvar för det specialpedagogiska arbetet och utvecklingen och
            ska handleda lärare och annan personal. Deras arbete skiljer sig
            därför markant från speciallärarnas. Specialpedagogerna behövs
            i skolan, och vi anser att utbildningen till specialpedagog inte
            kan ersättas med en speciallärarutbildning. En av målsättningarna
            i regeringens översyn av utbildningen i specialpedagogik bör också
            vara att fler specialpedagoger utbildas.
          </p>
          <head xml:id="i-5gnHcvH2cnmRdZzTLvFUmS" type="h2">
            Det behövs utbildning i vuxenpedagogik
          </head>
          <p xml:id="i-57t7hT7e19dtBRg8JZYa3S">
            Vi vill generellt stärka kompetensen bland lärarna inom vuxenutbildningen.
            I lärarutbildningen ska kunskap om vuxnas lärande ingå. Dessutom
            behövs en tydligare specifikation av sfi-lärarnas behörighet och
            att det blir möjligt att utbilda sig till sfi-lärare nästan två
            tredjedelar av sfi-lärarna saknar i dag helt kunskaper i svenska
            som andraspråk.
          </p>
          <head xml:id="i-Brxc6sPC5X9dUsiy2kcWqc" type="h2">
            Antagning och fler vägar till lärarexamen
          </head>
          <p xml:id="i-XrCsTbritMjGudfRcFgxs3">
            Vi anser att det engelska programmet Teach first är intressant
            som en variant av den kompletterande pedagogiska utbildningen.
            Programmet har visat sig framgångsrikt i att rekrytera studenter
            som annars inte hade valt läraryrket, inte minst studenter som
            studerat inom teknik- och matematikområdena. Dessa extralärare
            bör framför allt verka i de skolor som har störst utmaningar med
            att höja resultaten. Regeringen nämner i förbifarten att liknande
            program bör uppmuntras. Vi menar att regeringen bör återkomma
            till riksdagen med konkreta förslag till hur sådana program skulle
            kunna fungera i relation till övrig lärarutbildning, antagning
            och behörighetsregler. Ett annat sätt att få en större mångfald
            i lärarkåren och studenter med bättre förutsättningar och förkunskaper
            är att beakta de sökandes arbetslivserfarenhet. Regeringens nya
            antagningsregler för högskolan försvårar för studenter att gå
            från arbete till högskolestudier och gör det svårare för de som
            nått högskolebehörighet via komvux att bli antagna. Detta riskerar
            att minska andelen lärarstudenter som har arbetslivserfarenhet,
            till förfång för både lärarutbildningen och skolverksamheten.
            Vi menar att arbetslivserfarenhet inte bara ska beaktas vid kraven
            för behörighet utan också vara premierande vid antagning av sökande.
            Antagningsintervjuer kan också vara en relevant metod i sammanhanget.
          </p>
          <head xml:id="i-XBRSDx4i1NNikCaGTy16bi" type="h2">
            Fortbildning och kompetensutveckling
          </head>
          <p xml:id="i-VLXpbSk5bxtaiYwsENWnHe">
            Propositionen behandlar knappt vikten av lärares fortbildning
            och kompetensutveckling. Fortbildning och kompetensutveckling
            är en utomordentligt viktig grund för att lärarutbildningen ska
            vara hållbar över tid och inte behöva bli föremål för ständiga
            förändringar. Gemensamt för de länder som har de mest framgångsrika
            skolsystemen är att lärarna får regelbunden och kvalitativ fortbildning.
            Det behöver finnas större utrymme för fortbildning och vidareutbildning
            så att alla lärare får möjlighet till nya impulser. Lärare och
            skolledare måste få tillgång till det senaste inom forskning och
            utveckling och samtidigt själva bidra med sina erfarenheter till
            andra. Framför allt måste en bättre systematik skapas i samråd
            med huvudmän, högskolor och fackliga organisationer. Utbudet av
            fortbildning och kompetensutveckling för lärare bör stärkas, när
            det gäller såväl fristående kurser som kurser som ingår i master-
            och forskarstudier. Fortbildningen är ett viktigt instrument för
            att nå en nationellt likvärdig skola, och vi anser att frågan
            om hur ett system för kvalitativ och kontinuerlig fortbildning
            och kompetensutveckling för lärare kan organiseras och finansieras
            bör utredas närmare.
          </p>
          <head xml:id="i-JAVbXSpGXcVXYrJzvWYp1p" type="h2">
            Ikraftträdande
          </head>
          <p xml:id="i-Hhi7FjoyehGRauoBsN99JJ">
            En relevant kritik av tidigare reformeringar av lärarutbildningen
            är att tiden mellan riksdagsbeslut och implementering varit alltför
            kort. Lärarutbildningen är den enskilt största högskoleutbildning
            som leder till en yrkesexamen. Utbildningen är mycket omfattande,
            både avseende antalet utbildningsplatser och antalet lärosäten
            som anordnar utbildningen. Den föreslagna reformeringen av lärarutbildningen
            är omfattande, inte minst i strukturfrågor. Lägg därtill att samtliga
            lärosäten som i dag anordnar lärarutbildning ska söka examensrätt
            på nytt. Det är av utomordentligt stor vikt för samhället, inte
            minst för alla elever och de som är verksamma i skolan, att förändringarna
            genomförs på ett ansvarsfullt och framgångsrikt sätt. Processen
            för ansökan, bedömning och beslut om examensrätt får inte bli
            alltför fyrkantig och forcerad. Det skulle kunna leda till att
            inte minst mindre lärosäten drar sig för att söka examensrätter
            och att Högskoleverket inte har möjlighet att göra en helhetsbedömning
            av ett lärosätes kvalitet och förutsättningar. Konsekvensen skulle
            därmed kunna bli att utbildningar som håller god kvalitet läggs
            ned eller inte kommer till stånd. Allt detta sammantaget talar
            för att den tidsplan för implementering som regeringen föreslagit
            är orealistisk. Vi menar därför att förändringarna i lärarutbildningen
            ska träda i kraft den 1 juli 2012, dvs. ett år senare än vad regeringen
            föreslår.
          </p>
          <head xml:id="i-XtMiDt94d6762RjcxBgHCD" type="h2">
            Forskning
          </head>
          <p xml:id="i-3HQ5ScvxRVnU6XVHx9cFyL">
            En central tanke i lärarutbildningsreformen 2001 var att stärka
            lärarutbildningens forskningsanknytning och att möjliggöra en
            direkt övergång från professionsutbildning till forskarutbildning
            utan kostsamma kompletteringar. Efter reformen har förskollärare,
            fritidspedagoger och lärare som undervisar i de tidigare åren
            i grundskolan fått sådana möjligheter. Dels genom tillkomsten
            av nya forskarutbildningar vid universiteten, dels genom tillkomsten
            av forskarskolor som innebär ett samarbete med och uppbyggnad
            av forskarmiljöer vid högskolorna med lärarutbildning. Den praktiknära
            ansatsen och underlättandet av forskarstudier har mött stort intresse
            från lärarna och, under senare år, från allt fler kommuner. Internationellt
            har Sverige legat i bräschen när det gäller att forskningsanknyta
            lärarutbildningen. I den utvärdering som Högskoleverket genomförde
            2007 konstaterades dock att det fortfarande finns brister i forskningsanknytningen.
            Det tydligaste måttet är att andelen disputerade lärare fortfarande
            svarar för en relativt liten andel av undervisningen, särskilt
            inom det allmänna utbildningsområdet, trots att andelen har ökat
            vid de flesta lärosätena.
          </p>
          <p xml:id="i-PqEMTBzL4uW41E41X1kFgv">
            Sveriges modell för hög kvalitet i den högre utbildningen bygger
            på ett starkt band mellan undervisning och forskning. Lärarutbildningens
            vetenskapliga bas förutsätter därför att de som undervisar vid
            högskolor och universitet har möjlighet att forska i tjänsten,
            på samma sätt som lärare vid övriga institutioner. Fasta forskningsresurser
            ska knytas till lärarutbildningen precis som är fallet med andra
            ämnen vid högskolan.
          </p>
          <p xml:id="i-8cEtXaeyrGfuzHyLDXVb7U">
            Den utbildningsvetenskapliga forskningens status behöver höjas.
            Den organisatoriska modellen med en utbildningsvetenskaplig kommitté
            inom Vetenskapsrådet behöver därför ses över. Det bör utredas
            om kommittén ska övergå till att bli ett eget ämnesråd inom Vetenskapsrådet,
            om verksamheten ska flyttas till Fas eller om utbildningsvetenskap
            bör bli ett eget vetenskapsområde.
          </p>
          <p xml:id="i-Jc8FzdiMZgLZXStEU77iGK">
            Vi motsätter oss den förstärkta delegering av beslut i utbildningsvetenskapliga
            forskningsfrågor till regeringen som regeringen föreslår. Regeringens
            behandling av den forskningspolitiska propositionen avskräcker.
            Riksdagen ska även i fortsättningen fatta beslut om huvudinriktning
            och finansieringsvillkor för den utbildningsvetenskapliga forskningen.
          </p>
          <p xml:id="i-BX39zcci4oBEZqJ9wGVJ7a">
            Vi anser att det är av största vikt att skapa möjligheter att
            utveckla den utbildningsvetenskapliga forskningen så att den svarar
            mot behoven inom lärarutbildningen och den pedagogiska yrkesverksamheten
            i samverkan mellan å ena sidan universitet och högskolor och å
            andra sidan kommuner och skolor. Det behövs strukturer som främjar
            integration mellan forskning, utbildning och pedagogisk verksamhet.
            Vi menar också att den utbildningsvetenskapliga forskningen i
            stor utsträckning ska vara praxisnära och att ytterligare ansträngningar
            måste göras för att resultaten förs ut och implementeras i skolverksamheten.
          </p>
          <head xml:id="i-3Vgvwp5YoBW9Xe1zFxdix8" type="h2">
            Legitimationsfrågan
          </head>
          <p xml:id="i-6u8UnzGX3ZgiWRFKipZLKe">
            Regeringspartierna har både inför valet 2006 och under mandatperioden
            tydligt utlovat att inkomma med ett konkret förslag till legitimation
            av lärare. Regeringens signaler om att ett sådant inte är att
            vänta förrän i budgeten för 2011, dvs. efter valet 2010, är därmed
            ett klart löftesbrott. Om frågan varit tillräckligt prioriterad
            hade regeringen allra senast i denna proposition kunnat ange en
            tydlig färdriktning för hur och om man tänker sig en legitimering.
            Ett sätt att ge stöd för nya lärare att under en erfaren mentors
            ledning få rimliga villkor att komma in i yrket, samtidigt som
            lämpligheten att utföra en lärares alla uppgifter prövas, skulle
            kunna vara att införa en form av tjänstgöring liknande andra yrkesgruppers
            innan beslut om legitimation fattas. Det kan göra att den utexaminerade
            lärarstudentens yrkesskicklighet prövas bättre samtidigt som processen
            som sådan kan leda till att skolornas verksamhet utvecklas.
          </p>
        </div>
        <div xml:id="i-UTnycxaCoXuvrRCBbSfk9S" type="motSignatures">
          <list xml:id="i-9ghVqTppADqvRt1ErWYV4">
            <item xml:id="i-JE39AUWH9cNMyAfvo5CQLu" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-4KxMmQxt4ui8uzjn7gThjx" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-GLWTun3md7ogVuL6rz4GmS" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-FdAvrbe3shGLeSX3SQqjdq" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-AWohzuWWGPQ4NDSmxFAEaf" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-R7ondtcb9PkoVKVRFsRPqk" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-P5RZLBrCbZjasRkmgqzdPb" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-RD9ttdTKp2zoUpXM6j5hT9" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
            <item xml:id="i-49Z585yAn5sSHTLfKFe3uo" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-HfTK46bK7vmWta1XqfUV1W" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-63M7EKycaW6DQ4fFL7VWnE" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-QhASXFGAY84nQt83a1Xd2N" who="i-PPtpTU7erj7n8C4rdQihuK">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
