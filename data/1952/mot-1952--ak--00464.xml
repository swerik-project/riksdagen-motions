<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00464">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__464/mot_1952__ak__464-001.pdf"/>
      <fw xml:id="i-3hHup2QwHpxeC3mt3objC8">
        Nr 464—469. Motioner i Andra kammaren, nr 464. 1
      </fw>
      <div xml:id="i-DWErkiWosGse1zUbdU2M4A" type="motHeader">
        <div xml:id="i-WGXx2d2uL2bpoXD8aSkWX6" type="motTitle"/>
        <div xml:id="i-E3KpnfynsDywtEPzvRok7Z" type="motSubmissionInfo"/>
      </div>
      <div xml:id="i-3M5QZ1STZM4Xs29nKebngN" type="motBody">
        <div xml:id="i-JYb1ioHsHJrb2ykk8fgFaY">
          <p xml:id="i-Kf2AQjPYHfny12d3gW1AHr">
            Nr 464.
          </p>
          <p xml:id="i-4usLjraeZKf5sqZH14GxcJ">
            Av herr Wedén m. fl., angående en successiv avveckling av bygg-
            nadsregleringen.
          </p>
          <p xml:id="i-WCxYXV9AbUK9ji73QECim5">
            Byggnadsregleringen är ett av de medel statsmakterna alltjämt
            använda för att åstadkomma balans mellan investeringar och sparande.
            Från början avsågs denna reglering säkerligen böra bli en ren
            krisåtgärd, ägnad i första hand att förhindra att under en orostid
            en för stor del av landets resurser och produktionskapacitet toges
            i anspråk för byggnadsarbeten av umbärlig karaktär. Allteftersom
            åren efter krigets slut gått utan att den förda politi- ken lyckats
            åvägabringa en naturlig och tillfredsställande samhällsekono-
            misk balans med åtföljande jämvikt mellan investeringsbehov och
            sparande, har emellertid byggnadsregleringen i allt högre grad
            kommit att bli den för- da ekonomiska politikens räddningsplanka,
            som framstått som omöjlig att avvara. Tyvärr måste det konstateras
            att byggnadsregleringen tydligen av de för den ekonomiska politiken
            ansvariga mer och mer kommit att betrak- tas som ett lämpligt
            och permanent inslag i densamma. Denna utveckling måste betecknas
            som otillfredsställande och olycklig. En starkt bidragande orsak
            till dess fortgående har säkerligen varit obenä- genheten att
            genomföra tillräckligt effektiva kreditåtstramande åtgärder för
            att bryta överkonjunkturen och dämpa den högt uppdrivna investerings-
            viljan inom näringslivet i stort. Därigenom har byggnadsregleringens
            karak- tär av säkerhetsventil för investeringspolitiken ytterligare
            accentuerats. Vis- serligen har emot förordet för en mera hårt
            kreditåtstramande politik ibland invänts, att verkningarna av
            en sådan skulle drabba även byggnadsverksam- heten och bostadsbyggandet
            och därigenom risk uppstå för att i synnerhet det sistnämnda skulle
            inskränkas ännu mer än vad som genom själva regle- ringen vore
            avsett. Denna invändning är emellertid icke bärande. Bostads-
            området torde effektivt kunna avskärmas från verkningarna av en
            sådan kreditåtstramning liksom från konsekvenserna av en med en
            dylik even- tuellt följande räntehöjning. Sker en sådan avskärmning
            kommer i stället resultatet att bli, att investeringsutrymme och
            investeringsresurser frigöras för att i lämplig utsträckning kunna
            användas inom byggnadsområdet. Vi återkomma nedan vidare till
            dessa förhållanden. Tre huvudinvändningar ha framförts mot tanken
            på byggnadsregleringens avveckling. För det första har det påpekats,
            att ett slopande av densamma skulle medföra stora risker för att
            säsongarbetslösheten inom byggnadsfac- ken återuppstode, och därmed
            skulle följa större otrygghet för de inom des- sa fack sysselsatta
            och ett mindre rationellt utnyttjande av deras arbets- kratt.
            För det andra ha farhågor yppats för att ett frisläppande av bygg-
            1 Bihang till riksdagens protokoll 1952. 4 saml. Nr 464—469.
          </p>
          <pb facs="riksdagen-motions-pdf/data/1952/mot_1952__ak__464/mot_1952__ak__464-002.pdf"/>
          <fw xml:id="i-uDQfyPYUG3CkdQ5wYGZF1">
            2 Motioner i Andra kammaren, nr 464.
          </fw>
          <p xml:id="i-2q1EFgP9nnDzK8mNAW1gjf">
            nadsverksamheten skulle leda till att denna näringsgren skulle
            draga till sig arbetskraft i stor utsträckning från andra verksamhetsområden
            t. ex. ex- portindustriens, där denna arbetskraft ur det samlade
            folkhushållets syn- punki gjorde större nytta. För det tredje
            och i samband med föregående in- vändning har även sagts, att
            en sådan ansvällning av byggnadsverksamhe- ten kunde väntas, att
            investeringsramen skulle helt sprängas, samhällseko- nomien komma
            ytterligare ur balans, de totala arbetskraftsresurserna inom näringslivet
            visa sig alldeles otillräckliga, byggnadstiderna förlängas, som
            en följd därav byggnadskostnaderna stiga ytterligare i höjden
            och som ett summaresultat inflationen förvärras. I ett avseende
            har utan tvivel byggnadsregleringen medfört en förändring till
            det bättre, nämligen säsongarbetslöshetens försvinnande — i det
            väsent- liga inom byggnadsfacken. Emellertid torde det vara en
            förhastad slut- sats, att ett hävande av regleringen nu skulle
            betyda att en säsongarbetslös- het uppstode i samma utsträckning
            som före densammas införande. Detta vore osannolikt även om inga
            särskilda åtgärder till förhindrande härav vid- tagas. De tekniska
            förutsättningarna för att bedriva byggnadsarbete även under vintersäsongen
            ha under det senaste årtiondet förbättrats. Angelägen- heten att
            sysselsätta och utnyttja de i förhållande till behovet knappa
            ar- betskraftsresurserna skulle vidare säkerligen i större utsträckning
            än tidi- gare föranleda arbetsgivarna inom byggnadsbranschen att
            söka underhålla en i möjligaste mån jämn produktion. Trots dessa
            skäl anse vi emellertid, att riskerna för att en viss säsong-
            arbetslöshet -— om än ej i samma utsträckning som under förkrigstiden
            — skulle uppstå vid en avveckling av byggnadsregleringen ej kunna
            negligeras. 1949 års investeringskommitté behandlar möjligheterna
            att undgå dessa risker liksom frågan om byggnadsregleringens avveckling
            i dess helhet, och denna kommitté väntas avlämna sitt betänkande
            under 1952. Därefter torde regeringen ha alla möjligheter att
            bedöma vilka åtgärder som i samband med ett partiellt eller helt
            upphävande av byggnadsregleringen kunna be- höva vidtagas för
            att undgå säsongarbetsiösheten. Vad därefter angår farhågorna
            för att en avveckling av denna reglering skulle medföra en så
            stor ansvällning av byggnadsinvesteringarna och en sådan överflyttning
            av arbetskraft till byggnadsfacken, att den samhälls- ekonomiska
            balansen skulle allvarligt rubbas och stora svårigheter uppstå
            inom andra näringsgrenar, vilja vi framhålla följande. Många tecken
            finnas på att byggnadsarbete numera i rätt stort utsträckning
            förlorat den relativa attraktivitet, som det under tidigare perioder
            haft i jämförelse med andra slag av arbeten. Realinkomstens starka
            förbättring även inom andra syssel- sättningsområden än byggnadsfackens
            har tydligen medfört att lugnare och mindre fysiskt påfrestande
            arbetsområden föredragas, när dessa ge en rim- ligt god försörjning.
            Läget synes alltså, när det gäller frågan om riskerna vid ett
            eventuellt upphävande av regleringen för en alltför stor arbetskrafts-
            överflyttning till byggnadsbranschen, ha undergått en förändring,
            som gör dessa risker betydligt mindre utpräglade.
          </p>
          <pb facs="riksdagen-motions-pdf/data/1952/mot_1952__ak__464/mot_1952__ak__464-003.pdf"/>
          <fw xml:id="i-VFNJtvFDx5z8qzgdfiG1DQ">
            Motioner i Andra kammaren, nr 464. 3
          </fw>
          <p xml:id="i-XnhPPCDCbWbNq6xw1F8jgx">
            Att ett hävande av regleringen likväl skulle leda till en viss
            ökning av byggnadsverksamheten hålla vi för sannolikt. Detta talar
            i och för sig för att en successiv avveckling bör ske. Med det
            tillstånd, som råder på bostads- marknaden, anse vi emellertid,
            att en viss överflyttning av investeringskapa- citet till byggnadsområdet
            är acceptabel och önskvärd. Denna kapacitet sy- nes oss då till
            väsentlig del böra användas för ett ökat bostadsbyggande. Vi äro
            helt medvetna om de risker för vårt näringslivs internationella
            konkur- renskraft, som äro förbundna med en dämpning av rationaliseringstakten
            inom detsamma. Dessa risker kunna icke effektivt undanröjas annat
            än ge- nom en allmän ekonomisk politik och skattepolitik, som
            skapar större utsik- ter för ett tillräckligt sparande. Vi ha
            ständigt förordat en sådan politik. I betraktande av den höga
            nivå, varpå investeringarna inom näringslivet nu under flera år
            legat, och med hänsyn till det akuta nödläget i fråga om bo- stadsförsörjningen
            ha vi emellertid redan tidigare tagit ställning för att bo- stadsbyggandet
            bör beredas ett ökat utrymme. Om byggnadsregleringen successivt
            avvecklas tala således starka skäl för att den första stora avvecklingsetappen
            bör bli bostadsbyggandets frisläp- pande. Den ökning av byggnadsverksamheten,
            som vid en sådan åtgärd skulle uppstå, bör emellertid enligt vår
            mening icke överskattas. Den kom- mer att hålla sig inom de gränser,
            som sättas av arbetskraftstillgången och tillgången på kapital
            för bostadsbyggande. Redan knappheten på arbets- kraft torde utgöra
            ett starkt återhållande element. Beträffande kapitaltill- gången
            ha vi redan ovan framhållit, att vi anse, att bostadsområdet bör
            av- skärmas från verkningarna av den hårdare kreditåtstramning,
            som vi anse erforderlig både av allmänt ekonomiska skäl och för
            att bereda ett ökat ut- rymme åt bostadsproduktionen, och med
            en sådan kreditåtstramning even- tuellt förknippade ränterörelser
            uppåt. Frågan om en dylik avskärmning torde komma att behandlas
            av 19351 års bostadsutredning, som liksom 1949 års investeringskommitté
            väntas avlämna sitt betänkande under 1952. Vi utgå emellertid
            ifrån att om tendenser till en alltför kraftig ansvällning av
            byggnadsinvesteringarna skulle framträda, så föreligga alltid
            möjligheter, på grund av att den helt dominerande delen av bostadsbyggandet
            sker med utnyttjande av statliga lån, eller i framtiden eventuellt
            statliga kreditgaran- tier, att genom en lämpligt insatt restriktivitet
            i det allmännas låne- eller garantigivning, om så befinnes erforderligt,
            motverka sådana tendenser. De starkt stigande byggnadskostnaderna
            verka också återhållande på dylika. Av dessa skäl liksom även
            med hänsyn till rimligheten och billigheten hos synpunkten, att
            byggnadsverksamhet av lyxkaraktär bör undvikas, så länge svår
            bostadsbrist råder, torde det vara skäl att, i samband med bostadsbyg-
            gandets frisläppande, som en första etapp i byggnadsregleringens
            avveck- ling, bestämma, att denna avveckling till en början endast
            bör gälla bostads- byggen av sådan art, att de uppfylla gällande
            bestämmelser beträffande vill- koren för erhållande av statliga
            lån eller eventuellt statliga kreditgaran- Lier. För ett slopande
            av byggnadsregleringen tala givetvis alltid starka skäl.
          </p>
          <pb facs="riksdagen-motions-pdf/data/1952/mot_1952__ak__464/mot_1952__ak__464-004.pdf"/>
          <fw xml:id="i-XdW7ptXifVaZHKex61XCYH">
            4 Motioner i Andra kammaren, nr 464.
          </fw>
          <p xml:id="i-T4pSU2GdKEr44k2huPgaSa">
            Den torde ha medfört ett mera utpräglat krångel och en mera omfattande
            byråkratisk apparat än andra krisregleringar. Vi ha ovan påpekat,
            att denna reglering visserligen lett till en mycket lycklig minskning
            av säsongarbets- lösheten inom byggnadsfacken och att vi betrakta
            åtgärder för denna arbets- löshets eliminering även i fortsättningen
            som ett viktigt led i byggnadsreg- leringens avveckling. Men vi
            vilja också framhålla, att regleringen säkerligen i olika avseenden
            haft en effektivitetsminskande effekt. Denna består icke bara
            i det i och för sig improduktiva arbete, som är förknippat med
            uppfyl- landet av dess stipulationer och övervakningen av dess
            efterlevnad. Det torde också vara en bland fackmän mycket utbredd
            mening, att regleringen ofta medfört en mindre rationell användning
            av den arbetskraft och det mate- rial, som stått till byggnadsverksamhetens
            förfogande. Med hänsyn till detta och med hänsyn till våra ovan
            framförda synpunk- ter att goda förutsättningar nu föreligga att
            bemästra de olägenheter och ris- ker som en avveckling av byggnadsregleringen
            kan medföra, anse vi att tid- punkten nu är mogen för riksdagen
            att taga ställning till denna mycket be- tydelsefulla fråga. Då
            1949 års investeringskommitté och 1951 års bostads- utredning
            komma att under 1952 avlämna utlåtanden, som närmare behand- la
            de tekniska och praktiska spörsmål, som regleringens avveckling
            kom- mer att resa, anse vi, atl riksdagen bör anhålla hos regeringen,
            att denna med utgångspunki från dem av dessa utredningars förslag,
            som ha samman- hang med denna fråga och andra eventuellt erforderliga
            undersökningar, planlägger byggnadsregleringens avveckling från
            och med den 1 januari 1953. Som vi ovan framhållit tala många
            skäl för en successiv avveckling med början för bostadsbyggande
            av det slag, som enligt gällande bestämmelser kan erhålla statlig
            kredit eller, om nya bestämmelser införas, statlig kre- ditgaranti.
            Med hänvisning till ovanstående föreslå vi därför, att riksdagen
            måtte besluta att i skrivelse till Kungl. Maj:t anhålla, att Kungl.
            Maj:t efter hänsynstagande till under 1952 framkommande utredningsresultat
            genomför en suc- cessiv avveckling av byggnadsregleringen från
            och med den 1 januari 1953, varvid den första etappen synes böra
            vara ett frisläppande av bostadsbyggandet på de villkor, som i
            motionen skisserats.
          </p>
          <p xml:id="i-UE7gp3mWdpNBKZidC94p72" type="date">
            Stockholm den 25 januari 1952.
          </p>
          <p type="signatureBlock" id="i-4p7ZmQUTS8FHWuPz4dHJHe">
            Sven Wedén. Manne Ståhl. Ingrid Gärde Widemar.
          </p>
          <p xml:id="i-8KtZRaB8k6Mo1bPEgkbeU5">
            ÅA. Widén. Yngve Larsson. Bengt Sjölin.
          </p>
        </div>
      </div>
    </body>
  </text>
</TEI>
