<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00156">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__156/mot_1945__fk__156-001.pdf"/>
      <fw xml:id="i-QHvdb67fQzzxfgtXtJYpSC">
        16 Motioner i Första kammaren, nr 156.
      </fw>
      <div xml:id="i-UH3CWH7nEmxPzFFii66qzV" type="motHeader">
        <div xml:id="i-CjXhHxveFfJ2dRGtmg9akU" type="motTitle"/>
        <div xml:id="i-QZZhEv5qEvmNSqVnv96VmS" type="motSubmissionInfo"/>
      </div>
      <div xml:id="i-9qwGkNbee5MR6LgQAjQMGL" type="motBody">
        <div xml:id="i-7nL2fVjSRpLGsEDn7vWwVL">
          <p xml:id="i-FGK56gitNmgikcrMUhvmq5">
            Nr 156.
          </p>
          <p xml:id="i-XwbDzDhYhsBWXbXqLr7sdE">
            Av herr Arrhén m, fl., om utredning rörande social kuratorsverk-
            samhet vid läroverk och därmed jämförliga högre skolor.
          </p>
          <p xml:id="i-8ZbBTQQ6NjifxGS1oEVkK9">
            Vid folkskolorna har samhället sedan länge genom olika sociala
            åtgärder sökt bereda eleverna bättre förhållanden under skoltiden,
            än hemmen av egen kraft förmått. Dessa åtgärder ha successivt
            utbyggts till allt större omfattning inom vissa skoldistrikt,
            så att bl. a. fri läkarvård och tandvård, fri skollunch, fri sommarvistelse
            på landet, fria bad, fria resor samt fri skolmateriel genomförts,
            i vissa fall endast för barn från mindre bemedlade hem, i andra
            utan behovsprövning. Stora ansträngningar ha sålunda gjorts att
            för barn på folkskolestadiet uppnå så gynnsamma yttre betingelser
            som möjligt under deras skolgång. Det samhällsstöd, som på folkskolestadiet
            sålunda står till elevernas och hemmens förfogande, har emellertid
            i stort sett ingen motsvarighet vid läro- verk och andra skolor
            för högre undervisning. Nedsättning av eller befrielse från terminsavgiften
            och skolläkarnas hälsoövervakning är i stort sett allt, som står
            till buds. Hemmen och eleverna få lösa problemen på egen hand.
            Den naturliga följden har blivit att elevernas sociala och ekonomiska
            miljö i lika stor utsträckning som deras intellektuella förutsättningar
            blivit utslags- givande för urvalet av dem, som gått till den
            högre undervisningen. Det är också uppenbart, att för två elever
            med samma förutsättningar studieresul- tatet blivit högst olika,
            beroende på hemmens anda och resurser. Under de senaste åren har
            mot bakgrunden av dessa förhållanden krav börjat resas på en demokratisering
            av den högre undervisningen. Härvid har bl. a. ofta påtalats den
            orättvisa, som för närvarande föreligger för lands- bygdens befolkning,
            då det gäller att bereda sina barn högre utbildning. Denna sista
            fråga kan förväntas komma närmare sin lösning vid innevarande
            års riksdag genom den proposition, som förebådats under 8:e huvudtiteln
            punkt 150. Då den arbetande skolutredningens slutresultat redovisas,
            kan problemet i hela dess vidd bli föremål för behandling. Men
            redan dessförinnan böra enligt vår uppfattning åtgärder vidtagas
            för att vid behov hjälpa elever vid högre skolor och i deras hem
            att komma till rätta med skoltidens sociala, ekonomiska och personliga
            problem. Det största intresse tilldrar sig ur dessa synpunkter
            den försöksverksamhet, som vid högre allmänna läroverket för gossar
            på Norrmalm i Stockholm be- drivits av Norra latins föräldraförening
            sedan vårterminen år 1943. För-
          </p>
          <pb facs="riksdagen-motions-pdf/data/1945/mot_1945__fk__156/mot_1945__fk__156-002.pdf"/>
          <fw xml:id="i-FNSj7R1YxjbUdbBce5W1W3">
            Motioner i Första kammaren, nr 156. 17
          </fw>
          <p xml:id="i-TvwTQS95EtWrop5vUcb853">
            eningen ville göra en insats genom att bringa stöd och hjälp
            i olika former åt sådana lärjungar, för vilkas hem barnens skolgång
            beredde svårigheter. I denna verksamhet visade det sig emellertid
            svårt att nå just de elever och hem, som bäst voro i behov av
            hjälp. Erfarenheterna visade nämligen, att såväl elever som föräldrar
            kände en viss obenägenhet att göra hänvändelser till skolans rektor
            eller lärare i andra frågor än dem, som ägde direkt sam- band
            med själva undervisningen. Redan de yttre förutsättningarna för
            en dylik kontakt äro vanligen föga tillfredsställande, bl. a.
            på grund av att såväl rektor som lärare ha en i regel mycket begränsad
            tid för personliga samtal med målsmännen. De flesta läroverk torde
            dessutom sakna lämplig lokal, där lärarna kunna taga emot besök
            av elevernas föräldrar. Norra latins föräldraförening ansåg därför
            att det för organiserandet av en social hjälpverksamhet i läroverket
            var oundgängligt att ha tillgång till en särskild social kurator.
            Denne skulle ha till uppgift att mottaga hän- vändelser från föräldrar
            och elever i olika spörsmål och över huvud kartlägga elevernas
            sociala problem, över vilka man hittills haft endast ringa överblick.
            Från vårterminen år 1943 anställdes därför en social kurator på
            försök. Hans arbetsuppgifter ha kommit att omfatta yrkesvägledning,
            arbetsförmedling, uppfostringsfrågor (vilka kunna bli särskilt
            svårlösta för storstadsungdom i pubertetsåldern), frågor angående
            studielån och stipendier, värnpliktsfrå- gor, frågor rörande fritidssysselsättningar
            (ett av den stora ungdomsfrågans viktigaste avsnitt), förmedling
            av extralektioner, direkt socialhjälp, hän- visning till sommarkolonier
            samt en stor mängd praktiska frågor av den mest skiftande art.
            Erfarenheterna av denna försöksverksamhet ge vid handen att ett
            verk- ligt behov vid läroverket fylles av den sociale kuratorn.
            Härför talar såväl det stora antalet fall som arten av de fall,
            som förekommit inom kuratorns verksamhet. Det har också visat
            sig vara en mycket stor vinst ur psykolo- gisk synpunkt att inom
            skolan finnes en för ändamålet särskilt anställd per- son, till
            vilken föräldrarna likaväl som eleverna i lugn och ro och på ett
            för- troligt sätt kunna vända sig i de många, ofta mycket ömtåliga
            spörsmål, som uppkomma inom detta område. Verksamheten har som
            ovan framhållits hittills bekostats av föräldraföreningen, men
            dess ekonomiska resurser äro så begränsade att den icke för någon
            längre tid kan finna utvägar att täcka kostnaderna. Det synes
            oss vara av stor betydelse att detta initiativ, som sålunda in-
            letts med gott resultat, kan fortsättas och förverkligas vid alla
            skolor, varest behov därav föreligger. Särskilt i samband med
            åtgärder för att möjliggöra studier även för barn från mindre
            bemedlade hem och hem på landsbygden är det nödvändigt, att de
            skolor, vid vilka studierna skola bedrivas, ha till sitt förfogande
            en person, som kan ge råd och stöd åt de elever, som ha svå- righeter
            att få den rätta studiemiljön i hemmet eller icke vistas i sitt
            hem. Bihang till riksdagens protokoll 1945. 3 saml. Nr 149—157.
            2
          </p>
          <pb facs="riksdagen-motions-pdf/data/1945/mot_1945__fk__156/mot_1945__fk__156-003.pdf"/>
          <fw xml:id="i-K64sS2Umj1bHHKmV3Aha6Q">
            18 Motioner i Första kammaren, nr 156.
          </fw>
          <p xml:id="i-656Zv8vLtaPf73kZsNvZ5P">
            Tidigare kunde ju elever från landsbygden, som för studier vid
            läroverk in- ackorderats i stad, i stor utsträckning få en mera
            personlig omvårdnad i god miljö, men numera har ju detta alltmera
            försvunnit och ersatts av ett oper- sonligt pensionatsystem med
            huvudsaklig eller kanske enda uppgift att bereda tak över huvudet
            och mat åt inackorderingarna. I dylika fall skulle en social kurator
            kunna utgöra en god ersättning för den förlorade hem- miljön.
            Det torde vara för tidigt att uttala sig om hur en dylik verksamhet
            slutgil- tigt bör utformas. Men de erfarenheter, som erfordras
            för en god lösning, torde redan till stor del föreligga i den
            ovannämnda verksamheten vid Norra latin, vilken också visat, att
            ett faktiskt behov därav finnes. Det synes oss därför vara nödvändigt,
            att frågan om social kuratorsverksamhet vid de högre skolorna
            över huvud blir föremål för skyndsam utredning. Redan nu är tillströmningen
            till dessa läroanstalter stark. Åtgärder att bereda även barn
            från mindre bemedlade hem möjlighet till högre studier måste komma
            att ytterligare öka elevernas antal. Detta elevmaterial utgör
            i många avseenden en elit av landets ungdom, för vars skolning
            samhället nedlägger mycket stora kostnader. Genom skolornas och
            klassernas storlek ha rektorer och lärare mycket små möjligheter
            att på annat sätt än genom den direkta undervisningen sörja för
            elevernas utveckling. Både ur sam- hällets och elevernas egen
            synpunkt är det av största vikt att de många problem av social,
            ekonomisk och personlig natur, som ofta uppkomma för denna betydelsefulla
            ungdomskategori, bli föremål för en sådan indivi- duell behandling
            att varje elev föres fram till bästa möjliga resultat inte blott
            i studierna utan också i sin personliga utveckling. Det ter sig
            bl. a. naturligt att med den här skisserade verksamheten också
            förbinda den allt betydelsefullare yrkesvägledningen, vilken kunde
            komma att vila på ett fast underlag av personliga erfarenheter,
            om vägledaren under ett flertal år haft tillfälle att följa individens
            utveckling och kunnat på olika sätt vara behjälplig genom att
            anvisa lämpliga förberedelser för kommande yrkes- verksamhet.
            Med hänvisning till det ovan anförda anhålla vi,
          </p>
          <p xml:id="i-DJ43yUYaGnS35PyxF41jvg">
            att riksdagen i skrivelse till Kungl. Maj:t måtte anhålla att
            förutsättningarna och riktlinjerna för social kurators- verksamhet
            vid läroverk och därmed jämförliga högre skolor hänskjutas till
            skyndsam utredning inom 1940 års skolut- redning. Stockholm den
            23 januari 1945. Erik Arrhén.
          </p>
          <p xml:id="i-Kp373skrsubC3wG87atXVr">
            Sten Wahlund. G. R. Fahlander. Lennart Bondeson.
          </p>
        </div>
      </div>
    </body>
  </text>
</TEI>
