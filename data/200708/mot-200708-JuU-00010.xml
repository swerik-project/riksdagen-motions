<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00010">
  <teiHeader>
    <fileDesc>
      <titleStmt>
        <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
        <author corresp="i-SNtv8jZRB19Jr8oegj1mGK">av Esabelle Reshdouni m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
          <idno type="rdwebb">GV02Ju10</idno>
          <rs type="number">Ju10</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju10/text</ref>
          <ref type="dokument_url_html">http://data.riksdagen.se/dokument/GV02Ju10</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju10</ref>
          <ref type="doc">http://data.riksdagen.se/fil/1F4EEF01-DABA-41A1-A182-234CBF2609E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5fK3DtPsNxxnhCQaQUpZ7b" type="basedOn"/>
        <correspContext corresp="i-5fK3DtPsNxxnhCQaQUpZ7b">
          <ref>Regeringsskrivelse 2007/08:39</ref>
        </correspContext>
        <correspAction xml:id="i-D24nHtMWDnaiEbcxxEdMSr" type="signed"/>
        <correspContext corresp="i-D24nHtMWDnaiEbcxxEdMSr">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-VFUqGkkNHwiypo75k1TEyu" type="referral">
          <date when="2007-12-10"/>
        </correspAction>
        <correspAction xml:id="i-2xJz9wJRQt2V7zHHP2Khbp" type="dismissal">
          <date when="2007-12-07"/>
        </correspAction>
        <correspAction xml:id="i-7srfzpVTm6xfwHHg34s5rz" type="dismissal">
          <date when="2007-12-07"/>
        </correspAction>
        <correspAction xml:id="i-LDh4ze3swuRFWYakxV2mr2" type="transfer">
          <date when="2007-12-06"/>
        </correspAction>
        <correspAction xml:id="i-Ui1fJissG6Jcv28craCMKM" type="submission">
          <date when="2007-12-06"/>
        </correspAction>
        <correspAction xml:id="i-XyuV8GkeponAHMNXNpwbae" type="assigned"/>
        <correspContext corresp="i-XyuV8GkeponAHMNXNpwbae">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4jFVHaRJ6oUD6XyWP3XaYR" type="motBody">
        <div xml:id="i-BZ7XMd7FuohGA5TvveeUnM" type="motProposal" subtype="förslag">
          <head xml:id="i-RkQ83A6tD1sYvpgsPYT9Pd">
            Förslag till riksdagsbeslut
          </head>
          <list xml:id="i-GTkjLk9ucp2NywVEDVEx1g" style="ol">
            <item xml:id="i-Lf9oWnLjYBuVwDuCUL6WHj">
              Riksdagen tillkännager för regeringen som sin mening vad som
              anförs i motionen om att regeringens arbete för att få mäns våld
              mot kvinnor att upphöra bör utgå från könsmaktsförståelsen.
            </item>
            <item xml:id="i-UTjwvr1KGkS6pQ4Sf1tSm4">
              Riksdagen tillkännager för regeringen som sin mening vad som
              anförs i motionen om obligatoriska utbildningar i jämställdhet
              och mäns våld mot kvinnor för domare och nämndemän.
            </item>
            <item xml:id="i-JpFzxY9Y82WbRZC7zofxx2">
              Riksdagen tillkännager för regeringen som sin mening vad som
              anförs i motionen om att Kriminalvårdens behandlingsprogram för
              män som dömts för våld mot kvinnor bör vara obligatoriska.
            </item>
            <item xml:id="i-NLVgEr4gnh12P4DAMDfCpn">
              Riksdagen tillkännager för regeringen som sin mening vad som
              anförs i motionen om att införa ett samtyckeskrav i våldtäktslagstiftningen.
            </item>
            <item xml:id="i-FrtwSy2fY5CN6ZTRBxHWX8">
              Riksdagen tillkännager för regeringen som sin mening vad som
              anförs i motionen om att ytterligare skärpa 5 kap. 11 § socialtjänstlagen.
            </item>
            <item xml:id="i-CWAsdvsj8eGsdA1vejrwz4">
              Riksdagen tillkännager för regeringen som sin mening vad som
              anförs i motionen om att stärka det förebyggande arbetet mot mäns
              våld genom att tillsätta en arbetsgrupp som ska utveckla kunskaper
              och åtgärder i frågor om manliga normer och traditionell maskulinitet.
            </item>
            <item xml:id="i-XxQXHMiw8S5oebC5foiZxK">
              Riksdagen tillkännager för regeringen som sin mening vad som
              anförs i motionen om nationella pojk- och flickgruppsprogram som
              ska ha till syfte att problematisera traditionella genusbegrepp.
            </item>
            <item xml:id="i-EwsoucjcwY7v8JEFBn1g3y">
              Riksdagen tillkännager för regeringen som sin mening vad som
              anförs i motionen om att skapa mötesplatser i hela landet för
              män som söker sig bort från ett emotionellt destruktivt och aggressivt
              beteende.
            </item>
          </list>
        </div>
        <div xml:id="i-e5RgbXhPGaBGHNhburZxj" type="motContent">
          <head xml:id="i-XRxnhjm2yJoV5bbqvjYHaX" type="h1">
            Inledning
          </head>
          <p xml:id="i-65k8NaJd81Z7DznTMZFHTg">
            Miljöpartiet de gröna har med stort intresse och efter lång väntan
            mottagit regeringens handlingsplan för att bekämpa mäns våld mot
            kvinnor, hedersrelaterat våld och förtryck samt våld i samkönade
            relationer. Handlingsplanens 56 åtgärdsförslag är överlag absolut
            nödvändiga förslag för en ökad jämställdhetsmedvetenhet och även
            ökad kunskap om mäns våld mot kvinnor. Med detta sagt saknas dock
            en tydlig program­förklaring från regeringen som faktiskt bör
            ange utifrån vilken bevekelsegrund som regeringen ser mäns våld
            mot kvinnor som ett samhällsproblem. Utan en sådan måste man fråga
            sig om handlingsplanen verkligen är en handlingsplan och inte
            bara enskilda åtgärdsförslag.
          </p>
          <p xml:id="i-HMvbmb2QEjvh92HpAJRNfM">
            Miljöpartiet frågar sig även om de 800 miljoner kronor som regeringen
            har aviserat för dessa satsningar denna mandatperiod kommer att
            räcka. I regeringens första budget lade man lite över 400 miljoner
            kronor på jämställdhetssatsningar. Dessa medel har regeringen
            inte ens använt sig av trots de stora behov av insatser och åtgärder
            som finns på detta område.
          </p>
          <head xml:id="i-X7sPgBxEUyUYDiPfG5nemp" type="h1">
            Regeringens bevekelsegrund saknas
          </head>
          <p xml:id="i-17E6TpVN62pDD8qRMq2pSn">
            Regeringen deklarerar i handlingsplanen att den har som utgångspunkt
            i sitt arbete med berörda frågor att utgå från de utsattas perspektiv
            och den kunskap som finns på området. Däremot undviker regeringen
            konsekvent i handlingsplanen att förklara varför just detta perspektiv
            har valts.
          </p>
          <p xml:id="i-DqSmnq8eXnJLimaaUn67tV">
            Regeringen förklarar tydligt i handlingsplanen att mäns våld
            mot kvinnor är oacceptabelt, men frågan är varför inte regeringen
            vill belysa grogrunden till detta problem. Jämställdhetsrörelsen
            i Sverige har sedan nästan 40 år tillbaka insett att våld i ett
            patriarkalt samhälle är det yttersta sättet för män att utöva
            makt över kvinnor, och att denna grogrund till mäns våld mot kvinnor
            går att finna i vår samhällsstruktur där kön och makt hänger samman,
            även kallad könsmaktsförståelsen.
          </p>
          <p xml:id="i-Fv5YbYEPGD9HCFtAdhcNDS">
            Anledningen till att man velat förstå våldets grund är att man
            i nästa led ska kunna veta vilket som är det bästa angreppssättet
            på problematiken. Men denna politiska bevekelsegrund verkar regeringen
            ointresserad av eller, av handlingsplanen att döma, ovillig att
            utveckla. Det är oroväckande att regeringens åtgärdsplan saknar
            en grund att stå på. Det är inte minst oroväckande av den anledningen
            att det förebyggande arbetet inte kommer att ha riktlinjer att
            utgå från. Detta kan i slutändan leda till en osäkerhet i hur
            jämställdhetsarbetet ska bedrivas i Sverige eftersom man inte
            bestämt sig för någon djupare förståelse för varför kön och makt
            spelar en avgörande roll och vilka problem patriarkala maktstrukturer
            innebär.
          </p>
          <p xml:id="i-5Z3bX24Fahr9va14kBZ9mP">
            På ett seminarium i riksdagen förklarade jämställdhetsminister
            Nyamko Sabuni att regeringen valt bort könsmaktsförståelsen som
            grund för politiken eftersom handlingsplanen också handlar om
            kvinnor som har makt över andra individer, och därmed inkluderat
            våld som sker i hederns namn och samkönat våld. Det är inte utan
            att Miljöpartiet undrar vilken definition på könsmaktsförståelsen
            som jämställdhetsministern har. Förståelsen om att kön och makt
            påverkar kvinnor och män i deras liv utesluter på inget sätt att
            kvinnor kan anamma manliga normer och bete sig inom ramen för
            dessa. Detta är en del av förståelsen av hur kön och makt betingar
            alla individers liv.
          </p>
          <p xml:id="i-e3p32wraEiFFNbcRN6hP9">
            Denna handlingsplan ska handla om att ytterst verka för kvinnors
            rätt till sin kroppsliga och sexuella integritet; regeringen har
            definierat målet och vägen men inte beskrivit sin bevekelsegrund.
            Det är en strategi som riskerar att straffa sig själv när myndigheter,
            kommuner och landsting på egen hand ska beskriva sina utgångspunkter
            och därmed riskera att splittra den genomgripande jämställdhetsintegrering
            som samhällskroppen behöver och försvåra samverkan dem emellan.
          </p>
          <head xml:id="i-PSSE93UjYo4sGVGUwwWwUF" type="h1">
            Satsningar på rättsväsendet
          </head>
          <p xml:id="i-VEcRLjh2tVUPhuV3nFouLx">
            I handlingsplanen föreslår regeringen ett flertal nödvändiga
            åtgärder för att öka kunskapen och kompetensen inom rättsväsendet
            i bemötandet av kvinnor utsatta för mäns våld. Det som däremot
            saknas är insatser som tydliggör relevansen av domstols­väsendets
            och även nämndemännens kunskap och kompetens i frågor om mäns
            våld mot kvinnor.
          </p>
          <p xml:id="i-EViAmFWss1dJk3xYsAWMBV">
            Domare och nämndemän tillhör de viktigaste parterna i rättskedjan
            som säkrar en rättssäker process för kvinnor och barn utsatta
            för våld. Domskäl som resonerar om kvinnans promiskuösa leverne,
            klädstil och alkoholvanor påtalar brister i domstolens bemötande
            och inte minst bedömande av kvinnans trovärdighet. Gamla fördomar
            som grundas i ett hora och madonna-ideal lever vidare i flera
            domskäl.
          </p>
          <p xml:id="i-UZvHPUih9Y9rhzgNGcUVJz">
            Domstolsverket har organiserat utbildningar om mäns våld mot
            kvinnor för domare och nämndemän separat, med hänvisning till
            kravet om opartiskhet som ställs på domare. Under de av Domstolsverket
            anordnade fortbildningsdagarna där bland annat frågan om mäns
            våld mot kvinnor behandlades, deltog 120 av landets 695 ordinarie
            domare. I den återkommande obligatoriska utbildningen för samtliga
            domare behandlas våld mot kvinnor under en föreläsning.
          </p>
          <p xml:id="i-XY6RRBGvNAvcwSyCWmpjLi">
            Det är oroväckande att så få domare deltagit på de fortbildningstillfällen
            som getts. Dessa kompetensutvecklande satsningar bör bli genomgående
            obligatoriska för att nå samtliga verksamma inom domstolsväsendet.
            Även nämndemännen bör genomgå dessa fortbildningar.
          </p>
          <head xml:id="i-HxWYZhbB3XDsSdKBdZvUuy" type="h1">
            Behandlingsprogram för män som har begått vålds- och sexualbrott
            mot kvinnor
          </head>
          <p xml:id="i-5meAxq5CMy968bqGc64pqt">
            Under åtgärd 46 beskriver regeringen sin satsning för att alla
            män som har dömts för våld mot kvinnor ska kunna erbjudas att
            delta i adekvat programverksamhet. Till skillnad från regeringen
            anser Miljöpartiet att dessa behandlingar inom kriminalvården
            bör vara obligatoriska för män som dömts för våld- och sexualbrott
            mot kvinnor.
          </p>
          <p xml:id="i-TVTtbgGZTZTvsAvHHuFRnH">
            Vi delar även utredningen Slag i luftens uppfattning att instrumenten
            för hot- och riskbedömning av dömda ska skapas utifrån en könsmaktsförståelse.
            Risken är annars att det skapas felaktiga bedömningar av vad mäns
            våld bottnar i att det enbart har att göra med till exempel en
            svår uppväxt, alkoholproblem, psykiska problem, kulturella skillnader
            och så vidare. En könsmaktsförståelse förklarar varför det är
            män som slår kvinnor och varför kvinnan underordnas mannen.
          </p>
          <head xml:id="i-XcHaW4QXBiYULfJgnrc9ym" type="h1">
            Inför samtyckeskrav i våldtäktsparagrafen
          </head>
          <p xml:id="i-PXMBMSJCdptrs6QiupNNdy">
            Domstolarna bär ett stort ansvar och bör skicka ett budskap till
            svenska folket att vålds- och sexualbrott mot kvinnor är oacceptabelt.
            Trots detta är det mycket svårt att få den eftersökta rättsliga
            upprättelsen. En stor del av kritiken mot domstolarna har legat
            i deras nagelfarande av de kvinnliga offrens sexuella erfarenhet,
            klädsel och alkohol­vanor.
          </p>
          <p xml:id="i-XYdeAfDA7pFzqCkbBpsDQf">
            Trots att våldtäktsanmälningarna fördubblas vart tionde år är
            det ständigt endast 200 män per år som åtalas i domstol för våldtäkt.
            Uppenbarligen fungerar inte våldtäkts­paragrafen för att skydda
            kvinnors kroppsliga och sexuella integritet. Det som krävs är
            ett uttryckligt krav i lagen att samtycke krävs vid samlag. Den
            normerande effekt som en sådan lagstiftning skulle få i samhället
            skulle få stor betydelse för synen på kvinnans kroppsliga integritet.
            Detta krav förespråkas även av bland annat Brottsoffermyndigheten.
          </p>
          <p xml:id="i-Sb5xwvsJdc3Ek34gxadfYK">
            Den nuvarande lagen omfattar inte alla påtvingade sexualhandlingar.
            Om till exempel en kvinna blir våldtagen av en man och hon inte
            gör motstånd utan försöker överleva övergreppet i chocktillstånd
            och förskräckelse då kan inte en åklagare åtala övergreppet eftersom
            hon inte utsattes för våld, hot eller befann sig i ett hjälplöst
            tillstånd. Fysiskt svaga, unga och osäkra individer måste också
            skyddas av lagstiftningen och ha en absolut rätt att bestämma
            över sin egen kropp.
          </p>
          <p xml:id="i-84bJtvx1QcbXuTYB3YPnhq">
            I fallet M.C. mot Bulgarien tolkade Europadomstolen Europakonventionen
            om de mänskliga rättigheterna så att stater i skyddet för den
            personliga integriteten måste lagföra varje non-consensual sexualhandling,
            även där offret inte gör motstånd.
          </p>
          <p xml:id="i-2VobAb57mwNgh12sG6ZrKj">
            Miljöpartiet anser därmed att lagen borde ändras enligt Europakonventionens
            mening och att vårt lands lag ska omfatta varje sexualhandling
            som företagits utan den andres samtycke. Vårt förslag till ny
            våldtäktsparagraf lyder: Den som olovligen utsätter annan för
            en sexuell handling av samlagskaraktär dömes för våldtäkt. Vi
            förutsätter att detta förslag snabbutreds för att sedan föras
            in lagstiftningen för att ersätta dagens formulering i 6 kap.
            1 § brottsbalken.
          </p>
          <head xml:id="i-Nanf2JBwiTvXTkE6yvBQ7W" type="h1">
            Skärp 5 kap. 11 § socialtjänstlagen
          </head>
          <p xml:id="i-JwEKVLhWRPCDBadtMrGeui">
            I år skärptes socialtjänstlagens skrivning från att kommunerna
            bör särskilt beakta våldsutsatta kvinnors behov av stöd till att
            socialnämnden ska särskilt beakta kvinnors behov. Regeringens
            reform av lagen är en tydlig kompromiss från utredningens (SOU
            2006:65) förslag där det tydligt framgår att socialnämnden ska
            härvid ge stöd till våldsutsatta kvinnor. Miljöpartiets tolkning
            av den nya lagen är att den fortfarande är för vag och att lagen
            i detta hänseende bör skärpas till ett absolut ansvar för kommuner
            vad gäller kvinnor som är utsatta för mäns våld.
          </p>
          <head xml:id="i-LxMwrSSnh4muEF3apPAS7f" type="h1">
            Våld i hederns namn
          </head>
          <p xml:id="i-9srqH1K66YB55xqPC6TQK4">
            Ett flertal av regeringens åtgärder handlar om att öka myndigheternas
            kompetens i frågor om våld som sker i hederns namn. Miljöpartiet
            anser att det är mycket välkommet med större satsningar på kvinnor
            av utländsk härkomst utsatta för mäns våld. Enligt Sveriges kvinnojourer
            är hälften av dem som söker stöd från en kvinnojour en kvinna
            av utländsk härkomst. Anledningen till detta är att kvinnor av
            utländsk härkomst har svårare med språket, ett mindre socialt
            nätverk att falla tillbaka på och inte nödvändigtvis så stor kunskap
            om svenska myndigheter. Detta leder till att kvinnor av utländsk
            härkomst är utsatta för större svårigheter att få hjälp om de
            utsätts för våld av en man. Det är absolut nödvändigt att dessa
            tjejer och kvinnor får det stöd som krävs från svenska myndigheter.
          </p>
          <p xml:id="i-AgfvQKkBMRuLk6SZp7JGEo">
            Enligt åtgärd 53 vill regeringen fortsätta att kartlägga våld
            i hederns namn. Det viktigt att man har kunskap om hur olika kvinnors
            utsatthet gestaltar sig, och vilka behov och åtgärder de kan aktualisera.
            Men i fråga om hedersrelaterat våld finns det utredningar från
            landets större länsstyrelser som tydliggör hur utbredd problematiken
            är. Det viktiga är nu att arbeta förebyggande och stödjande för
            de kvinnor som är utsatta för våld i hederns namn. Det krävs fler
            platser på skyddade boenden, tolkar och förebyggande insatser.
          </p>
          <p xml:id="i-QZD68GAQrmJHKtWSRhqCCa">
            Det finns däremot anledning att höja ett varnande finger för
            risken för en över­exploatering och överanalysering av våld som
            sker i hederns namn. Miljöpartiet tar fasta på den gemensamma
            grund som mäns våld mot kvinnor har, oavsett etnisk bakgrund hos
            förövare och offer. En splittring av våldsformer i hedersrelaterat
            våld, som kopplas till etnicitet, och svenskt våld är en form
            av hinder för att bedriva arbete mot alla former av våld mot kvinnor
            av alla etniska tillhörigheter. Flera forskare pekar på faran
            att fokusera på kulturella förklaringar till varför män utövar
            våld. Genom att ge en kulturell förklaring av våldet riskerar
            man att stigmatisera grupper och distansera sig från våldet. Vi
            skapar ett vi och dem-perspektiv där våldet och förtrycket av
            kvinnor blir något specifikt för andra kulturer. Detta ensidiga
            synsätt riskerar att osynliggöra de utsatta individerna.
          </p>
          <head xml:id="i-CFiXarKLjysaiJVLkQdcdP" type="h1">
            Förebyggande arbete
          </head>
          <p xml:id="i-YTCZxiE2HdFx3MJFXo3eAW">
            Regeringen presenterar i sin handlingsplan tre huvudförslag som
            det förebyggande arbetet ska utgå ifrån. Det handlar om tryggare
            stadsmiljöer, virtuella ungdoms­mottagningar och fortsatt kunskapsutveckling.
            Det är förvånansvärt att regeringen inte lägger några konkreta
            förslag på hur vi förhindrar att mäns våld ens uppkommer. Att
            tro att man bygga bort rädslan för mäns våld genom stadsmiljöplanering
            är ett önsketänkande. Även om det fanns en gatlykta varannan meter
            och öppna vägar att gå hem på tar det aldrig bort det faktum att
            kvinnor är rädda för män när de går ensamma hem på kvällen eller
            natten. Det är därför viktigt att regeringen tittar djupare på
            den här frågan.
          </p>
          <p xml:id="i-2JBukD3hAM9hkAnsTn44a8">
            Miljöpartiet anser att i det förebyggande arbetet, som utgår
            ifrån riksdagens nationella jämställdhetspolitiska mål att mäns
            våld mot kvinnor ska upphöra, krävs direkta åtgärder som riktar
            sig till pojkar och män. Utövaren av våld får inte i detta arbete
            undkomma den politiska luppen, utan måste snarare bli föremål
            för fler förebyggande insatser. Till exempel vill vi att regeringen
            tillsätter en arbetsgrupp om manliga normer/traditionella maskuliniteter
            för att arbeta fram en större kunskapsbas och förslag på åtgärder
            på detta område. Det behövs även ett nationellt pojkgruppsprogram
            respektive flickgruppsprogram inom ramen för förskolans och grundskolans
            verksamhet som utgår från kunskap och insikt som problematiserar
            det manliga genuset.
          </p>
          <p xml:id="i-HRErMTH5vFaMVdnMp5Bgj6">
            Det behövs även mötesplatser för män i hela landet som söker
            sig bort från ett emotionellt destruktivt och aggressivt beteende.
            Det finns organisationer av olika slag som arbetar med detta,
            till exempel Män för jämställdhet och olika kriscentrum och professionella
            centrum för män.
          </p>
        </div>
        <div xml:id="i-ABt5u5TY3hy721ysus6pKE" type="motSignatures">
          <list xml:id="i-NpWd1dSE5GWJP7pYk17TM7">
            <item xml:id="i-ua1ScM8FaXBPz4fbTw8JY" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-EueiKXoF9F8VA23pTvWwWZ" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-RAZh1obSbuySR4xZ2TCDk5" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
