<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00366">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__366/mot_1965__ak__366-001.pdf"/>
      <fw xml:id="i-F6PKcboQxxx5TKs3qBiJPe">
        Motioner i Andra kammaren, nr 366 år 1965 1
      </fw>
      <div xml:id="i-C4mEa7eMYLBdGUFCap1raf" type="motHeader">
        <div xml:id="i-3hDRkz7v8queX4NF2JpSVL" type="motTitle"/>
        <div xml:id="i-SBQdA6G22CSxQuFyCjFdkE" type="motSubmissionInfo"/>
      </div>
      <div xml:id="i-Wxz4kzxZRUvU9bnrd8JUXJ" type="motBody">
        <div xml:id="i-GcL56yR3QJsteKfPebYT87">
          <p xml:id="i-9SSkZ1Fc9dchTTWo6T1jhT">
            Nr 366
          </p>
          <p xml:id="i-XvfvxSJEc2pk3erLLe5PKt">
            Av herr Heckscher m. fl., om skattefrihet för sparande. (Lika
            lydande med motion nr 306 i Första kammaren)
          </p>
          <p xml:id="i-AbuSC78HMgUPzR2Dvzd2PP">
            En fortsatt stark konjunkturuppgång, en gigantisk ansvällning
            av stats- utgifterna, en kraftig skatteskärpning samt en intensifierad
            inflation, sär- skilt under 1965, är de fyra väsentligaste punkterna
            i statsverkspropositio- nen för budgetåret 1965/66. Den politiska
            bakgrunden får hämtas i första hand från förra årets andra- kammarval.
            Det kommunistiska partiets frammarsch och de idéer som detta parti
            representerar, inte minst när det gäller krav på ökade statsingri-
            panden och skärpt skattebelastning, har i mångt och mycket avspeglats
            i regeringens proposition. Den ekonomiska utvecklingen i samhället
            kännetecknas alltså av en av allt större politiska grupper medveten
            strävan att genom skilda åtgärder prioritera kollektivt ägande
            och sparande. Resultatet av denna politik blir att utrymmet för
            enskilt sparande och ägande blir allt mindre. Denna ut- veckling
            framgår tydligast av den offentliga sektorns kraftiga tillväxt
            under den senaste 15-årsperioden. De totala utgifterna på driftbudgeten
            uppgick för budgetåret 1950/51 till 5 miljarder kr. Statsutgifterna
            ökade sedan med i runt tal 1 miljard om året fram till budgetåret
            1960/61 då statsutgifterna uppgick till 14,8 mil- jarder kr. För
            budgetåret 1965/66 slutar budgeten på 28 miljarder kr. Det innebär
            att de totala statsutgifterna när de nya budgetberäkningarna kom-
            mer torde tangera 30-miljardersstrecket. Under den senaste tioårsperioden
            har alltså statens utgifter ökat med i runt tal 17 miljarder kr.
            Ökningen är särskilt stor under den senaste femårsperioden, då
            statsutgifterna stigit med 13,2 miljarder. Den kraftigaste ökningen
            inträffar emellertid för budget- året 1965/66 då driftsidan föreslås
            höjd med 3,3 och kapitalbudgeten med 0,5 miljarder. Den statliga
            utgiftsstegringen är betydande även om man tar hänsyn till penningvärdeförsämringen.
            Realökningen för den senaste tioårsperio- den ligger över 100
            procent. Under samma tid har produktionsökningen uppgått till
            emellan 45 och 50 procent. Staten har alltså undan för undan lagt
            beslag på en allt större del av vad den samlade produktionen skapat
            i nya värden. I den nu framlagda statsverkspropositionen skärps
            detta drag
          </p>
          <p xml:id="i-Lq7DSdv4vXGZsWixVbkK75">
            1 — Bihang till riksdagens protokoll 1965. 4 saml. Nr 366
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-002.pdf"/>
          <fw xml:id="i-Re2cmXPyHCTaRySZwMsvSJ">
            2 Motioner i Andra kammaren, nr 366 år 1965
          </fw>
          <p xml:id="i-3hSFr1jVZKg2ieZZNdotqW">
            ytterligare. I förhållande till budgetåret 1964/65 ökas nämligen
            statsutgif- terna med inte mindre än 12,5 procent. Samtidigt förväntas
            dock produk- tionsökningen för budgetåret inte bli högre än 4
            procent. Lade staten tidi- gare beslag på nära dubbelt så mycket
            av de växande tillgångarna, går man nu ytterligare ett steg och
            tar för nästa budgetår en tre gånger så hög andel av det tillgängliga
            utrymmet än vad produktionsökningen tillåter. På detta sätt medför
            den socialdemokratiska politiken en klar priorite- ring av den
            offentliga sektorn, varigenom de enskilda inkomsttagarna lik-
            som det privata näringslivet får mindre och mindre möjligheter
            att genom sparande och egna initiativ bidraga till produktionsökningen.
            Den priorite- ring av samhällsägandet som tillväxten av den offentliga
            sektorn utgör blir desto allvarligare sedd mot det tvångssparande
            som sker i AP-fonderna liksom strävandena att totalbalansera den
            statliga budgeten och viljan till dirigering av kommunernas investeringar
            mot ökad skattefinansiering. Ett aktuellt exempel på ansträngningarna
            att öka den offentliga sektorns utveckling utgör ett uttalande
            av chefen för handelsdepartementet i årets statsverksproposition
            (bil. 12, s. 119). Här anges bl. a. att den byggnads- avdelning
            som ingår i AB Atomenergi i framtiden skall kunna utnyttjas vid
            genomförande av främst olika statliga byggnadsprojekt och att
            verk- samheten därvid skall handhas på kommersiell basis av ett
            för ändamålet bildat företag. Ur principiell synpunkt anser vi
            att en sådan utvidgning av den statliga byggnadsverksamheten icke
            bör komma till stånd. För att vi inte omärkligt skall glida in
            i en situation där det är fullt naturligt att huvuddelen av förmögenhetsägandet
            skall ligga hos samhället och endast en mindre del stå till fritt
            förfogande för den enskilde inkomst- tagaren måste utvecklingen
            mot en fortsatt och ökad överflyttning av ägan- det till samhället
            brytas. Det kan endast ske genom ett lägre skatte- och avgiftstryck,
            grundat på sparsamhet med statens utgifter och genom stark stimulans
            gentemot det frivilliga sparandet. Ett snabbt ekonomiskt framåt-
            skridande i samhället, under bibehållande av demokratisk maktbalans
            mellan medborgare och samhälle, förutsätter nämligen att det enskilda
            ägandet inte ytterligare trängs undan. Detta är så mycket mera
            betydelsefullt som behovet av kapital är i stän- digt växande
            i Sverige liksom i andra högindustrialiserade länder. För att
            höja vår ekonomiska effektivitet, stärka grunden för fortsatt
            välståndsut- veckling, öka möjligheterna att sälja våra exportvaror
            till konkurrenskraf- tiga priser måste vi avstå mera av det ekonomiska
            resultatet av vår arbets- insats från omedelbar förbrukning. Men
            detta lär inte ske tvångsvis utan genom ett ökat frivilligt sparande.
            Ett ökat enskilt sparande är i och för sig inte tillräckligt för
            att garantera en fortsatt utbyggnad och rationalisering av det
            svenska näringslivet. Här- för behövs vidgade möjligheter för
            företagen att använda egna medel till investeringar. Företagens
            förmåga till självfinansiering har under de se-
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-003.pdf"/>
          <fw xml:id="i-RYzCZc8dCttBKQ5nkrvCCa">
            Motioner i Andra kammaren, nr 366 år 1965 3
          </fw>
          <p xml:id="i-DzRZGnogQX57eDAB7G8bPC">
            naste åren hårt beskurits genom regeringens ekonomiska politik
            och skatte- politik. I särskild motion framför vi därför förslag,
            avsedda att stärka det enskilda näringslivets självfinansieringsförmåga.
            I det sammanhanget tar vi också upp möjligheterna att genom skattelättnader
            och andra åtgärder underlätta den externa finansieringen av företagens
            investeringar. Det personliga sparandet bör på längre sikt kunna
            få en sådan omfatt- ning att det även kan tillgodose den offentliga
            sektorns kapitalbehov. Nå- gon ur spararens synpunkt prineipiell
            skillnad finns knappast mellan offentliga och enskilda investeringar.
            En mycket stor del av samhällets investeringar har nämligen på
            längre sikt samma karaktär som investe- ringar i industri och
            näringsliv. Samhällets ekonomiska insatser på forsk- ningens,
            utbildningens, vägväsendets och sjöfartens områden, för att näm-
            na några exempel, är i ett längre tidsperspektiv lika produktiva
            som exem- pelvis investeringar i järnverk och massaindustri. Staten
            har även de insti- tutionella möjligheterna att ge en god och
            säker avkastning på det kapital som användes till dessa investeringar.
            Denna synpunkt talar för en ökad lånefinansiering av samhällsinvesteringarna,
            vilket i sin tur leder till att fler medborgare får en fordran
            på stat och kommun materialiserad i t. ex. obligationsinnehav.
            Lånefinansieringen kan sålunda leda till ett ökat och spritt personligt
            förmögenhetsägande. Tidigare förslag om att den statliga skattefinansieringen
            i större utsträck- ning skall ersättas med statlig upplåning har
            mötts av åtskilliga invänd- ningar, av vilka några förtjänar att
            närmare bemötas. Det har bl. a. gjorts gällande att stat och kommun
            kommer att få sina resurser begränsade om de endast förlitar sig
            på upplåning. En sådan uppfattning grundas på en felsyn, enär
            de totala ekonomiska resurserna, som fordras för investeringar
            av den enskilde, företag, stat och kommun, inte blir större därför
            att de mobiliseras på olika sätt. De totala kapitaltillgångarna
            blir med andra ord inte rikligare därför att stat och kommun använder
            sig av sin beskattnings- möjlighet och av medborgarna tar ut det
            kapital som fordras för samhällets investeringar i form av skatt.
            Tvärtom torde de bli mindre, eftersom en hög- skattepolitik verkar
            hämmande på arbetsvilja och initiativlust. Om detta för det totala
            kapitalbehovet i samhället är till allvarlig nackdel, medför skattefinansierade
            investeringar också andra allvarliga konsekvenser. Vid skattefinansiering
            kan nämligen stat och kommun på bekostnad av andra investeringar
            omedelbart och med prioritetsrätt tillgodose sitt kapital- behov,
            utan att ta hänsyn till kapitalmarknadens villkor. Vårt förslag
            om en övergång till ökad lånefinansiering för den offentliga sektorns
            investeringar har en principiell bakgrund. Tillgodoses den offent-
            liga sektorns kapitalbehov med skattemedel, leder detta till ett
            ökat offent- ligt ägande på bekostnad av det enskilda trygghetsägandet.
            Detta innebär förr eller senare att stat och kommun får en ur
            demokratisk synpunkt alltför dominerande ekonomisk maktställning.
            Skall demokratien fungera,
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-004.pdf"/>
          <fw xml:id="i-4dL2dUbSXAudYLEgQCNdsa">
            4 Motioner i Andra kammaren, nr 366 år 1965
          </fw>
          <p xml:id="i-CHhHQoEvgtuRWrxkbYXnMY">
            måste balans föreligga mellan de enskilda medborgarnas och samhällets
            ekonomiska inflytande. Eftersom OECD-ländernas målsättning om
            en produktionsökning under en 10-årsperiod om cirka 50 procent
            ser ut att kunna infrias, har vi anled- ning att hysa optimism
            för framtiden. Om vi i Sverige skall kunna följa med i den takten,
            fordras dock ovillkorligen en ekonomisk politik som medvetet underlättar
            för svenskt näringsliv att stärka och vidga sin pro- duktion.
            Det gäller inte minst möjligheterna att få fram riskvilligt kapital
            såväl genom självfinansiering som genom extern upplåning. I fråga
            om den yttre upplåningen spelar inte minst de fria kapitalrörelserna
            en betydande roll. Den fastlagda målsättningen aktualiserar frågan
            om »fördelningen&gt; av de nya resurser som skapas. Som vi tidigare
            visat pekar utvecklingen för närvarande hän mot att en växande
            del av tillgångarna kanaliseras till den offentliga sektorn. En
            viss del av det offentligas tillgångar transfereras visserligen
            till medborgarna i form av kontanta bidrag för olika ändamål,
            huvudsakligen konsumtionsändamål. Men något incitament för medbor-
            garna att använda dessa medel till ett ökat trygghetsägande finns
            inte. Tvärtom — samhället lägger hinder i vägen för den som vill
            skapa egna tillgångar. Därför har allt fler människor vant och
            vänjer sig vid att sam- hället sörjer för deras behov. Efter hand
            kräver de att samhället skall täcka en allt större del av deras
            omedelbara utgifter. Detta tvingar dem att avstå än mer av sin
            arbetsinkomst till stat och kommun. Utan att någon egentligen
            vill det, befinner man sig i en cirkelgång, där ökade krav på
            samhället medför ökade krav från samhället på att enskilda medborgare
            skall avstå ännu mera av sina inkomster. Detta skapar en tillvaro
            där med- borgarna blir helt beroende av samhället och där valfriheten
            består i att välja mellan de servicemöjligheter som samhället
            ställer till förfogande. Skall denna cirkel kunna brytas, måste
            i första hand målsättningen för den ekonomiska politiken utvidgas
            i förhållande till vad som för närvarande gäller. Stabiliseringsutredningen
            uttalade på sin tid att den ekonomiska politiken skulle syfta
            till en stigande levnadsstandard, hög, jämn och pro- duktiv sysselsättning
            samt till ett stabilt penningvärde. Till dessa tre huvud- mål,
            varom politisk enighet hitintills rått, bör fogas ett fjärde,
            nämligen en allmän förbättring av de enskilda medborgarnas förmögenhetsförhål-
            landen. Den ekonomiska politiken bör sålunda även syfta till att
            de ökande ekonomiska tillgångar som medborgarnas arbetsinsatser
            skapar sprides på så många händer som möjligt. Det innebär att
            målsättningen för den ekonomiska politiken vidgas och dess ambitionsnivå
            höjs. En sådan sprid- ning minskar tendenser till ekonomisk maktkoncentration.
            En spridning av ägandet till landets produktionsresurser kan som
            ovan framhållits inte åstadkommas på annat sätt än att den ekonomiska
            politi- ken och framför allt skattepolitiken får en annan inriktning
            än för när-
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-005.pdf"/>
          <fw xml:id="i-UJSGDAGNd9jL2oKpYGjGSm">
            Motioner i Andra kammaren, nr 366 år 1965 5
          </fw>
          <p xml:id="i-N8DW1Ms2pWc3G56f9XTPjQ">
            varande. Den politik vi förordar medför — inte omedelbart men
            i det längre perspektivet — att det för allt fler inkomsttagare
            blir naturligt att öka sin sociala trygghet utöver den kollektivt
            garanterade genom ett personligt för- mögenhetsägande. Redan nu
            möjliggör vi detta bland annat genom de förslag till väsentliga
            skattelättnader som läggs fram i en annan motion. Dessa skattelättnader
            — tillsammans med de sparstimulerande åtgärder som framlägges
            i denna motion —- är ett viktigt led i vårt arbete för ett på
            många händer spritt ägande. Men ytterligare åtgärder måste till.
            Vid det val mellan olika finansieringsvägar som måste ske är det
            ange- läget att statsmakterna — även här genom sin skattepolitik
            — gör det möj- ligt för företagen att i ökande omfattning grunda
            sin ekonomiska expansion på emission av aktier. Härigenom skulle
            en del av den tidigare självfinansie- ringen komma att ersättas
            med finansiering över aktiemarknaden. Om den- na breddas kan allt
            flera människor genom förvärv av aktier och delägar- bevis bli
            aktiva delägare i enskilda företag. Hittills har aktierna svarat
            för en mycket liten del av efterfrågan på kapi- talmarknaden.
            Utbudet av nytt placeringsmaterial dels genom emissioner i samband
            med bildande av nya bolag och dels i form av nyemissioner i äldre
            bolag har under 1950-talet i genomsnitt uppgått till 270 milj.
            kr. per år. Anledningen till att aktiemarknaden under efterkrigstiden
            inte utnytt- jats i någon större omfattning sammanhänger till
            väsentlig del med att kapitalanskaffningen genom aktier varit
            synnerligen ofördelaktig ur skatte- synpunkt. En viss modifiering
            av dubbelbeskattningen kom visserligen till stånd genom det s.
            k. Annellska förslaget, som antogs av riksdagen vid höstsessio-
            nen 1960 och innebar avdragsrätt för 4 procents utdelning på nytecknade
            aktier, men denna lättnad är otillräcklig. Resultatet av den dubbelbeskattning
            som tillämpas i vårt land har blivit
          </p>
          <p xml:id="i-CiX87oiMG1Bg7dmzWnFaM6">
            att småspararna —- i direkt form som obligationsköpare eller
            i indirekt form via banker och försäkringsbolag —- fått träda
            till som långivare utan
          </p>
          <p xml:id="i-2kyw647zTmCanERHZR7Khj">
            tillfälle att som aktieägare i företagen bli delaktiga i dessas
            värdetillväxt. Att dubbelbeskattningen verkligen varit ett sådant
            hinder framgår av den betydande utvidgning, som emissionen av
            nya aktier kunnat uppvisa under 1961 till följd av det &gt;» Annellska&gt;,
            i sig självt otillräckligt radikala förslaget. Under detta året
            uppgick nämligen nyemissionerna till ca 580 milj. kr. mot 360
            milj. kr. året dessförinnan. En successiv avveckling av skatten
            på den utdelade vinsten från aktie- bolagen skulle med all sannolikhet
            medföra att bolagen i växande utsträck- ning ombesörjde sin kapitalanskaffning
            aktievägen. Frågan om en succes- siv avveckling av bolagsskatten
            på den utdelade vinsten tas upp i en annan motion. En ökad spridning
            av aktieägandet förutsätter också att aktiematerialet göres mera
            lättillgängligt än tidigare. Lägre nominella värden på nyemit-
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-006.pdf"/>
          <fw xml:id="i-J5GEqbQ9DTKNUdicwsuRqi">
            6 Motioner i Andra kammaren, nr 366 år 1965
          </fw>
          <p xml:id="i-LVJBvt6RpaFb5xCKmuCQiE">
            terade aktier skulle till exempel underlätta ett regelbundet
            aktiesparande och även möjliggöra större spridning av risken för
            varje enskild köpare. Det är vidare angeläget att man i banklagstiftningen
            vidtar sådana ändring- ar som gör det möjligt för bankerna att
            förenkla försäljningen av aktier. Så till exempel borde bankerna
            medgivas rätt att som en serviceåtgärd ha ett mindre antal aktier
            liggande för »strököpare». Möjligheter borde även fin- nas för
            en stående köporder av exempelvis en aktie i månaden till en viss
            högsta köpkurs. En översyn av aktiebolags- och banklagstiftningen
            i syfte att möjliggöra en popularisering och ökad spridning av
            aktieägandet bör därför snarast ske. Om inkomsttagarna över lag
            i växande omfattning skall kunna medverka till tryggandet av kapitalförsörjningen
            i samhället, krävs i första hand en stabilisering av penningvärdet
            och en sparvänlig inriktning av skatte- och finanspolitiken. Genom
            återhållsamhet i fråga om den offentliga sektorn ökar man sparförmågan
            hos medborgarna. Men ett växande sparande för- utsätter inte bara
            ökad sparförmåga utan även ökad sparvilja. Den social- politiska
            utvecklingen har medfört att tidigare sparmotiv — som hängt samman
            med behovet av att skapa reserver för inkomstbortfall vid arbets-
            löshet, sjukdom och ålderdom —- försvagats. Denna form av trygghetsspa-
            rande har alltså inte samma betydelse som förr. Vid sidan av en
            allmänt sparvänlig inriktning av skattepolitiken krävs därför
            särskilda insatser från samhällets sida för att stimulera det
            personliga, frivilliga sparandet. Troligen har det under senare
            år, trots ökat försäkringssparande, skett en förskjutning från
            trygghetssparande till målsparande. Vill man öka in- komsttagarnas
            sparvilja, ligger det alltså närmast till hands att satsa på deras
            stigande intresse för målsparande. Bestämmelserna om skattefrihet
            för sparande bör principiellt utformas så, att allt sparande behandlas
            lika. De sparstimulerande åtgärderna bör därför anknytas till
            inkomsttagarnas nysparande. Härigenom skulle inte bara en ökning
            av tillgodohavanden på bank och i form av värdepapper såsom obligationer,
            aktier och andelar i ekonomiska föreningar inbegripas utan även
            premier till liv-, kapital- och pensionsförsäkringar, amorteringar
            på lån samt investeringar i rörelse, jordbruk och annan fastighet
            räknas in i nysparandet. Med utgångspunkt från den sammanställning
            av förmö- genheten som finns i självdeklarationen kunde fastställas
            hur mycket av den årliga förmögenhetsökningen som grundar sig
            på ett faktiskt sparande. Eventuella svårigheter att nå en helt
            invändningsfri metod vid uppskatt- ningen av den årliga förändringen
            i inkomsttagarnas nettoförmögenhet får inte hindra att man söker
            komma fram så långt som möjligt på vägen mot ett fullt godtagbart
            system för allmän stimulans av det årliga nysparandet. Under alla
            omständigheter bör frågan underkastas en ingående utredning så
            att ett allmänt sparavdrag för det årliga nysparandet kan införas.
            Ange-
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-007.pdf"/>
          <fw xml:id="i-Pakszgx3ckn5UArMbXV5Ev">
            Motioner i Andra kammaren, nr 366 år 1965 7
          </fw>
          <p xml:id="i-BCG3yCwNxNFZjKHvxbeDrq">
            läget är emellertid att redan nu genom speciella åtgärder uppmuntra
            den enskilde till ökat sparande. Dessa speciella stimulansåtgärder
            bör i första hand ta sikte på ett spa- rande till s. k. trygghetsägande.
            Därmed avses framför allt bostadssparande, bosättningssparande,
            utbildningssparande och aktiesparande.
          </p>
          <p xml:id="i-NMBvyJCL3Gb9XkFrpV2KvY">
            Bostadssparande
          </p>
          <p xml:id="i-VCscSMqUoZ6efQ4Fi3K1PM">
            En egen bostad är av naturliga skäl ett sparmål av mycket hög
            angelä- genhetsgrad. Man torde kunna nå betydande resultat genom
            att stimulera sparande härför. Vi föreslår för vår del att den
            som under något av åren från och med 1966 till och med 1971 —
            alltså under en sexårsperiod — sätter in pengar på ett särskilt
            bostadskonto skall få dra av det sparade beloppet i sin deklaration.
            Som högsta belopp under perioden föreslår vi 6 000 kr. för ensamstående
            och sammanlagt 12 000 kr. för äkta makar. De insatta medlen skall
            vara avsedda för förvärv av eget hem eller fritidsbostad eller
            för att betala insats i bostadsrättsförening. Att ägaren använder
            en del av fastigheten för yrkesverksamhet bör inte utgöra något
            hinder och inte heller den omständigheten att bostaden är uppförd
            på en jordbruksfastig- het. Om pengarna tas ut från banken utan
            att användas för bostadsändamål, skall de tas upp till beskattning.
            Den som har eget hem och på sina lån gör större amorteringar än
            »nor- mala» skall enligt vårt förslag få dra av överskjutande
            belopp, dock maxi- malt 700 kr. För skattskyldig som har hemmavarande
            barn under 16 år föreslår vi att maximum skall höjas med 200 kr.
            per barn. Såsom »normal» amortering bör kunna betraktas ett belopp
            motsvarande 1,5 7 av taxerings- värdet.
          </p>
          <p xml:id="i-GADEBKtpD2hK3fdRhLMPoH">
            Utbildningssparande
          </p>
          <p xml:id="i-4zMt5uMGWQAWtsBEVbj2bZ">
            Ett lika angeläget sparmål där stimulans genom avdragsrätt kan
            antagas ge betydande effekt hos barnfamiljer är de egna barnens
            framtida utbild- ning. Vi föreslår därför att den som för eget
            barns räkning sätter in nyspa- rade medel på ett utbildningskonto
            skall få dra av beloppet i sin deklaration. Maximum skall vara
            1 200 kr. om året och sammanlagt på utbildningskon- tot 18 000
            kr., exklusive upplupna räntor. Utbildningskontot skall vara upp-
            rättat innan barnet fyllt 12 år. Insättningen skall vara spärrad
            i minst 7 år och minst intill dess barnet fyllt 16 år. Har någon
            tagit ut medel från ut- bildningskontot, bör fortsatt skattefri
            avsättning inte få ske liksom inte heller efter det att barnet
            fyllt 20 år. De insatta medlen bör vara fria från gåvoskatt. Belopp
            som uttas från utbildningskonto och alltså varit stående under
            lång tid bör inte tas upp som skattepliktig inkomst. Sedan barnet
            fyllt 21 år bör det ha rätt att ta ut medel även i den mån dessa
            inte stått inne i 7 år.
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-008.pdf"/>
          <fw xml:id="i-9REuPq1PjuWYXD7jioCX31">
            8 Motioner i Andra kammaren, nr 366 år 1965
          </fw>
          <p xml:id="i-8qoCGT7nfzZV4Nqp6WzUnW">
            Allmänt målsparande
          </p>
          <p xml:id="i-WpRVWD2KVdUpbMv81Ho5B7">
            För att grundlägga ett regelbundet sparande hos inkomsttagarna
            över lag bör vid sidan av avdragsrätt för bostadssparande och
            utbildningssparande och som en komplettering härav införas avdragsrätt
            vid beskattningen för sparmedel som insättes på särskilt sparkonto
            för att där innestå i minst fem år. även här bör sålunda sparandestimulansen
            ges genom avdrag i dekla- rationen. Det belopp för vilket avdrag
            skall få göras bör maximeras till 1000 kr. per år och kontoinnehavare
            (2000 kr. för äkta makar). Det sam- manlagda maximibeloppet på
            ett konto föreslår vi till 15 000 kr. (två makar 30 000 kr.),
            detta exklusive upplupen ränta. För belopp som innestått på sparkontot
            i fem år bör skattebefrielsen vara definitiv. Om belopp uttas
            före femårsperiodens utgång, bör de på nytt tas upp till beskattning.
            För avdragsrätt bör vidare krävas att spararens samtliga banktillgodohavanden
            ökats med minst det belopp för vilket avdrag yrkas. Ingen skall
            således kunna erhålla skattebefrielse genom att flytta belopp
            mellan olika konton. För rätt till avdrag vid beskattningen bör
            vidare krävas att sparkontots tidigare maximum överskrides. Lämpligt
            kan också vara att avkräva den skattskyldige besked om att det
            ej före- kommit avyttring av realtillgång. Kravet på att insättningen
            skall ha ökat kontots tidigare maximum för rätt till avdrag i
            deklarationen ger anledning till att på ett senare stadium överväga
            en föreskrift om att medel, som uttages från sparkontot för att
            tillgodose vissa avgränsade investeringsändamål, skall behandlas
            som om de alltjämt innestode på kontot. Med investeringar avser
            vi i detta samman- hang närmast förvärv av egen bostad, av aktier
            och obligationer samt in- sättning i egen rörelse eller eget jordbruk.
            Genom en komplettering av spar- kontosystemet på detta sätt skulle
            man erhålla en mera definitiv bindning av sparandet. Inkomsttagarnas
            sparvilja skulle därigenom komma att in- riktas på det från allmän
            investeringssynpunkt mest angelägna sparandet, nämligen förmögenhetssparandet
            i egentlig mening.
          </p>
          <p xml:id="i-6YyiLSF19XTYrwtZ2bRUNS">
            Aktiesparande
          </p>
          <p xml:id="i-Ph3BinzeGSzrWjRi6EPC2C">
            Inkomst av kapital är för närvarande fri från skatt intill ett
            belopp av 400 kr. för ensamstående och 800 kr. för äkta makar.
            Då vi såsom tidigare anfört finner det särskilt angeläget att
            åstadkomma en breddning av del- ägarskapet i näringslivet förordar
            vi att avdraget skall höjas med 200 resp. 400 kr., i den mån kapitalavkastningen
            till motsvarande belopp utgör ut- delning av aktier eller av andelar
            i ekonomisk förening.
          </p>
          <p xml:id="i-8RXA3HY38vERLRph2d1BGu">
            &gt;Kapitalavdrag»&gt; på avkastning av egen rörelse m. m. Någon
            principiell skillnad föreligger inte mellan den avkastning som
            erhålles av på bank insatta medel och aktieinnehav och den avkastning
            som erhålles av rörelse — exempelvis ett jordbruk — vari en person
            investerat
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-009.pdf"/>
          <fw xml:id="i-3pYELBnY7fjRJaWmGWotx7">
            Motioner i Andra kammaren, nr 366 år 1965 9
          </fw>
          <p xml:id="i-RgEkbZsS6c7DzA1pPh7yyQ">
            sitt sparkapital. En del av rörelsens avkastning kan hänföras
            till den per- sonliga arbetsinsatsen, medan en annan del härrör
            från det insatta kapi- talet. Vi föreslår därför att en person
            som insatt sitt sparkapital i jordbruk, annan fastighet eller
            rörelse skall erhålla samma skatteförmån som om han haft inkomst
            av kapital. Under åberopande av vad som ovan anförts hemställer
            vi, 1. att riksdagen måtte antaga följande
          </p>
          <p xml:id="i-4phHHkzozY4VhBMgE14yXw">
            a) Förslag till förordning om bostadssparande
          </p>
          <p xml:id="i-KY7KSJxHK9nFSzqscX5wqy">
            Härigenom förordnas som följer.
          </p>
          <p xml:id="i-BPwWAGSzChdMVS9yZYP6Da">
            1 8. Den som under ett eller flera av åren 1966—1971 insätter
            medel i bank eller annan penninginrättning å särskilt konto för
            bostadsanskaffning (bo- stadskonto) må åtnjuta uppskov med taxering
            till kommunal och statlig inkomstskatt för vad sålunda insatts
            efter vad nedan sägs.
          </p>
          <p xml:id="i-B4rXLm1KjkDCBxjfQqey37">
            28. Uppskov enligt 1 $ må äga rum för ett belopp av tillhopa
            högst 6 000 kro- nor under nämnda period, dock att för äkta makar
            beloppet må utgöra sammanlagt 12 000 kronor.
          </p>
          <p xml:id="i-64kax7s2iQFhNiFkCWV8EJ">
            3 8. Å bostadskonto insatta medel skola vara avsedda för förvärv
            av eget hem, fritidsbostad eller för gäldande av insats i bostadsrättsförening.
            Den omständigheten att bostaden är förenad med utrymme för ägarens
            yrkes- verksamhet skall ej utgöra hinder för uppskov, som i 1
            $ sägs, under för- utsättning att bostadsändamålet prövas vara
            det väsentliga, ej heller den omständigheten att bostaden är uppförd
            å jordbruksfastighet.
          </p>
          <p xml:id="i-D4oVCQJT3QxJ3fXb9GCYQ7">
            4 8. Belopp, för vilket uppskov med taxeringen erhållits, skall
            upptagas som intäkt av tillfällig förvärvsverksamhet för det beskattningsår,
            då uttag från bostadskonto sker, såvida icke de uttagna medlen
            under beskattningsåret använts för ändamål som i 3 8 sägs, i vilket
            fall skattebefrielse skall äga rum. Å bostadskonto insatta medel,
            som icke uttagits före utgången av år 1976, skola upptagas till
            beskattning vid 1977 års taxering.
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-010.pdf"/>
          <fw xml:id="i-S6QYGA5uqbc3qhLmh7thp">
            10 Motioner i Andra kammaren, nr 366 år 1965
          </fw>
          <p xml:id="i-7JCCv8fv7FjEBgNA1gy6MT">
            5 8. Bank eller annan penninginrättning, som mottagit insättning
            på bostads- konto, har att varje år före den 1 februari underrätta
            taxeringsnämnd i vederbörandes hemortskommun om sammanlagda beloppet
            av under näst- föregående kalenderår verkställd insättning å bostadskonto
            eller utbetalning från sådant konto. 6 8. Kungl. Maj:t äger meddela
            de närmare föreskrifter, som erfordras för tillämpning av denna
            förordning.
          </p>
          <p xml:id="i-P7kMdFD31NjubYpwr99HLh">
            Denna förordning träder i kraft den 1 januari 1966; dock att
            bestämmel- serna icke skola tillämpas vid 1966 års taxering eller
            vid eftertaxering för 1966 eller tidigare år.
          </p>
          <p xml:id="i-XQhsD4FdQ3y2yGdwBkPFn6">
            b) Förslag till förordning om utbildningssparande
          </p>
          <p xml:id="i-FYMyKZgqRHUG7SvADzihTw">
            Härigenom förordnas som följer. 138. Den som för eget barns räkning
            i bank eller annan penninginrättning in- sätter medel å särskilt
            konto (utbildningskonto) utan att förbehålla sig rätt att däröver
            förfoga må vid taxering till kommunal och statlig inkomst- skatt
            åtnjuta avdrag för vad sålunda insatts enligt vad nedan sägs.
            Avdrag medgives endast i den mån det insatta beloppet svarar mot
            en ökning under beskattningsåret av insättarens sammanlagda hos
            banker och andra penninginrättningar innestående medel. Beträffande
            äkta makar skall dylik ökning föreligga för makarna tillhopa.
          </p>
          <p xml:id="i-Xapns1vQoskeV7VJxTGd23">
            28. För varje barn må blott upprättas ett utbildningskonto. Kontot
            skall vara upprättat innan barnet fyllt 12 år.
          </p>
          <p xml:id="i-FR4wh6qxwWKATbEqQdEomS">
            3 8. Insättning å utbildningskonto må uppgå till högst 1200 kronor
            för år. Sammanlagt må insättningarna uppgå till högst 18 000 kronor.
            Därest uttag å utbildningskonto skett, må insättning ej vidare
            förekom- ma. Ej heller må insättning ske efter det barnet fyllt
            20 år. Gottskrivning av å utbildningskonto upplupen ränta skall
            icke anses som insättning å kontot enligt denna förordning.
          </p>
          <p xml:id="i-753abYkn3iNovGqtQT5Fcm">
            4 8. Insättning å utbildningskonto skall vara bunden i minst
            7 år och minst intill dess barnet fyllt 16 år.
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-011.pdf"/>
          <fw xml:id="i-X9zFcFPRSteBLAw1kezpP5">
            Motioner i Andra kammaren, nr 366 år 1965 11
          </fw>
          <p xml:id="i-LSAVxopuP8WH8cwPCMAaYh">
            5 8. Uppkommer fråga om bestämmande av gåvoskatt för barnet,
            skall å ut- bildningskonto insatt belopp icke medräknas.
          </p>
          <p xml:id="i-NLThzZqJL8BMKEE2xN9mEB">
            6 8. Oavsett vad i 4 $ sagts, må insatta medel fritt uttagas
            från utbildnings- konto efter det barnet fyllt 21 år. Så vare
            ock fallet om barnet avlidit.
          </p>
          <p xml:id="i-Fvv63LrHVmhCmutQ5x1tFF">
            78. Belopp som uttages från utbildningskonto skall icke anses
            som skatte- pliktig intäkt.
          </p>
          <p xml:id="i-MTQDdnAfeupoqDYahGi8zC">
            8S. Bank eller annan penninginrättning, som mottagit insättning
            på utbild- ningskonto, har att varje år före den 1 februari underrätta
            taxeringsnämnd i vederbörandes hemortskommun om sammanlagda beloppet
            av under näst- föregående kalenderår verkställda insättningar.
          </p>
          <p xml:id="i-SBgA8WAYavU2LtgJLbkHV8">
            9 8. Kungl. Maj:t äger meddela de närmare föreskrifter, som erfordras
            för tillämpning av denna förordning.
          </p>
          <p xml:id="i-DTEWjtVRYXDnStrzwwHkvz">
            Denna förordning träder i kraft den 1 januari 1966; dock att
            bestämmel- serna icke skola tillämpas vid 1966 års taxering eller
            vid eftertaxering för 1966 eller tidigare år.
          </p>
          <p xml:id="i-MkmACovpixscVuQaJmB51J">
            c) Förslag till lag om ändring i kommunalskattelagen den 28 september
            1928 (nr 370)
          </p>
          <p xml:id="i-E453qHxfBNxPSHkcrVFFZ8">
            Härigenom förordnas, att 39 $ 3 mom. kommunalskattelagen den
            28 sep- tember 1928 (nr 370) skall erhålla följande ändrade lydelse,
            att till föl- jande paragrafer i samma lag skola fogas nya moment
            av nedan angiven lydelse, nämligen till 22 $ ett moment betecknat
            4, till 25 $ ett moment be- tecknat 4, till 29 8 ett moment betecknat
            5 samt till 46 $ ett moment beteck- nat 5, ävensom att till anvisningarna
            till 22 8 samma lag skall fogas en ny punkt betecknad 9, av den
            lydelse som nedan sägs.
          </p>
          <p xml:id="i-Mg7BcmMESfmdBDXbU31dMw">
            22 8. 4 mom. Fysisk person, som haft intäkt varom i 21 $ förmäles,
            äger, där bruttointäkten överstiger sammanlagda beloppet av de
            i 1 eller 3 mom. av- sedda kostnaderna, utöver avdrag för dessa
            kostnader åtnjuta extra av- drag med 400 kronor. Har den skattskyldige
            under beskattningsåret varit gift och levt tillsammans med andra
            maken, må nu avsett avdrag för dem
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-012.pdf"/>
          <fw xml:id="i-HqxNFAwBAsgY3UvSpdAob1">
            12 Motioner i Andra kammaren, nr 366 år 1965
          </fw>
          <p xml:id="i-D6yynWDHSXdyqr1WBt3edh">
            båda gemensamt åtnjutas med 800 kronor. I intet fall må dock
            skattskyl- dig åtnjuta extra avdrag med högre belopp än som svarar
            mot skillnaden mellan bruttointäkten och summan av de i 1 eller
            3 mom. avsedda kost- naderna och ej heller med högre belopp än
            som motsvarar 4 procent av den skattskyldiges i jordbruket nedlagda
            skattepliktiga förmögenhet. Extra avdrag som här sägs må vidare,
            tillsammans med förekommande extra av- drag enligt 25 $ 4 mom.
            och 29 $ 5 mom., endast åtnjutas i den mån avdrag enligt 39 $
            3 mom. icke kunnat tillgodogöras av den skattskyldige. 25 $. 4
            mom. Fysisk person, som haft intäkt varom i 24 8 förmäles, äger,
            där bruttointäkten överstiger sammanlagda beloppet av de i 1 eller
            3 mom. avsedda kostnaderna, utöver avdrag för dessa kostnader
            åtnjuta extra av- drag med 400 kronor. Har den skattskyldige under
            beskattningsåret varit gift och levt tillsammans med andra maken,
            må nu avsett avdrag för dem båda gemensamt åtnjutas med 800 kronor.
            Vad angår inskränkning i rätten att åtnjuta extra avdrag som här
            sagts skola bestämmelserna i 22 $ 4 mom. och i punkt 9 av anvisningarna
            till 22 8 äga motsvarande tillämpning.
          </p>
          <p xml:id="i-NkTAU3AyB5aAkDSyHxj8Wo">
            29 8. 5 mom. Fysisk person, som haft intäkt varom i 28 $ förmäles,
            äger, där bruttointäkten överstiger sammanlagda beloppet av de
            i 1 mom. avsedda kostnaderna, utöver avdrag för dessa kostnader
            åtnjuta extra avdrag med 400 kronor. Har den skattskyldige under
            beskattningsåret varit gift och levt tillsammans med andra maken,
            må nu avsett avdrag för dem båda gemensamt åtnjutas med 800 kronor.
            Vad angår inskränkning i rätten att åtnjuta extra avdrag som här
            sagts skola bestämmelserna i 22 8 4 mom. och i punkt 9 av anvisningarna
            till 22 $ äga motsvarande tillämpning.
          </p>
          <p xml:id="i-RaPdLqmFvrj2mMG3EE1vaN">
            39 8. 3 mom. Fysisk person, som haft intäkt varom i 38 $ 1 mom.
            förmäles, äger, där bruttointäkten överstiger sammanlagda beloppet
            av de i I mom. avsedda kostnaderna, utöver avdrag för dessa kostnader
            åtnjuta extra avdrag med 400 kronor. Har den skattskyldige under
            beskattningsåret varit gift och levt tillsammans med den andra
            maken, må nu avsett avdrag för dem båda gemensamt åtnjutas med
            800 kronor. I den mån intäkten utgör avkastning av aktier eller
            andelar i ekonomisk förening må det extra avdraget ökas med 200
            kronor eller, om den skattskyldige under beskatt- ningsåret varit
            gift och levt tillsammans med den andra maken, med 400 kronor.
            I intet fall må dock skattskyldig åtnjuta extra avdrag med högre
            belopp än som svarar mot skillnaden mellan bruttointäkten och
            summan av de i 1 mom. avsedda kostnaderna. Vad i föregående stycke
            stadgas angående gift skattskyldig skall äga motsvarande tillämpning
            å skattskyldig, som under beskattningsåret varit
          </p>
          <pb facs="riksdagen-motions-pdf/data/1965/mot_1965__ak__366/mot_1965__ak__366-013.pdf"/>
          <fw xml:id="i-TrCPPavPrytfV11yLrZ1Jr">
            Motioner i Andra kammaren, nr 366 år 1965 13
          </fw>
          <p xml:id="i-8GXWLnfXpVxbcMP4aPsRQs">
            ogift (varmed jämställes änka, änkling eller frånskild) och haft
            hemma- varande barn under 16 år. (Se vidare anvisningarna.)
          </p>
          <p xml:id="i-RVtoJtXVT6iZkh7c85EArH">
            46 8. 5 mom. Har skattskyldig, som är ägare av annan fastighet,
            inrättad till bostad åt en familj jämte personliga tjänare (enfamiljsfastighet)
            eller två familjer jämte personliga tjänare (tvåfamiljsfastighet)
            eller som innehar lägenhet med bostadsrätt, under beskattningsåret
            verkställt amortering av skuld å sådan fastighet eller sådan lägenhet
            till ett belopp överstigande 1,5 procent av fastighetens taxeringsvärde
            eller, beträffande bostadsrätts- lägenhet, den del av fastighetens
            taxeringsvärde som belöper å lägenheten, må han i hemortskommunen
            åtnjuta avdrag för överstigande amortering, dock högst med ett
            belopp av 700 kronor — jämte i förekommande fall 200 kronor för
            ettvart hemmavarande barn under 16 år -— och endast i den mån
            den sammanlagda amorteringen icke motsvaras av en minskning under
            beskattningsåret av den skattskyldiges eller dennes makes sam-
            manlagda hos banker och andra penninginrättningar innestående
            medel.
          </p>
          <p xml:id="i-34Uw2zU2dyWJRG3VV4W1N5">
            Anvisningar till 22 $. 9. Beräkningen av den skattskyldiges i
            jordbruket nedlagda skatteplik- tiga förmögenhet skall ske på
            grundval av bestämmelserna i 2—5 $$ för- ordningen om statlig
            förmögenhetsskatt. Om extra avdrag enligt 22 $ 4 mom., 25 $ 4
            mom. eller 29 $ 5 mom. sam- tidigt må åtnjutas i två eller flera
            förvärvskällor skall avdraget, med den inskränkning varom i 22
            8 4 mom. stadgas, fördelas mellan förvärvskällor- na i förhållande
            till nettointäkten av förvärvskällorna sådan denna skulle ha varit
            om extra avdrag ej förekommit.
          </p>
          <p xml:id="i-Kr4W2iiFXgL4hbmi7SeurH">
            Denna lag träder i kraft den 1 januari 1966; dock att äldre bestämmel-
            ser alltjämt skola gälla vid 1966 års taxering samt vid eftertaxering
            för 1966 och tidigare år.
          </p>
          <p xml:id="i-YRFDHTe1jLYqAg4QvhESfB">
            2. att riksdagen måtte i skrivelse till Kungl. Maj:t hem- ställa
            om utredning och förslag rörande premiering av all- mänt målsparande
            genom avdragsrätt vid beskattningen för medel som insatts å särskilt
            sparkonto enligt de i motio- nen angivna riktlinjerna. Stockholm
            den 27 januari 1965
          </p>
          <p xml:id="i-L3LvqExWi6FspMJiQzZKNf">
            Gunnar Heckscher Gösta Bohman Leif Cassel Rolf Eliasson Tage
            Magnusson Eric Nilsson
          </p>
          <p xml:id="i-Wo1oxtyKDpW7ybq7f3vyzB">
            Hans Nordgren Bo Turesson Karin Wetterström
          </p>
        </div>
      </div>
    </body>
  </text>
</TEI>
