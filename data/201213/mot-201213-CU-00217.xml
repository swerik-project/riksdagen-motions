<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00217">
  <teiHeader>
    <fileDesc>
      <titleStmt>
        <title>Åkermarken</title>
        <author corresp="i-9BhJo8qQot8sFJg6YMJxQP">av Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åkermarken</title>
          <idno type="rdwebb">H002C217</idno>
          <rs type="number">C217</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C217/text</ref>
          <ref type="dokument_url_html">http://data.riksdagen.se/dokument/H002C217</ref>
          <ref type="dokumentstatus_url_xml">http://data.riksdagen.se/dokumentstatus/H002C217</ref>
          <ref type="doc">http://data.riksdagen.se/fil/8482397C-C8AB-4515-81FE-511A9BCBFF52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EZVjQDpfnJYagcAiPVnYni" type="signed"/>
        <correspContext corresp="i-EZVjQDpfnJYagcAiPVnYni">
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction type="numbering" xml:id="i-WHjtwZxThniJrA8pyc18KU">
          <date when="2012-10-02"/>
        </correspAction>
        <correspAction type="submission" xml:id="i-Q588gp8BsGH2bwpQstqT6R">
          <date when="2012-10-01"/>
        </correspAction>
        <correspAction type="transfer" xml:id="i-HEKVGXnGAui7wjByUqifNg">
          <date when="2012-10-01"/>
        </correspAction>
        <correspAction type="assigned" xml:id="i-Kmvg2kPjDQr1eVUMxskWdo"/>
        <correspContext corresp="i-Kmvg2kPjDQr1eVUMxskWdo">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5edwR9pEsRf8CykRwnN8sT">
            Förslag till riksdagsbeslut
          </head>
          <p xml:id="i-GKd5mSFUje5fKQDQWTqMSD">
            Riksdagen tillkännager för regeringen som sin mening vad som
            anförs i motionen om att främja en kommunal planeringsprocess
            som tar hänsyn till att bevara god åkermark.
          </p>
        </div>
        <div type="motContent">
          <head type="h1" xml:id="i-TGTRX26x7YyJJnqtUP9ddh">
            Motivering
          </head>
          <p xml:id="i-VRznDrvQy3yxdKd1U6yeYn">
            Åkermark går inte att tillverka. Det är en ändlig resurs som
            skapas genom tusentals år i naturen och genom människans arbete
            som gör åkermarken brukbar. Därför måste de åkrar med odlingsbar
            jord som breder ut sig i öppna landskap respekteras. Åkermarken
            är en förutsättning för livsmedelsproduktion men den har även
            ett kulturhistoriskt arv och värde som ska vårdas. Sveriges bästa
            åkerjordar finns i sydvästra Skåne där baltisk moränjord brukats
            och förädlats av kunniga bönder under århundraden.
          </p>
          <p xml:id="i-JBAsafK5XxrirdtKKA3sYS">
            I Sverige används betong, stål och asfalt för att uppföra bostadsområden
            och hårdgöra ytor. Områden med väg och järnväg förändrar jorden
            och dess möjlighet att återhämta sig. Trots att jordbruksmark
            enligt 3 kap. 4 § miljöbalken är klassat som nationellt intresse
            och som endast får tas i anspråk för bebyggelse av väsentliga
            samhällsintressen har 10 procent av Skånes bästa åkerjord försvunnit.
            Utöver detta planeras enbart i Skåne och Halland nästa lika mycket
            åkermark läggas under bebyggelse av vägar och järnvägar under
            de närmaste åren.
          </p>
          <p xml:id="i-5qPnWn4qeFo3cSaLPjQQYM">
            Den globala konkurrensen om den befintliga och potentiella uppodlingsbara
            marken visar det ohållbara i att över tid förlita sig på import.
            Vi importerar idag mer än hälften av vår mat, och vad skulle hända
            om konkurrensen börjar accelerera? I ett sådant läge blir Sveriges
            möjlighet till självförsörjning en akut fråga.
          </p>
          <p xml:id="i-GveEdmC74eAo45FqDp8P7w">
            Svenska städer är idag relativt glest befolkade med den största
            andelen hårdgjorda ytor per innevånare i Europa. I jämförelse
            med övriga europeiska länder besitter vi därmed en större potential
            att kunna fortsätta expandera städerna utan att ta mer odlingsbar
            mark i anspråk.
          </p>
          <p xml:id="i-5RzL7hi3N1ZS6QAak6qibU">
            Det finns goda strategier för urban utveckling som främjar befolkningsökning
            och tillväxt samtidigt som högklassisk jordbruksmark lämnas oexploaterad.
            I de kommunala översiktsplanerna bör prioriteringar av mark göras
            så att de redan hårdgjorda ytorna används för bebyggelse. En koncentration,
            så kallad förtätning, är också eftersträvansvärd av bland annat
            kommunikationsskäl. Förtätning ger fördelar vid planeringen av
            kollektivtrafik och stimulerar ett levande stadsliv. I en studie
            av Anders Larsson och Lisa Germundsson om mål och metoder för
            hushållning med god jordbruksmark inom kommunal planering, framgår
            att endast 20 procent av Sveriges kommuner har en policy för skydd
            av jordbruksmark. Något samband mellan policy och att man inom
            kommunen har värdefull jordbruksmark finns inte. De lysande och
            goda undantagen finns men flertalet kommuner saknar kontinuerlig
            uppföljning av sin bebyggelse eller i vilken omfattning kommande
            exploatering kan tänkas uppgå.
          </p>
          <p xml:id="i-A5j13nUJTahqANLDERXPdb">
            Ett ökat utbyte av kunskap kring ytbesparande stadsplanering
            mellan kommunerna skulle inte bara spara åkermark, det skulle
            också främja utbyggnaden av transportsystemen utifrån de möjligheter
            som öppnar sig vid förtätning av stadsrummet.
          </p>
        </div>
        <div type="motSignatures">
          <list>
            <item xml:id="i-XqZDZYEcdDSomhz3XKThfa">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
