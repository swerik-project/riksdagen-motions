<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-NU-00238">
  <teiHeader>
    <fileDesc>
      <titleStmt>
        <title>Regional utveckling för Kalmar län</title>
        <author corresp="i-WJM6edqhGfBK1ijhNxfgoj">av Chatrine Pålsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling för Kalmar län</title>
          <idno type="rdwebb">GS02N238</idno>
          <rs type="number">N238</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GS02N238/text</ref>
          <ref type="dokument_url_html">http://data.riksdagen.se/dokument/GS02N238</ref>
          <ref type="dokumentstatus_url_xml">http://data.riksdagen.se/dokumentstatus/GS02N238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RowBbRbksnfS6uMC3j5mqu" type="signed"/>
        <correspContext corresp="i-RowBbRbksnfS6uMC3j5mqu">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction type="referral" xml:id="i-Essvf9Cn8YUF7VJY4QEhBj">
          <date when="2004-10-14"/>
        </correspAction>
        <correspAction type="dismissal" xml:id="i-L7PEC4zv3Txr2TYFdtRL9Z">
          <date when="2004-10-14"/>
        </correspAction>
        <correspAction type="submission" xml:id="i-NoATzHGWs2rFgGc76D5GM5">
          <date when="2004-10-05"/>
        </correspAction>
        <correspAction type="assigned" xml:id="i-Qhcp6c11YdBfngnwf5aTQ5"/>
        <correspContext corresp="i-Qhcp6c11YdBfngnwf5aTQ5">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_N_238/mot_200405_N_238-0001.pdf"/>
      <div type="motHeader" xml:id="i-694NVhLrGWeQYLZGfaZt4W">
        <div type="motTitle" xml:id="i-WefCMDBQCho4d6ByATMSYT"/>
        <div type="motSubmissionInfo" xml:id="i-FZ5i4psMoyPvXWgXSh5APv"/>
      </div>
      <div type="motBody">
        <div>
          <p>2004/05 mnr: N238 pnr: kd584</p>
          <p>Motion till riksdagen 2004/05:N238</p>
          <p>av Chatrine Pålsson (kd)</p>
          <p>Regional utveckling för Kalmar län</p>
          <p>Motionen delad mellan flera utskott</p>
          <p>Förslag till riksdagsbeslut</p>
          <p>1. Riksdagen tillkännager för regeringen som sin mening vad som i motionen anförs om direktvalt regionförbund i Kalmar län.' 2. Riksdagen tillkännager för regeringen som sin mening vad som i motionen anförs om fortsatta satsningar på Kalmar län som turistlän. 3. Riksdagen tillkännager för regeringen som sin mening vad som i motionen anförs om Kalmar läns kulturvärden.” 4. Riksdagen tillkännager för regeringen som sin mening vad som i motionen anförs om att göra en omfördelning i syfte att öka resurserna till länsmusiken i Kalmar.” 5. Riksdagen tillkännager för regeringen som sin mening vad som i motionen anförs om förbättrade kommunikationer.” 6. Riksdagen tillkännager för regeringen som sin mening vad som i motionen anförs om att Kalmar län blir centrum för Östersjösamarbete. 7. Riksdagen tillkännager för regeringen som sin mening vad som i motionen anförs om förenklad byråkrati för nya företagare och fler statliga jobb till Kalmar län, särskilt norra länsdelen.</p>
          <p>"Yrkande 1 hänvisat till KU. ?Yrkandena 3 och 4 hänvisade till KrU. &gt; Yrkande 5 hänvisat till TU.</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0002.pdf"/>
          <p>2004/05:N238</p>
          <p>Inledning</p>
          <p>Det finns mycket kompetens och många olika kompetensområden inom Kalmar län. Nya områden behöver få utrymme och lyftas fram, men det är också av vikt att vi identifierar och stimulerar den specifika kompetens som redan finns.</p>
          <p>Låt folkviljan styra i regionförbundet!</p>
          <p>I grundfrågan, som gäller makt och ansvar för de regionala utvecklingsfrågorna, från staten och länsstyrelsen = till regionala självstyrelseorgan, vill vi se ett tydliggörande av ansvarsfördelningen mellan staten och självstyrelseorganen. Närheten till medborgarna är viktig när vi ska forma framtidens samhällsinstitutioner och därför tror vi att den process som regionförsöken nu startat har framtiden för sig. Tyvärr är beslutet om s k samverkansorgan ett halvt steg tillbaka och ger på nytt uttryck för en misstro mot lokala och regionala företrädares förmåga att utveckla näringsliv, kultur, trafik och sjukvård.</p>
          <p>Direktvalda fullmäktigeförsamlingar i regionerna</p>
          <p>I försöksverksamheten har det funnits två modeller för val till respektive regionfullmäktige. Den ena modellen består av direktvalda regionfullmäktige där man också tagit över landstingens nuvarande uppgifter och har egen beskattningsrätt. Den modellen tillämpas i Region Skåne och i Västra Götalandsregionen. Den andra modellen består av ett indirekt valt kommunalförbund (regionförbund), där alla länets kommuner och landstinget utser ledamöterna i regionförbundets förbundsfullmäktige. Den modellen har sedan den 1 juli 1997 tillämpats i Regionförbundet i Kalmar län. Det direktvalda landstinget med sin beskattningsrätt finns således kvar i Kalmar län vid sidan av ett särskilt regionförbund. Regionförbundet i Kalmar län saknar beskattningsrätt. Från mina ideologiska utgångspunkter har en av folket vald fullmäktigeförsamling alltid ett högre demokratiskt värde än en indirekt vald församling. Detta gäller oavsett om valet avser riksdagen, landstingsfullmäktige eller kommunfullmäktige, detta därför att det är självklart för mig att ett utkrävande av politiskt ansvar är liktydigt med att låta väljaren vara suverän på valdagen. Det är ju alltid de direktvalda fullmäktigeförsamlingarna som utser de indirekt valda</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0003.pdf"/>
          <p>fullmäktigeledamöterna. Redan härav följer att de direktvalda är överordnade och mer suveräna än de indirekt valda församlingarna. Formerna för en fördjupad demokratisk förankring av det regionala utvecklingsansvaret bör enligt min mening för = framtiden resultera i = direktvalda regionfullmäktigeförsamlingar i alla landets = regioner. Dessa självstyrelseorgan skall då ta över bl.a. det regionala utvecklingsansvaret från staten och även vidare ta över också landstingens nuvarande uppgifter och därmed ha beskattningsrätt.</p>
          <p>Förändring av försöket i Kalmar län</p>
          <p>Av skäl som anförts ovan förordar vi direktvalda regionfullmäktige i alla regioner. Min mening har varit att det inför valet 2002 borde ha införts direktval till regionfullmäktige i Kalmar län samtidigt som regionen övertar landstingets uppgifter och därmed erhåller beskattningsrätt. Tyvärr har regeringen och en majoritet i riksdagen helt avvisat denna lösning. Trots min kritik mot regeringens bristande vilja att låta folket direkt få påverka de regionala frågorna är jag ändå beredda att ta till vara de möjligheter som riksdagsbeslutet från den 17 januari 2002 ger. Det innebär att jag i dagsläget säger ja till ett indirekt valt samverkansorgan för vårt län, med en strävan att få god politisk bredd, men att så snart lagliga möjligheter föreligger vill jag skapa ett direktvalt regionfullmäktige med egen beskattningsrätt i länet.</p>
          <p>Nya geografiska regioner</p>
          <p>Frågan om nya geografiska regioner har varit föremål för samtal, men ingen har dock på allvar prövat frågan. Min utgångspunkt är att vi förordar ett sammanhållet Småland och Öland, eventuellt inkluderande Blekinge och/eller Östergötland. Jag anser att frågan om vår regions framtida geografiska gränser bör diskuteras och utredas.</p>
          <p>Kalmar — turistlänet</p>
          <p>Kalmar län är en av landets främsta upplevelseregioner! Jag vet att vi har mycket av både natur, kultur, vila och lustfyllda upplevelser att erbjuda. Det finns omkring 2 500 små och stora turistaktörer. Det är inte bara dessa som har sitt intresse och sitt levebröd i vad turistnäringen ger. Det finns ett samband till frisören, fastighetsmäklaren, kioskägaren, taxichauffören och andra företagare som indirekt livnär sig på turistnäringen. Utanför storstäderna är vi Sveriges främsta besöksområde med ca 3 miljoner gäster varje år! Vi har fantastiska varumärken:</p>
          <p>2004/05:N238</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0004.pdf"/>
          <p>2004/05:N238</p>
          <p>Tjusts skärgård</p>
          <p>-  Musikfestivaler för olika smakriktningar — i Västervik, Virserum, Hultsfred och i Mönsterås - Vimmerby med Astrid Lindgrens värld och hembygd - Kanotleder i exempelvis Emån och Stångån - — Blå Jungfrun utanför Oskarshamn - Slottet i Kalmar - Glasriket i Nybro med omnejd - Borgholms slottsruin och världsarvet Ölands alvar</p>
          <p>Kulturen i länet Konst</p>
          <p>Kalmar läns konstmuseum ordnar flera utställningar varje år. Man visar mycket aktuell konst, men också äldre konst. Föredrag och utbildningsdagar är en del av museets arbetsområde. Olika konstföreningar ute i länet är kopplade till konstmuseet. Det måste ligga i Regionförbundets ansvar och intresse att även ge stöd och bistånd till nya förmågor och initiativ som kommer fram i form av t ex lokala gallerier — detta så att hela länet kan glädjas över ett blomstrande konstliv.</p>
          <p>Länsmusik</p>
          <p>Länsmusiken innefattar många olika delar — det är bl.a. konserter, medverkan ute i skolor och olika musikprojekt. Projekt har genomförts tillsammans med Camerata Roman. Denna stråkensembles berömmelse når långt utöver vårt lands gränser och vi känner glädje och stolthet över den. Någon regionmusikkår har vi dock inte, något som gjort att tilldelningen av medel till länet varit betydligt mindre än i andra län. Detta har påtalats flera gånger för kulturministern som välvilligt lyssnat men inte medverkat till några större förbättringar. Kalmar län har behandlats styvmoderligt — från Kulturdepartementets sida under lång tid. Med de nya förutsättningarna som</p>
          <p>råder för regional samverkan där kulturpengarna nu gått tillbaka till staten har möjligheterna att fördela pengar på regional nivå ytterligare beskurits. Jag</p>
          <p>anser att Kalmar län ska ha mer pengar till länsmusiken.</p>
          <p>Teater</p>
          <p>Byteatern och Kalmar läns teater är välkända kulturinstitutioner. Ett nytt projekt som inte kommit igång fullt ut är en satsning på dansen. Fyra dansare har anställts, som förutom dans på Byteatern också ska arbeta med Camerata</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0005.pdf"/>
          <p>Roman. Dansare har inte tidigare funnits i kulturutbudet på regional nivå i länet, vilket gör projektet extra spännande. Det är viktigt att barn och ungdomar får ta del av teater på olika sätt och att flera uppsättningar görs som är avpassade för skolungdomar. Vi anser att alla kommuner i Kalmar län måste få besök av, och ges möjlighet att se, teater. Fristående amatörteaterföreningar är inte minst viktiga när det gäller teaterutbud i länet. Dessa är väl värda uppmuntran och respekt och har rätt till föreningsbidrag på samma villkor som övriga ideella föreningar.</p>
          <p>Föreningar</p>
          <p>Föreningsarbete är även det en del av kulturen. Det finns många olika föreningar med stor spridning i medlemsantal. Mycket av det arbete som bedrivs ute i kommunerna sker på frivillig basis och helt ideellt. Föreningsbidrag är därmed viktigt som uppmuntran men också för att så många som möjligt ska få ta del av olika typer av verksamhet. Föreningslivet som sådant är även viktigt för demokratin. Ett förbund som har många föreningar under sig är Smålands idrottsförbund. Dess arbete bedrivs tillsammans med två grannlän (Blekinge och Kronbergs län). För Kalmar läns del har det ekonomiska bidraget varit jämförelsevis lågt — ett förhållande som inte är acceptabelt och något vi arbetat för att ändra på. Jag anser att Smålands idrottsförbund, som gör ett ovärderligt arbete, ska ges ökade bidrag till sin verksamhet.</p>
          <p>Film</p>
          <p>Relativt nytt i länet är Film i sydost. Att se film på Ölands alvar ute i det fria lockar flera hundra besökare varje år. Filmare från hela världen visar då sina bidrag; detta är något som regionen är med om att anordna. Hur man producerar film kan man lära sig på Gamleby folkhögskola där undervisning sker, men man arbetar också med att handleda lärare som i sin tur lär sina elever att göra och redigera film. Den orientering i filmkunskap och filmande som lärarna sedan vidareförmedlar i grundskolans bildämne är viktig ur många aspekter — därför bör detta projekt även fortsättningsvis stödjas.</p>
          <p>Hemslöjd och hantverk</p>
          <p>Hemslöjd och hantverk har en lång tradition i länet. Att skapa är något som betonas här. En del av hemslöjdens arbete består i att dokumentera vårt kulturarv, t ex textilier och sömnadskonst. Mycket arbete görs med olika utställningar som visas runt om i länet. Slöjd i form av träarbeten, tovning och vävning är exempel på verksamheter som ungdomar ges möjlighet att prova på genom lägerverksamhet. Regionförbundet bör stödja sådan verksamhet av flera skäl, dels för att gammal kunskap inte ska gå förlorad, dels för att ge</p>
          <p>2004/05:N238</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0006.pdf"/>
          <p>2004/05:N238</p>
          <p>dagens ungdomar en större förståelse för de livsvillkor som rådde för tidigare generationer och därmed göra historien levande.</p>
          <p>Kalmar slott</p>
          <p>Kalmar slott är en av länets viktigaste och mest välkända silhuetter, med en historia som sträcker sig åtminstone till 1100-talet. Slottets olika salar är i modern tid väl etablerade som konsertsal, bröllopskyrka, gästabudssal och fantasieggande museum. Som en symbol för gränsland, handel, sjöfart och fred måste Kalmar slott bevaras och hållas tillgängligt för historieintresserade, turister och andra besökare även framdeles.</p>
          <p>Världsarvet</p>
          <p>Ölands alvar finns numer med på Unescos världsarvslista. Det förpliktigar till att aktivt skydda och bevara dess unika och mycket känsliga landskapstyp, men också att göra alvaret åtkomligt för turister. Regionförbundet bör inte spara någon möda i ansträngningen att förena dessa delvis motstridiga intressen. De olika kulturvärden som finns i länet måste vi ta tillvara. Länets viktigaste resurs är nog ändå kopplad till de människor som bor här. I olika kultursammanhang, i hembygdsrörelse och föreningsliv, hittar vi eldsjälar och kompetens som är viktiga för länets utveckling, inte minst när det gäller turismen. Att utveckla kompetens som finns när det gäller gamla byggnadskulturer genom att inrätta fler miljö- och kulturvårdscenter vore ett sätt att ta vara på kunskap som finns.</p>
          <p>Kalmar som boendelän</p>
          <p>Kalmar län är ett ovanligt rikt län. Det gäller bara att se det med nya ögon. Vi har ett län att vara stolta över — här finns många värden. Samtidigt som Kalmar län är ett välbesökt turistlän är det nu dags att lyfta fram länet som ett bra boendelän. Är det inte genom Vimmerbys Astrid Lindgren vi har fått bilden spridd över världen, över hur vi människor egentligen innerst inne vill bo och leva våra dagar? Inte minst marknadsföringen är viktig här och utnyttjande av turistorganisationen för att också marknadsföra det attraktiva och hållbara boendelänet Kalmar. Kalmar län är ett boendelän väl värt att satsa på. Vi har fantastiskt goda förutsättningar att utvecklas till en boendemiljö som många längtar efter. Här i länet har vi fina framtidsmiljöer för barnfamiljer. Vi har också möjligheter att erbjuda pensionärer livskvalité som kanske inte finns i storstadsmiljön. Det är en rikedom att vi kan erbjuda en fin blandning av regionstad, små och medelstora städer, tätorter och så en fantastisk landsbygd. Det krävs förutsättningar för att fler ska kunna beredas möjlighet att bo och verka i länet — det krävs politisk vilja och beslutsamhet.</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0007.pdf"/>
          <p>Här vill vi kristdemokrater aktivt verka för att förbättra bl.a. infrastrukturen för att det ska kunna bli praktiskt möjligt att vara bosatt i länet men arbeta eller studera på annan ort.</p>
          <p>Kommunikationer</p>
          <p>När det gäller kommunikationer har länet fått stå tillbaka beträffande statliga satsningar på vägar och järnvägar. Jag vill underlätta för såväl turister som länets medborgare genom att arbeta för bättre infrastruktur och bättre kommunikationer. Till Danmark och Köpenhamn kan vi ta oss på några timmar med tåg, men hur är det när det gäller att ta sig med tåg till den egna huvudstaden? Visst behövs en plan för kontakterna med Danmark och vidare ut i Europa — men dessförinnan måste vi agera när det gäller kommunikationer inom länet och till den egna huvudstaden. Norra länsdelen är missgynnad när det gäller kommunikationer dels från kust till kust (mellan Sveriges båda framsidor), dels mot kontinenten via Nässjö och stambanan — båda delarna är i dagsläget mycket omständliga resealternativ — till Göteborg krävs mellan tre och fyra byten. Jag vill ta krafttag när det gäller att trycka på och uppmärksamma behoven när det gäller kommunikationer och infrastruktur i länet. Det behövs förbättrade kommunikationer vad gäller både arbets- och studiependling såväl inom som utom länsgränsen. På alla sätt gäller det att aktivt verka för att få en infrastruktur anpassad till ”Sveriges nya framsida”.</p>
          <p>Flyg</p>
          <p>Flygförbindelser har blivit en omistlig tillgång i dagens snabba samhälle. Att med hjälp av flyg kunna ta sig vidare i Sverige och världen har blivit en nödvändig del av mångas vardag. Det är således av största vikt för oss som enskilda invånare i Kalmar län, men kanske framför allt för näringslivet, att flygförbindelserna är väl utbyggda. Regionförbundet bör därför hålla ett tätt samråd med såväl flygoperatörer som flygplatsernas driftsledning.</p>
          <p>Djuphamn</p>
          <p>När det gäller placering av djuphamn är det viktigt att se till helheten och inte fastna i lokala lojaliteter. Det som talar för Västervik är att båtarna då inte behöver runda Öland och gå långsammare inomskärs, vilket blir fallet vid Oskarshamnsalternativet. Men så enkelt är det ju aldrig — Oskarshamn är idag den hamn som rankats högst av våra hamnar i ett EU-perspektiv. Jag anser att de aktuella alternativen noga bör utredas och att beslut snarast bör fattas i denna viktiga fråga.</p>
          <p>2004/05:N238</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0008.pdf"/>
          <p>2004/05:N238</p>
          <p>IT och bredband</p>
          <p>Genom Internet (IT) blir vårt län mindre långsmalt och världen kommer ytterligare lite närmre. IT har blivit ett oumbärligt verktyg för både utbildning och näringsliv. Vi ser bredbandsutbyggnaden som en avgörande faktor för Kalmar läns möjlighet att hävda sin konkurrenskraft gentemot andra regioner.</p>
          <p>Östersjösamarbete</p>
          <p>Östersjösamarbetet tangerar flera olika områden — det gäller inte endast att vi vill att vattnet ska vara tjänligt för såväl fiskar som människor. Det gäller även miljöfrågor i allmänhet, högskola, näringsliv och regionen som helhet. Vi har redan lagt en fin grund för samarbete över Östersjön genom vänortssamarbete, färjeförbindelser och kulturutbyte. Personliga kontakter har upprättats.</p>
          <p>Högskolesamverkan över Östersjön</p>
          <p>Förra året invigdes BBS (Baltic Business School) i Kalmar. Regionförbundet har tillsammans med Kalmar kommun varit pådrivande i denna viktiga högskolesatsning, där det för närvarande finns sex program kring ekonomi, handel och turism med Östersjön som gemensam bas. Vi vill medverka till att bygga ut detta viktiga kunskapscentrum med internationell prägel. Det är viktigt att vi inte bara passivt utnyttjar och bidrar till utvecklingen i Östersjöregionen utan också driver utvecklingen och har som mål att Kalmar län blir ett centrum för denna utveckling.</p>
          <p>Miljöforskning</p>
          <p>Kalmar finns ett FN-organ, GIWA, med uppgift att ge forskningsstöd till något så livsviktigt som världens vatten. Det är en självklar uppgift för regionen att ge starkt stöd både till FN-organet och till den marinbiologiska orskning som bedrivs där och på högskolan. Kring energifrågor pågår mycket forskning och utveckling. Vi ser det som viktigt att arbeta för att miljömässigt få en gemensam profil för vårt arbete med både sol-, vind- och ärnenergi. Länets miljökunnande kan komma andra till del, bl.a. genom Sustainable Sweden Southeast AB. Jag tänker dock inte endast på högskolan</p>
          <p>och olika kommunala miljösatsningar. Näringsliv och jordbruk har även de mycket kompetens att lyfta fram.</p>
          <pb facs="riksdagen-motions-pdf/data/200405/mot_200405_N_238/mot_200405_N_238-0009.pdf"/>
          <p>Näringslivsutveckling och tillväxt</p>
          <p>Samverkan är ett nyckelord för tillväxt i länet. ”Gnosjöandan” kan bli ”Kalmarlänsandan” på Sveriges nya framsida. Det gäller att se möjligheterna och inte fastna i problemen. När det gäller möjligheterna för entreprenörer och befintligt näringsliv att utvecklas är det av största vikt att arbeta för att göra byråkrati m.m. så enkel som möjligt. En idé som vi finner utmärkt är ”one-stop”, dvs. att man som ny företagare endast behöver vända sig till ett ställe för att få den hjälp man behöver vid starten av sin verksamhet. Avgörande för en livskraftig landsbygd är att svenskt jordbruk kan konkurrera med omvärlden på lika villkor. Bönder behöver jämlika förutsättningar för sin verksamhet. Kristdemokraternas rikspolitiska krav att lyfta av böndernas skatteryggsäck är högaktuellt här eftersom vi har en förhållandevis stor del jordbrukare just i vårt län.</p>
          <p>Statliga jobb till länet</p>
          <p>Norra länsdelen präglas av en arbetsmarknad dominerad av industrier i gjuteri-, livsmedels- och träindustrisektorerna. Däremot är utbudet av arbetstillfällen för administrativ personal begränsat. Detta ger en snedfördelning, som = försvårar möjligheterna för medföljande make/maka/sambo att hitta arbete vid nyrekrytering. Kristdemokraterna vill därför arbeta för att exempelvis ett statligt verk eller en offentlig myndighet lokaliseras till norra Kalmar län.</p>
          <p>Stockholm den 23 september 2004 Chatrine Pålsson (kd)</p>
          <p>2004/05:N238</p>
        </div>
      </div>
    </body>
  </text>
</TEI>
