<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00011">
  <teiHeader>
    <fileDesc>
      <titleStmt>
        <title>med anledning av prop. 2009/10:184 Åtgärdsprogram och tillämpningen av miljökvalitetsnormer</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:184 Åtgärdsprogram och tillämpningen av miljökvalitetsnormer</title>
          <idno type="rdwebb">GX02MJ11</idno>
          <rs type="number">MJ11</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ11/text</ref>
          <ref type="dokument_url_html">http://data.riksdagen.se/dokument/GX02MJ11</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ11</ref>
          <ref type="doc">http://data.riksdagen.se/fil/C85E57BC-72B9-40E4-AEE2-59B866B52331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-D4YAzV2pi6BxBVkRZTtf9a"/>
        <correspContext corresp="i-D4YAzV2pi6BxBVkRZTtf9a">
          <ref>Proposition 2009/10:184</ref>
        </correspContext>
        <correspAction xml:id="i-EV9z39PxsNDx1A5dhTJaKB" type="signed"/>
        <correspContext corresp="i-EV9z39PxsNDx1A5dhTJaKB">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction type="referral" xml:id="i-ADu8SoPgX2Yjtj9z1vrBwk">
          <date when="2010-04-23"/>
        </correspAction>
        <correspAction type="dismissal" xml:id="i-8bsMiXTn6DXBpwDNqgAjb4">
          <date when="2010-04-22"/>
        </correspAction>
        <correspAction type="dismissal" xml:id="i-H7m4SSRNwrXftsGwiJeVTP">
          <date when="2010-04-22"/>
        </correspAction>
        <correspAction type="transfer" xml:id="i-GcDzpEeVPQMX4qfc7AFRnU">
          <date when="2010-04-21"/>
        </correspAction>
        <correspAction type="submission" xml:id="i-QLepuGF1YvhHUi7fkzw8aq">
          <date when="2010-04-21"/>
        </correspAction>
        <correspAction type="assigned" xml:id="i-25LEz3Dwga3x3cS8A5cLR8"/>
        <correspContext corresp="i-25LEz3Dwga3x3cS8A5cLR8">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Q2sGmSXED8WX2ggSxgsmDa">
            Förslag till riksdagsbeslut
          </head>
          <list style="ol">
            <item xml:id="i-Tw897TxANxM1HbqqddCAJd">
              Riksdagen avslår regeringens förslag till försvagning av 5 kap.
              3 § miljöbalken.
            </item>
            <item xml:id="i-7ATJn8XghYxnUvEjuFa8yV">
              Riksdagen avslår regeringens förslag till ändring av 16 kap.
              5 § och 2 kap. 7 §.
            </item>
            <item xml:id="i-6vyb1M1ovneM7EUYEX3heE">
              Riksdagen avslår regeringens förslag att konsekvent byta ut uttryckssättet
              uppfylla miljökvalitetsnormer mot följa miljökvalitetsnormer.
            </item>
            <item xml:id="i-PLZutaFudHRcidd4bUtCDi">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag till ändring av 16 kap. 5 § och eventuellt 2 kap.
              7 § som inte luckrar upp möjligheterna att uppfylla miljökvalitetsnormerna.
            </item>
            <item xml:id="i-31UUe5fmg94WDrSpViPfxZ">
              Riksdagen tillkännager för regeringen som sin mening vad som
              anförs i motionen om att myndigheter och kommuner bör få de styrmedel
              som behövs för att normerna ska klaras inom utsatt tid, t.ex.
              föreskriftsrätt.
            </item>
            <item xml:id="i-XSWenkytneaswgDBRb51N2">
              Riksdagen tillkännager för regeringen som sin mening vad som
              anförs i motionen om en komplettering av 5 kap. 6 § med ytterligare
              krav på att åtgärdsprogram bl.a. tydligt ska ange ansvar för tillsyn
              och uppföljning.
            </item>
            <item xml:id="i-AGsBF6SAnTp3bmNqpAD9mh">
              Riksdagen tillkännager för regeringen som sin mening vad som
              anförs i motionen om en översyn av åtgärdsprogram med avseende
              på måluppfyllelsen när eventuella föreskrifter fastställts.
            </item>
            <item xml:id="i-Ka2cuquWoNik5LnSWECzVT">
              Riksdagen tillkännager för regeringen som sin mening vad som
              anförs i motionen om behovet av sanktioner som viten eller miljösanktionsavgifter
              när åtgärds­programmen inte följs.
            </item>
            <item xml:id="i-GqQxJQyXMwcDVnXsCpcwc1">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör göra en bred
              översyn av miljöorganisationernas talerätt i syfte att bredda
              talerätten.
            </item>
          </list>
        </div>
        <div type="motContent">
          <head type="h1" xml:id="i-TSaqhYKCLYVfEsgPLoyZn9">
            Allmänt
          </head>
          <p xml:id="i-KuuTWocfZ4mJDvpfHr2W4K">
            Sverige har alltför många miljökvalitetsnormer som inte uppfylls,
            trots att de ska uppfyllas. Det kanske mest omtalade exemplet
            gäller luften i Stockholm. Men det finns många fler.
          </p>
          <p xml:id="i-5Nbn8zkWkc6a5LGVDnKWQq">
            Våra åtgärdsprogram för miljökvalitetsnormer har inte levererat
            resultat. En konsekvens är att Sverige anmälts till EU och att
            kommissionen inlett åtgärder mot Sverige. Kommissionen överlämnade
            i november 2009 ett motiverat yttrande till Sverige och anförde
            att Sverige har underlåtit att fullgöra sina skyldigheter enligt
            artikel 5.1 i direktiv 1999/30/EG, genom att under flera på varandra
            följande år ha överskridit gränsvärdena för PM10 i vissa delar
            av landet och genom att inte ha lämnat någon underrättelse enligt
            artikel 22.2 i direktiv 2008/50/EG.
          </p>
          <p xml:id="i-TcdG37nDTCWqH8weog5aFW">
            Denna situation är varken bra för Sveriges miljö, folkhälsan
            eller vår trovärdighet i miljöfrågor i EU. Miljöpartiet har flera
            gånger påtalat problemen för regeringen och begärt handling, t.ex.
            i motion 2007/08:MJ455. Regeringen, och riksdagsmajoriteten, har
            hänvisat till att frågan bereds i regeringskansliet. Vi har nu
            fått resultatet. Det är dock inte tillräckligt för att vi ska
            få åtgärdsprogram som gör att vi klarar gränsvärdena för miljökvalitetsnormer.
          </p>
          <p xml:id="i-Fd3gqZP6Yq86gZjwSYxvv7">
            Naturvårdsverket har i rapport 5915 ( Har miljökvalitetsnormer
            förbättrat utomhusluften? ) pekat på en rad problem med dåvarande
            åtgärdsprogram. Verket konstaterar att den svenska lagstiftningen
            inte är konstruerad för att rättsligt genomföra miljökvalitetsnormer.
            Några andra svagheter som verket pekat på är följande:
          </p>
          <list style="ul">
            <item xml:id="i-RjqhQGEJW5GYwiSXdxrp9x">
              Krav på tillsyn, omprövning och föreskrifter enligt miljöbalken
              förekommer i stort sett inte alls.
            </item>
            <item xml:id="i-Vo2EkJnbrsExxogZB1kUDR">
              Vissa föreslagna åtgärder har valts bort, framför allt åtgärder
              som kräver lagändring.
            </item>
            <item xml:id="i-CfcUS53xkNBm8EudUGa8pv">
              Åtgärdsprogrammen är inte utformade för att hindra en ytterligare
              ökning av halterna av de ämnen som miljökvalitetsnormerna reglerar.
            </item>
            <item xml:id="i-LWu2qHCcoXYWU5Bcui43mp">
              Informationen om i vilken mån och hur åtgärder genomförts är
              generellt sett bristfällig och saknas i vissa fall helt. I de
              flesta fall är uppföljningen oregelbunden och otydlig.
            </item>
            <item xml:id="i-22cMs2SUn28EgLfAdTBvuM">
              Det saknas ett system för genomdrivande av åtgärderna i åtgärdsprogrammen.
              Det saknas sanktioner eller andra reaktioner då åtgärderna inte
              vidtas och normerna inte uppnås.
            </item>
          </list>
          <p xml:id="i-5ni8qYQn2CeYasoo9gvcsn">
            Vi anser det också vara viktigt att utomstående har möjlighet
            att påkalla myndigheternas agerande.
          </p>
          <p xml:id="i-KiKy8NQNsmnS84Jqdi52Gf">
            Många av de problem som finns i det nuvarande systemet åtgärdas
            inte i regeringens förslag. Förslaget har bara i vissa delar tydliggjort
            de oklarheter som finns i dag, samtidigt som delar av det befintliga
            regelverket försvagas. Vi beklagar att regeringen inte utgått
            från åtgärdsprogramsutredningens förslag. Det skulle ha gett en
            rättssäkrare och mer fullständig reglering av miljökvalitetsnormerna.
          </p>
          <p xml:id="i-FQ64aQshnjGfhCo9hWkarN">
            Sammantaget innebär dessa brister att regeringens förslag är
            otillräckliga. Det är uppenbart att regeringen inte vill värna
            miljökvaliteten och vidareutveckla en kraftfull och effektiv miljölagstiftning.
          </p>
          <head type="h1" xml:id="i-5HYQLjf2o9zrtSvKj9GZM8">
            Att klara eller följa normerna
          </head>
          <p xml:id="i-Xnk5CLpDeQ2ChJPUBmdCCh">
            Regeringen föreslår att ordvalet i nuvarande lagtext ändras.
            Regeringen föreslår att uttryckssättet att följa miljökvalitetsnormer
            används i stället för att uppfylla, som står i nuvarande lagtext,
            eller att klara, som miljöbalkskommittén föreslog.
          </p>
          <p xml:id="i-WfbP2tcKo69925iW1nitFj">
            Skillnaden kan tyckas liten, men har betydelse. Regeringens förslag
            ger på ett bra sätt uttryck för regeringens passiva hållning till
            miljökvalitetsnormer. I stället för att aktivt agera för att klara
            eller uppfylla normerna räcker det för regeringen att myndigheterna
            följer dem i sitt beslutsfattande. Detta ligger i linje med regeringens
            förslag om att vissa regler försvagas (se nedan).
          </p>
          <p xml:id="i-LSBQn4fgMWycMXKaXy94m7">
            Vi anser att det är bättre att det står i lagen att normerna
            ska uppfyllas eller klaras, samt att myndigheter och kommuner
            får de styrmedel som behövs för att normerna ska klaras.
          </p>
          <head type="h1" xml:id="i-5izhVujP7pJKt2wa4ncoe7">
            Att säkerställa eller ansvara för att normerna uppfylls
          </head>
          <p xml:id="i-3s878K42hAnVmQoGn9S7AS">
            Regeringen föreslår att 5 kap. 3 § miljöbalken ändras. I stället
            för att det, som nu, står att myndigheter och kommuner ska säkerställa
            att miljökvalitetsnormer uppfylls, ska det stå att dessa ska ansvara
            för att de följs . Skillnaden kan vara betydelsefull. Regeringens
            formulering är svagare. Detta är inte att skapa mer klarhet, utan
            att skapa mer oklarhet.
          </p>
          <p xml:id="i-GHHRTPuXSogoLfkZseHhwo">
            Regeringen har vidare inte preciserat vari ansvaret består. Framför
            allt har den inte tagit tillfället i akt att förtydliga vad som
            händer om aktörerna inte tar sitt ansvar. Om regeringen hade betonat
            att ansvaret innebär att arbeta förebyggande för att normerna
            inte ens ska riskera att överskridas, samt gett styrmedel för
            att klara det, skulle det räcka med regeringens skrivning. Så
            har dessvärre inte skett.
          </p>
          <p xml:id="i-Vk55YEs8CV6eHroPBSPfAB">
            Regeringen har inte gjort klart i fall dess förslag till ny utformning
            av 5 kap. 3 § avses få materiell verkan, t.ex. vid domstolsprövning
            av ärenden. Det behövs ett klargörande från regeringen eller i
            samband med utskottsbehandlingen.
          </p>
          <p xml:id="i-GqaXfSpbR1cje6iQELDEb7">
            Regeringen föreslår att de uttryckliga hänvisningarna i 5 kap.
            3 § till kommuners och myndigheters hantering av bl.a. tillstånds-
            och anmälningsärenden, till deras tillsynsarbete, till deras föreskriftsarbete
            och till kommunernas planeringsarbete tas bort. Detta skulle kunna
            tolkas som att regeringen vill utvidga ansvaret utöver de utpekade
            områdena. Det är dock inte så regeringen har motiverat ändringen.
            Tvärtom tyder regeringens argumentation snarare på att avsikten
            är att minska miljökvalitetsnormernas betydelse vid prövning av
            enskilda verksamheter och åtgärder.
          </p>
          <p xml:id="i-4jy5uRvWs27nPjcWFhxbJt">
            Regeringen anger som skäl till detta att hela bördan av att en
            miljökvalitetsnorm inte följs kan komma att belasta nya verksamheter.
            Detta är enbart ett problem om ansvariga myndigheter och kommuner
            inte har lyckats minska miljöbelastningen på annat sätt. Problemet
            är i så fall brist på styrmedel eller politisk vilja. En konsekvens
            av regeringens förslag är att minska incitamenten för myndigheter
            och kommuner att reducera utsläppen eller annan miljöbelastning.
          </p>
          <p xml:id="i-6p9AsmsMwWCmEC3KE4Yd3i">
            Naturskyddsföreningen har i ett remissyttrande påpekat att man
            inte bör ta bort en regel med en så tydlig skrivning som 5 kap.
            3 § utan att ersätta regeln på ett sådant sätt att det tydligt
            framgår hur ett säkerställande av normerna ska garanteras på annat
            sätt. Det har regeringen inte gjort.
          </p>
          <p xml:id="i-AWQ5YNTzV15cgLvXWDhauA">
            Det skulle möjligen vara en poäng att klargöra att de åtgärder
            som räknas upp i strecksatserna i 5 kap. 3 § inte är uttömmande,
            om ett sådant klargörande anses påkallat.
          </p>
          <p xml:id="i-9ea2JDSBt6u58ExjNQW5D4">
            Sammantaget innebär regeringens ändring av 5 kap. 3 § miljöbalken
            att reglerna luckras upp och görs mindre tydliga. Vi avvisar regeringens
            förslag.
          </p>
          <head type="h1" xml:id="i-64U4pQod7QurUbs9Tkk25b">
            Gränsvärdesnormer
          </head>
          <p xml:id="i-BRSmmpF21M5UKxECitoxp2">
            Regeringen föreslår att miljökvalitetsnormer av gränsvärdeskaraktär
            bör ha en annan rättsverkan än miljökvalitetsnormer som är mer
            av målsättningskaraktär. Miljöpartiet instämmer i hållningen att
            skarpa normer bör ha en annan verkan. Det är dock även viktigt
            att det finns styrmedel så att målsättningar kan nås inom rimlig
            tid.
          </p>
          <head type="h1" xml:id="i-AGy6aMftVof7nCQeu6J2gx">
            Miljökvalitetsnormen och den individuella prövningen
          </head>
          <p xml:id="i-RFDjoWGnKj5kxo6jb3m6W2">
            Regeringen föreslår att den nuvarande stoppregeln i 16 kap. 5
            § ersätts med nya bestämmelser i 2 kap. 7 §. Regeringens förslag
            innebär påtagliga försämringar.
          </p>
          <p xml:id="i-EEsAnZPNCKfvWLNEAFCkTB">
            Första stycket, som föreskriver en rimlighetsbedömning, avser
            alla miljökvalitets­normer. De övriga paragraferna avser enbart
            gränsvärdesnormer.
          </p>
          <p xml:id="i-YBbo6KHcNtFAz4fZsEEma2">
            Regeringen anger att det är myndigheterna och kommunen som har
            bördan att visa behovet av längre gående krav än vad som följer
            av en normal rimlighetsbedömning. Vi ställer oss något frågande
            till detta. I kombination med regeringens övriga förslag kan detta
            innebära en orimlig omkastning av bevisbördan. Positivt är å andra
            sidan att det ger incitament till kommuner och myndigheter att
            ta fram åtgärdsprogram.
          </p>
          <p xml:id="i-9c6EQHb5898nq6XFEg9Zis">
            Regeringen framhåller i avsnitt 4.4 att de normer som följer
            av vattendirektivet inte bör anses vara gränsvärdesnormer utan
            övriga normer som följer av Sveriges medlemskap i Europeiska unionen.
            Regeringen anger att vattendirektivets bestämmelser om icke-försämring
            och om att nå målen är bindande för medlemsstaterna. Regeringen
            har dock inte förklarat hur detta är förenligt med rimlighetsbedömningen
            enligt 2 kap. 7 § första stycket. Denna otydlighet är inte tillfredsställande.
            Regeln bör inte ändras förrän regeringen samtidigt kan klargöra
            att det inte öppnar för beslut i strid med direktivets krav. Det
            är möjligt att detta problem kan lösas genom att man i 2 kap.
            7 § andra och tredje styckena lägger till 5 kap. 2 § första stycket
            4, utöver de hänvisningar till 5 kap. 2 § första stycket 1 som
            finns i regeringens förslag. En sådan lösning bör prövas.
          </p>
          <p xml:id="i-KFdSmJLo1rocnp1FdptZDG">
            Tredje stycket 1 innebär att en ny verksamhet kan tillåtas även
            om den ytterligare belastar en norm som redan överskrids. Kravet
            är bara att det är förenligt med ett åtgärdsprogram. Med tanke
            på de dåliga erfarenheterna av befintliga åtgärdsprogram och att
            regeringen inte föreslår tillräckliga förbättringar, öppnar detta
            för att miljö- eller hälsosituationen försämras och normuppfyllelsen
            förvärras. Detta är inte bra.
          </p>
          <p xml:id="i-7rzRXqxHtYiLNaTof5Xbxf">
            Tredje stycket innebär att även om en gränsvärdesnorm inte uppfylls
            kan en ytterligare belastning tillåtas, även om den förvärrar
            situationen och inte är förenlig med ett åtgärdsprogram. Villkoret
            i detta fall är enbart att försämringen anses vara obetydlig.
            Regeringen anger i författningskommentarerna att ett exempel kan
            vara den trafikalstring som den prövade verksamheten kan ge upphov
            till. Om det är fråga om en försumbar trafikökning som bidrar
            till att gränsvärdesnormen inte följs, kan verksamheten enligt
            regeringen tillåtas. Det finns inget hinder mot att flera sådana
            trafikalstrande verksamheter tillåts, så länge som den marginella
            ökningen av var och en kan anses vara försumbar. Detta minskar
            ytterligare incitamenten för kommuner och myndigheter att agera
            förebyggande för att miljökvalitetsnormer ska klaras. Detta är
            inte bra.
          </p>
          <p xml:id="i-AQ5NGpY4pbSz5uzDPiAR92">
            Regeringen framhåller att det kan finnas ett samhällsintresse
            av att ett projekt kommer till stånd, trots att det innebär ökade
            föroreningar eller störningar av det slag som en gränsvärdesnorm
            reglerar. Stoppregeln ger ett kraftigt incitament till myndigheterna
            och särskilt kommunerna att se till att miljökvalitetsnormerna
            uppfylls för att möjliggöra nya, önskade verksamheter. Vi vill
            betona att stoppregeln är ett problem enbart om regeringen, myndigheter
            eller kommuner underlåtit att vidta tillräckligt med åtgärder
            för att klara normerna. Underförstått i regeringens förslag är
            att normerna inte klaras i fortsättningen heller.
          </p>
          <p xml:id="i-YJDShNRVYbD3R6Q5c1wJtx">
            Sammantaget anser vi att regeringens förslag till ny utformning
            av 2 kap. 7 § för att ersätta 16 kap. 5 § bör avslås. Regeringen
            bör återkomma till riksdagen med ett bättre förslag som inte belastas
            med de problem som beskrivits ovan och som inte minskar trycket
            på kommuner och myndigheter att se till att gränsvärdena klaras.
          </p>
          <head type="h1" xml:id="i-J7ZeqFCyZvDsQ5inEjGksd">
            Diffusa utsläpp
          </head>
          <p xml:id="i-733gHurNPXHRwyhuSCc6uc">
            Miljöbalkskommittén har föreslagit att regeringen, myndigheter
            eller kommuner ska få meddela generella föreskrifter för insatser
            mot diffusa utsläpp. Det kan vara föreskrifter om förbud, skyddsåtgärder,
            begränsningar och andra försiktighetsmått som behövs för att klara
            en miljökvalitetsnorm. Föreskrifterna ska ha stöd i ett åtgärdsprogram.
            Regeringen avslår förslaget. Regeringen har inte heller tagit
            fasta på några av Åtgärdsprogramsutredningens förslag. Regeringen
            föreslår inga andra styrmedel för att normerna ska uppfyllas eller
            klaras. Regeringen nöjer sig med att konstatera att kommunerna
            och myndigheterna har ansvaret.
          </p>
          <p xml:id="i-Jm4whxYBSqQzXqN8ioAAHh">
            Vi anser att regeringen bör återkomma till riksdagen med förslag
            till de styrmedel som behövs för att miljökvalitetsnormerna ska
            klaras inom utsatt tid, t.ex. föreskriftsrätt.
          </p>
          <head type="h1" xml:id="i-Eod2q18xB4nAGtJwEDM9Fv">
            Allmänt om åtgärdsprogram
          </head>
          <head type="h2" xml:id="i-AcBxNSU63mj6zSs9yQMi8C">
            Kraven på åtgärdsprogrammen
          </head>
          <p xml:id="i-MbQKU1Pf7k2RtXV14PSA86">
            Regeringen föreslår ett antal preciseringar när det gäller åtgärdsprogrammen.
            Preciseringarna finns i 5 kap. 6 §. Dessa är bra i sig, men otillräckliga.
            Erfarenheter från Stockholms åtgärdsprogram för luftkvaliteten
            visar att det av åtgärdsprogrammet klart måste framgå vilken instans
            som har tillsynsansvar för olika moment i programmet. Det behöver
            också utpekas vem som har det övergripande ansvaret för att åtgärdsprogrammet
            följs upp. Kraven på åtgärdsprogram i 5 kap. 6 § bör kompletteras
            med dessa uppgifter.
          </p>
          <p xml:id="i-GiFT7tUjFpjxG6DULaVuHL">
            En komplikation är att innehållet i föreskrifter som utfärdas
            under åtgärdsprogrammet blir viktigt för måluppfyllelsen. Men
            föreskrifterna finns inte förrän efter det att åtgärdsprogrammet
            fastställts. Därför bör en översyn av åtgärdsprogrammet med avseende
            på måluppfyllelsen göras när eventuella föreskrifter fastställts.
          </p>
          <p xml:id="i-Pu9jJ35TUFKS3Ggwxt78hj">
            Enligt både det gamla och det nya regelverket ska åtgärdsprogram
            omprövas vid behov, dock minst vart sjätte år. Åtgärdsprogrammet
            för luftkvaliteten i Stockholm fastställdes i december 2004. Trots
            dess brister har regeringen uppenbarligen inte ansett att det
            finns behov av en omprövning av programmet. Vi ser fram emot den
            översyn av åtgärdsprogrammet för Stockholm som rimligen bör göras
            under 2010.
          </p>
          <head type="h2" xml:id="i-WWuAcU13vT28gMJ6363NKW">
            Sanktioner
          </head>
          <p xml:id="i-PPXju6HeH6t5F7ZCAVMdon">
            Regeringens försvagningar av nuvarande regelverk gör att frågan
            om hur åtgärdsprogram binder myndigheter och kommuner blir helt
            central. Detta har inte regeringen klargjort. Regeringens förslag
            har förutsättningar att fungera endast om de myndigheter och kommuner
            som ska vidta olika typer av åtgärder i enlighet med programmet
            har skyldigheter att vidta dessa åtgärder fullt ut även i sin
            tillämpning av andra lagar än miljöbalken. Naturskyddsföreningen
            har påpekat att om det inte är helt tydligt att alla de myndigheter
            och kommuner som omfattas av ett åtgärdsprogram har skyldighet
            att genomföra de åtgärder som programmet omfattar så klarar konstruktionen
            inte EU-rättens krav. Naturskyddsföreningen menar att det kommer
            att krävas sanktionsmöjligheter när aktörer som utpekats i ett
            åtgärdsprogram inte vidtar de åtgärder som ankommer på dem. På
            andra rättsområden har det visat sig att kommuner inte alltid
            gör vad de är skyldiga att göra enligt lagstiftningen. Inom t.ex.
            socialrätten finns därför möjlighet att utdöma vite mot kommuner
            i sådana situationer. Ett annat alternativ som bör övervägas är
            möjlighet till en miljösanktionsavgift när ett åtgärdsprogram
            inte följs.
          </p>
          <head type="h2" xml:id="i-6pc1HVMibFcGsgmbUmxdk8">
            Miljöorganisationers talerätt
          </head>
          <p xml:id="i-X3zfD25NgBNTwrbPxaCcB1">
            Regeringen föreslår förändringar i miljöorganisationers talerätt.
            Detta är välkommet, om än otillräckligt och försenat. Vi ställer
            oss också frågande till de inskränkningar som görs rörande miljöorganisationers
            medlemsantal m.m. Legitima miljöorganisationer utesluts fortfarande
            enligt regeringens förslag. Det finns organisationer med enbart
            ett fåtal medlemmar som sedan länge bedriver ett erkänt miljöarbete
            i Sverige. Det kan finnas legitima skäl för lokala grupper att
            skyndsamt organisera för att påverka ett aktuellt beslut som berör
            angelägna lokala intressen.
          </p>
          <p xml:id="i-Mgx7hFbNfqUkD8conQ2qC">
            Den förbättring av miljöorganisationers talerätt som görs avser
            enbart de frågor där en ändring krävs sedan ett utslag kommit
            från EU-domstolen. Som regeringen konstaterar har flera remissinstanser
            påtalat att ytterligare justeringar behöver göras av miljöorganisationers
            talerätt och att frågan behöver ses över i ett större sammanhang.
            En viktig fråga är att talerätten bör utökas till att avse flera
            typer av beslut. Ett exempel är tillsynsbeslut. Ett annat exempel
            är beslut om att inte fatta beslut vid anmälan av en åtgärd som
            behövs anmälas enligt t.ex. miljöbalken. Det kan också finnas
            anledning för miljörörelser att kunna agera när en myndighet inte
            fullgör sina åtaganden på miljöområdet, t.ex. om en myndighet
            eller kommun inte fullgör sina skyldigheter enligt ett åtgärdsprogram
            för miljökvalitetsnormer. Det har också föreslagits att miljörörelser
            ska få talerätt i frågor som rör intrång i nationalstadsparker
            och vissa frågor som rör bygglov. Frågan har också väckts om en
            möjlighet att föra talan mot länsstyrelsens beslut enligt 12 kap.
            PBL i prövning av kommunens beslut att anta, ändra eller upphäva
            en detaljplan eller områdesbestämmelse, om beslutet kan befaras
            innebära att ett riksintresse enligt 3 eller 4 kap. miljöbalken
            inte tillgodoses.
          </p>
          <p xml:id="i-TNCpFBW7e1ywsLBUV4ce8L">
            Regeringen har tagit god tid på sig att förbereda denna proposition.
            Propositionen bygger på utredningar från 2005.
          </p>
          <p xml:id="i-TEHT4tKoJUHkspAeAUfKs2">
            Regeringen bör skyndsamt genomföra den bredare översyn av miljöorganisationernas
            talerätt som länge efterlysts, samt återkomma till riksdagen med
            lämpliga förslag till lämpliga lagändringar.
          </p>
        </div>
        <div type="motSignatures">
          <list>
            <item xml:id="i-Wgc2ACSwJUc7aAVoMSxbjZ">
              Tina Ehn (mp)
            </item>
            <item xml:id="i-7NpEyM83DMgT6PQ6utLnFk">
              Per Bolund (mp)
            </item>
            <item xml:id="i-A7idWLbYhqrAr1SV43KgYM">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
