<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00004">
  <teiHeader>
    <fileDesc>
      <titleStmt>
        <title>med anledning av prop. 2003/04:30 Ny smittskyddslag m.m.</title>
        <author corresp="i-MVzhVeKwRGmjHjHoSrReg9 i-LssE1F1PwgeFRXcwACktve">av Börje Vestlund och Anders Bengtsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:30 Ny smittskyddslag m.m.</title>
          <idno type="rdwebb">GR02So4</idno>
          <rs type="number">So4</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So4/text</ref>
          <ref type="dokument_url_html">http://data.riksdagen.se/dokument/GR02So4</ref>
          <ref type="dokumentstatus_url_xml">http://data.riksdagen.se/dokumentstatus/GR02So4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LssE1F1PwgeFRXcwACktve</idno>
            <name>Anders Bengtsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-RhNCgsNATNKEzHzBjeSw7x"/>
        <correspContext corresp="i-RhNCgsNATNKEzHzBjeSw7x">
          <ref>Proposition 2003/04:30</ref>
        </correspContext>
        <correspAction xml:id="i-UiSoUBbAnCsCRJcSVXNne3" type="signed"/>
        <correspContext corresp="i-UiSoUBbAnCsCRJcSVXNne3">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-LssE1F1PwgeFRXcwACktve"/>
        </correspContext>
        <correspAction type="referral" xml:id="i-8Kx1knP8TibwRJhqTXj6LT">
          <date when="2003-12-02"/>
        </correspAction>
        <correspAction type="dismissal" xml:id="i-W65KiLHfx3rKSftHomm7o7">
          <date when="2003-12-01"/>
        </correspAction>
        <correspAction type="submission" xml:id="i-XC38MSdzQ1GEbJNqR2Sr7w">
          <date when="2003-10-28"/>
        </correspAction>
        <correspAction type="assigned" xml:id="i-QkoSGzaapZKCF1udud4XLh"/>
        <correspContext corresp="i-QkoSGzaapZKCF1udud4XLh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0004/mot_200304_So_0004-0001.pdf"/>
      <div type="motHeader" xml:id="i-VfPLswupyQfDzbNkrghjNn">
        <div type="motTitle" xml:id="i-DQ6tuQR6UmzmKDi5fwbdoG"/>
        <div type="motSubmissionInfo" xml:id="i-LFsF3Vd65Rk1mA2HjjZJAQ"/>
      </div>
      <div type="motBody" xml:id="i-9yai5xuCxutduQ9X4RuT7X">
        <div xml:id="i-RzGzVkej7PC6e6Ku7GHnQK">
          <p xml:id="i-CLBpwzQLjPkwn5wtaqrFRj">
            2003/04 mnr: So0o4 pnr: s7166
          </p>
          <p xml:id="i-CrQmpqeXSvkwqSZiwGsvxw">
            Motion till riksdagen 2003/04:S04
          </p>
          <p xml:id="i-Gd2tmL8jVvts26WeMF1Zcf">
            av Börje Vestlund och Anders Bengtsson (s) med anledning av prop.
            2003/04:30
          </p>
          <p xml:id="i-E9djNGS4aypdZ4p2FW9x1k">
            Ny smittskyddslag m.m.
          </p>
          <p xml:id="i-TwVzeAGYqGXcaLrZKXKvM7">
            Förslag till riksdagsbeslut
          </p>
          <p xml:id="i-BFrj4wpZeFYbj549q341iD">
            1. Riksdagen tillkännager för regeringen som sin mening vad i
            motionen anförs om målen för smittskyddet. 2. Riksdagen tillkännager
            för regeringen som sin mening vad i motionen anförs om informationsplikten.
            3. Riksdagen tillkännager för regeringen som sin mening vad i
            motionen anförs om underrättelse till närstående. 4. Riksdagen
            tillkännager för regeringen som sin mening vad i motionen anförs
            om straffrättsliga aspekter kring samtycke. 5. Riksdagen tillkännager
            för regeringen som sin mening vad i motionen anförs om läkarsekretess.
          </p>
          <p xml:id="i-5wFv27NSkxmrdnjkDpCr85">
            Motivering
          </p>
          <p xml:id="i-7fhnxHS2CPNqTaR3yPpLDd">
            Regeringens proposition om ny smittskyddslag syftar till att
            beskriva de smittskyddsåtgärder som kan göras för att begränsa
            spridningen av en specifik smitta. Lagen omfattar en rad sjukdomar
            som enligt regeringen uppfyller kraven på att vara en smittsam
            och allmänfarlig sjukdom. I propositionen lyfts fram att tyngdpunkten
            i smittskyddsarbetet bör ligga på det frivilliga förebyggande
            arbetet. Vidare skall smittskyddsåtgärder bygga på vetenskap och
            beprövad erfarenhet och får inte vara mer långtgående än vad som
            är försvarligt med hänsyn till faran för människors hälsa. Åtgärderna
            skall vidtas med respekt för alla människors lika värde och enskildas
            integritet. Åtgärder som den enskilde motsätter sig får endast
            vidtas om inga andra möjligheter står till buds. Ytterligare en
            utgångspunkt har varit att undvika särreglering av hivinfektion.
            Regeringen sammanfattar sitt mål med samhällets smittskydd med
            att det skall tillgodose befolkningens behov av skydd mot spridning
            av smittsamma sjukdomar. Diskriminering och social utstötning
            av hivpositiva personer är ett stort problem i stora delar av
            världen. Av resolutioner från FN samt generalsekreterarens rapport
            framgår att staterna skall tillse att stigmatisering
          </p>
          <pb facs="riksdagen-motions-pdf/data/200304/mot_200304_So_0004/mot_200304_So_0004-0002.pdf"/>
          <p xml:id="i-Kdy9Nr89WmSeZPtKERf7bR">
            2003/04:S04
          </p>
          <p xml:id="i-XodWZ2F1yA6ikpbyAxDsmR">
            och diskriminering inte sker på grund av hivinfektion eller aids.
            Diskriminering och stigmatisering av personer med hiv riskerar
            också att bidra till att smittade undviker att testa sig och få
            vetskap om sin infektion. De går därmed miste om möjlighet till
            både medicinsk behandling och kunskap om att inte föra smittan
            vidare. Ur preventionssynpunkt är detta en stor fara. Ett framgångsrikt
            preventivt arbete förutsätter att åtgärder görs för att bekämpa
            stigmatiseringen och diskrimineringen av hivpositiva och att bekämpa
            de fördomar som finns i samhället idag. Det är inte de som vet
            om att de bär på en infektion som sprider hiv, det är de som inte
            vågar testa sig. Vi anser därför att regeringens mål om smittskyddet
            måste ändras från fokus på befolkningens behov av skydd till att
            också omfatta den smittades behov av rättssäkerhet och skydd mot
            stigmatisering och diskriminering.
          </p>
          <p xml:id="i-DiVo74k5RhxBMSeHzhnJ9x">
            Sjukdomarna i smittskyddslagen och anmälningsförfarandet
          </p>
          <p xml:id="i-WgfbEiDogNfEZoSG5oiynQ">
            Att särreglering av hivinfektion skall undvikas är något som
            de flesta remissinstanser anser positivt. Ett av syftena med att
            inkludera hivinfektion i smittskyddslagen var att undvika särreglering.
            Det går inte att komma ifrån att hivinfektion är en av flera smittor
            som man idag inte kan bota även om det med kraftig medicinering
            går att för de flesta människor hindra hivinfektionens utveckling
            till aids. Hivinfektion nämns ändå genomgående mer som exempel
            i propositionen än andra sjukdomar eller smittor. I propositionen
            nämns också att listan på allmänfarliga sjukdomar skall revideras
            i takt med den medicinska utvecklingen. Riksförbundet för hivpositiva,
            RFHP, anser principiellt att hiv inte bör definieras som en allmänfarlig
            sjukdom då hiv inte överförs via vanliga sociala kontakter utan
            endast genom blod eller sperma. Vi anser att regeringen inte tillräckligt
            tagit hänsyn till de skillnader som finns mellan olika smittsamma
            sjukdomar.
          </p>
          <p xml:id="i-HYFfwHFdHXeZbaCvjFj1oL">
            Vissa smittskyddsåtgärder
          </p>
          <p xml:id="i-WWZAkcVnQ6QqwbJAYBPQ3B">
            Av regeringens proposition framgår att den s.k. informationsplikten
            skall behållas. Vi vill slå fast att den smittade har en skyldighet
            att alltid skydda sig så att han eller hon inte sprider smittan
            vidare. Vi, tillsammans med flera remissinstanser, anser att informationsplikten
            invaggar människor i falsk säkerhet, eftersom man tar för givet
            att den som är smittad talar om detta. Utan informationsplikt
            skulle alla tvingas inse hur viktigt det är att alltid praktisera
            säkrare sex för att undvika smittspridning bland annat avseende
            hiv. Informationsplikten har spelat ut sin roll. Hivpositiva upplever
            ett tvång och en stigmatisering. Tvånget att berätta ökar den
            starka psykosociala stress som många hivpositiva känner. Dessutom
            talar det mesta för att den som inte
          </p>
          <pb facs="riksdagen-motions-pdf/data/200304/mot_200304_So_0004/mot_200304_So_0004-0003.pdf"/>
          <p xml:id="i-QzgKdFyPMWV9HcL95fNHpk">
            skyddar sig inte heller informerar andra om sin smitta. Vi vill
            inrikta kravet på att skydda sig som det mest primära. Sverige
            är tämligen ensamt om att ha en informationsplikt, och därför
            är det förvirrande för en svensk som reser utomlands och träffar
            någon och förväntar sig att denne informerar om han eller hon
            är hivpositiv. Likaså är det svårt för utländska besökare att
            känna till den svenska lagstiftningen. En skyldighet för någon
            att berätta om sin smitta eller sjukdom är ett intrång i rätten
            till privatliv för den smittade, något som regleras i bland annat
            den europeiska konventionen till skydd för de mänskliga rättigheterna
            och grundläggande friheterna (Europakonventionen). Offentliga
            myndigheter får inte inskränka denna rättighet annat än med stöd
            av lag och om det i ett demokratiskt samhälle är nödvändigt med
            hänsyn till statens säkerhet, den allmänna säkerheten, landets
            ekonomiska välfärd eller till förebyggande av oordning eller brott
            eller till skydd för hälsa eller moral eller för andra personers
            fri- och rättigheter. Enligt nuvarande rättstillämpning har hivpositiva
            dömts till flera års fängelse och stora skadestånd för att ha
            utsatt andra för fara att bli smittade. Detta visar på orimligheten
            i att allt ansvar faller på den smittade. Vid sexuellt umgänge
            måste det vara ett delat ansvar att skydda sig. Den som inte är
            smittad måste också ta sitt ansvar att inte utsätta sig för fara.
            I dag kan en osmittad person själv utsätta sig för fara, d.v.s.
            ha oskyddad sex, och därefter anmäla en person och kräva skadestånd.
            Rättstillämpningen i Sverige vid brottmål där hivpositiva har
            utsatt andra för smittrisk är sådan att de döms till jämförelsevis
            långa straff och höga skadestånd. Enligt proportionalitetsprincipen
            får en begränsning inte ske i större utsträckning än nödvändigt,
            begränsningen måste stå i rimlig proportion till ändamålet. Vi
            anser att detta ändamål varken är tillräckligt eller ändamålsenligt.
            I propositionen framhålls att regeringen anser att flera skäl
            ändå talar för
          </p>
          <p xml:id="i-QULH1hq7uSrghVtjZwSd6w">
            informationsplikten. En utgångspunkt måste enligt regeringens
            uppfattning vara att den enskilde själv måste få avgöra om han
            eller hon vill utsätta sig för risken att smittas. Vi anser att
            det resonemanget fråntar den osmittade dennes ansvar att försäkra
            sig om att han eller hon inte utsätter sig själv för fara samt
            dennes ansvar att förhindra smittspridning vilket preventionen
            alltid förespråkar. En särskild problematik, som kommittén förde
            ett resonemang om, handlar om samtyckets rättsliga status och
            denna har regeringen avstått från att gå vidare med. Regeringen
            har avstått från att införa kommitténs förslag om en ny straffbestämmelse
            och en ny särskild regel om ansvarsfrihet vid samtycke. Med hänvisning
            till ovanstående resonemang om regeringens försvar av informationsplikten
            vill vi att regeringen skyndsamt låter utreda hivpositivas rättssäkerhet
            och rättsstatus samt behovet av en särskild regel om ansvarsfrihet
            vid samtycke. Det är orimligt att en person som informerar sin
            partner om sin smitta, får ett samtycke och tillämpar skyddad
            sex ändå riskerar att bli dömd om en olycka inträffar. Regeringen
            har också föreslagit att det ska bli möjligt för smittskyddsläkaren
            att underrätta en närstående som utsätts för påtaglig
          </p>
          <p xml:id="i-QkqnnUzUdd6Gb6SgPuVzA3">
            2003/04:S04
          </p>
          <pb facs="riksdagen-motions-pdf/data/200304/mot_200304_So_0004/mot_200304_So_0004-0004.pdf"/>
          <p xml:id="i-Too4v4stDjgvXL6vs4CxoJ">
            2003/04:S04
          </p>
          <p xml:id="i-B1bSQSCy5GqmkZ6Pn2cQUT">
            smittrisk när den som bär på en allmänfarlig sjukdom inte själv
            har informerat om sjukdomen. Med närstående avses make eller maka
            eller annan person som den smittade personen lever med i en relation
            till och andra nära familjemedlemmar som han eller hon lever tillsammans
            med. Det kan för den enskilde vara mycket svårt att berätta om
            sin smitta av rädsla att förstöra en nära relation. Vi anser därför
            att den smittade måste få det stöd och de råd, i form av adekvat
            kunskap om sjukdomen och dess smittvägar, som han eller hon behöver
            för att kunna identifiera personer som är utsatta för smittrisk
            och för att kunna informera riskutsatta personer på ett sakligt
            sätt. Vi anser att det bästa preventiva arbetet måste göras på
            frivillig väg med respekt för den enskildes integritet och rätt
            till privatliv. Hiv smittar via blod och kan inte jämföras med
            t.ex. luftburen smitta. Att berätta för sina närstående måste
            med rätt stöd och hjälp kunna göras frivilligt.
          </p>
          <p xml:id="i-7yKLyhC2fuH1xRHHDwqeqE">
            Tvångsåtgärder
          </p>
          <p xml:id="i-TvS77ydKr4bJssYNMBquK3">
            Enligt UNAIDS:s handbok för lagstiftare på området hiv/aids och
            mänskliga rättigheter från 1999 får tvångsisolering inte ske enbart
            på grund av en persons hivstatus. Dock kan frihetsberövande ske
            i exceptionella fall som grundas på beteendet hos den enskilde
            individen och under beaktande av rättssäkerhetsaspekterna. Enligt
            Europarådets rekommendation (R(89)14) om etiska frågor rörande
            hivinfektion i hälso- och sjukvården m.m. och förklaringen därtill
            från 1989 tar ministerkommittén = uttryckligen avstånd från alla
            former av tvångsisolering av hivpositiva eller aidssjuka. En sådan
            åtgärd anses vara oetisk och ineffektiv med hänsyn till att hivinfektion
            inte smittar genom vanlig social kontakt, till den långa tid som
            förlöper innan aids utvecklas samt avsaknaden av botemedel. Sverige
            är ett av få länder i Europa som tillåter tvångsisolering. Vi
            anser, liksom RFHP, att de fall av personer som hittills har tvångsisolerats
            kan indelas i tre grupper: psykiskt sjuka människor, aktiva droganvändare
            och personer med utländsk härkomst. I de två första fallen anser
            vi att dessa personer i stället bör omhändertagas/isoleras med
            stöd av LVM eller LPT. För den tredje gruppen vill vi påpeka vikten
            av att tillhandahålla specifik information t.ex. på olika språk.
            Tvångsisolering verkar hämmande på kontakten med vården och öppenheten
            inför behandlande läkare försvåras. Regeringen föreslår i propositionen
            möjligheten till tvångsisolering under tre månader. Därefter kan
            länsrätten besluta om förlängning med maximalt sex månader per
            gång. Vi anser att detta är helt oförenligt med den enskildes
            rättssäkerhet, trots förslagen om kontaktperson som föreslås i
            propositionen. Sammantaget anser vi att regeringen inte tillräckligt
            har tagit hänsyn till den hivpositives integritet och rättssäkerhet
            i propositionen. Regeringen har heller inte tillräckligt tagit
            hänsyn till den svåra situation som många hivpositiva lever i.
            Ett framgångsrikt preventivt smittskyddsarbete måste också bekämpa
            fördomar, stigmatisering och diskriminering av hivpositiva.
          </p>
          <pb facs="riksdagen-motions-pdf/data/200304/mot_200304_So_0004/mot_200304_So_0004-0005.pdf"/>
          <p xml:id="i-51GMVeMqL9mVDS3VG2q8e2">
            Regeringens förslag om långtgående tvångsåtgärder riskerar indirekt
            att motverka de förebyggande insatserna i samhället och även bidra
            till en ökad stigmatisering av hivpositiva. De riskerar också
            att ge en felaktig bild till all- mänheten av hur smitta sprids.
          </p>
          <p xml:id="i-XubMGJeGLme2CfhrBEZRmw">
            Smittskyddet i samklang med preventionen
          </p>
          <p xml:id="i-H4dFRjqAkX7zDNLeFw3DDt">
            Som vi började med så menar vi socialdemokrater att alla som
            bor i Sverige skall ha lika rättigheter, skyldigheter och möjligheter
            och på den grunden skall den generella politiken utformas. Fördomar,
            diskriminering och intolerans skapar kränkande situationer som
            drabbar människor överallt i samhället. Detta är för oss socialdemokrater
            centralt och därför anser vi att regeringens mål om smittskyddet
            måste ändras från fokus på befolkningens behov av skydd till att
            också omfatta den smittades behov av rättssäkerhet och skydd mot
            stigmatisering och diskriminering enligt förslag ovan. Vi är alla
            en del av det samhälle vi verkar inom och just därför har vi alla
            ett ansvar för oss själva och andra vilket leder oss till slutsatsen
            att det är orimligt att ålägga den smittade det fullständiga ansvaret
            för smittspridningen. Det är viktigt att den smittades rättssäkerhet
            och integritet utvecklas ytterligare i förslaget.
          </p>
          <p xml:id="i-WwkuFvE5Po2tPB7KXMGrnX">
            Stockholm den 27 november 2003
          </p>
          <p xml:id="i-EC2CE3DFLVRgnA77cBprN1">
            Börje Vestlund (s) Anders Bengtsson (s)
          </p>
          <p xml:id="i-P6CrJ4aWe7HjbPsTDbehTP">
            2003/04:S04
          </p>
        </div>
      </div>
    </body>
  </text>
</TEI>
