<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00528">
  <teiHeader>
    <fileDesc>
      <titleStmt>
        <title>Skogslänskommunikationer</title>
        <author corresp="i-PxnWyEEEJkswzBKdKbv36K">av Agneta Lundberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogslänskommunikationer</title>
          <idno type="rdwebb">GW02T528</idno>
          <rs type="number">T528</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T528/text</ref>
          <ref type="dokument_url_html">http://data.riksdagen.se/dokument/GW02T528</ref>
          <ref type="dokumentstatus_url_xml">http://data.riksdagen.se/dokumentstatus/GW02T528</ref>
          <ref type="doc">http://data.riksdagen.se/fil/B7A128FD-0E24-4E9E-A2C9-E4C07A4F3D7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2w4mwXVrdD5jJJX2JZ7cBM</idno>
            <name>Tommy Ternemar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HPW9kUsVdU2v9RL9XaiwdY" type="signed"/>
        <correspContext corresp="i-HPW9kUsVdU2v9RL9XaiwdY">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-Vw3jBQw26TxFbXrsoKmCH2"/>
          <note type="signatory" corresp="i-2w4mwXVrdD5jJJX2JZ7cBM"/>
          <note type="signatory" corresp="i-DKVEwjAedaaDyvZjYRUhUM"/>
        </correspContext>
        <correspAction xml:id="i-NhVCyTBiu9dHdwZHohJnkE" type="numbering">
          <date when="2008-10-08"/>
        </correspAction>
        <correspAction xml:id="i-2otcygEM36fjaQcyBd1zXT" type="submission">
          <date when="2008-10-07"/>
        </correspAction>
        <correspAction xml:id="i-P5WqQfTh65acoahrM54fX6" type="transfer">
          <date when="2008-10-02"/>
        </correspAction>
        <correspAction xml:id="i-XcXktpTxSps7nzMWNGjTSp" type="assigned"/>
        <correspContext corresp="i-XcXktpTxSps7nzMWNGjTSp">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9DbZbQLXKKvBHVjrhXtuCu" type="motBody">
        <div xml:id="i-69hNWMm2e5NfGL52sgEyFe" type="motProposal" subtype="förslag">
          <head xml:id="i-JWmHQQPHzu3wMv2D3BtWHe">
            Förslag till riksdagsbeslut
          </head>
          <list xml:id="i-Pj5ospE8ZbfdjDFnXSSaQH" style="ol">
            <item xml:id="i-7aFNRSuorsQTsGYg9V8Tth">
              Riksdagen tillkännager för regeringen som sin mening vad som
              anförs i motionen om vikten av att man vid prioritering mellan
              olika infrastrukturobjekt tar hänsyn till såväl regionalpolitiska
              som sociala skäl vid sidan av de samhällsekonomiska kalkylmodeller
              som nu används.
            </item>
            <item xml:id="i-4yii7MmaWAsc5YjrHjRZkx">
              Riksdagen tillkännager för regeringen som sin mening vad som
              anförs i motionen om vikten av insatser som höjer trafiksäkerheten
              så att restiderna kan kortas i skogslänen.
            </item>
            <item xml:id="i-C3uVZveoqpiXLit1NR2RpN">
              Riksdagen tillkännager för regeringen som sin mening vad som
              anförs i motionen om behovet av att se över konkurrenslagstiftningen
              så att den inte utgör ett hinder för en effektiv regionalpolitik.
              1
            </item>
            <item xml:id="i-Q4Ao9WNNFB9zfM9oes5emu">
              Riksdagen tillkännager för regeringen som sin mening vad som
              anförs i motionen om att ta större hänsyn till de tunga transporterna
              vid fördelning av väganslag både till drift och till investeringar.
            </item>
            <item xml:id="i-KvPHphkV9fTTWcwQsHxNeJ">
              Riksdagen tillkännager för regeringen som sin mening vad som
              anförs i motionen om behovet av utökade insatser för drift och
              underhåll av vägnätet i skogslänen med målet att alla landets
              statliga vägar ska kunna hållas öppna året om.
            </item>
            <item xml:id="i-E5DwTVgNHSRk9B1jPtG2v3">
              Riksdagen tillkännager för regeringen som sin mening vad som
              anförs i motionen om behovet av bra vägar för att den växande
              turistnäringen ska kunna fortsätta att utvecklas som en viktig
              basnäring i skogslänen.
            </item>
            <item xml:id="i-P1drRcQS7e84iQBTBDwd5G">
              Riksdagen tillkännager för regeringen som sin mening vad som
              anförs i motionen om standarden på det nationella stamvägnätet
              i skogslänen.
            </item>
            <item xml:id="i-RnkB6vQLaTArekAhRmRjKi">
              Riksdagen tillkännager för regeringen som sin mening vad som
              anförs i motionen om att underhållet av järnvägarna måste stärkas
              kraftigt så att punktligheten i järnvägssystemet kan förbättras.
            </item>
            <item xml:id="i-SP1xKKXFfHB1A32UUpjRmF">
              Riksdagen tillkännager för regeringen som sin mening vad som
              anförs i motionen om behovet av att vid fördelningen av anslag
              till järnvägsinvesteringar ge godstrafiken en betydligt högre
              prioritet.
            </item>
            <item xml:id="i-GY3CGhMdrAMHPy8Yn4ujmZ">
              Riksdagen tillkännager för regeringen som sin mening vad som
              anförs i motionen om behovet av att utveckla ett bra nät av kombiterminaler.
            </item>
            <item xml:id="i-E9WBB5s2nmuxFziN5Xim7A">
              Riksdagen tillkännager för regeringen som sin mening vad som
              anförs i motionen om åtgärder från samhällets sida för att upprätthålla
              en fungerande godstrafik på järnväg i hela landet.
            </item>
            <item xml:id="i-WTRPScWUxPMjxaayCriGQa">
              Riksdagen tillkännager för regeringen som sin mening vad som
              anförs i motionen om att den som får rätt att bedriva tågtrafik
              på en sträcka också åläggs att upprätthålla en väl fungerande
              tågtrafik till rimliga priser.
            </item>
            <item xml:id="i-PxQrZd6iqCZDdRGY4GEHQo">
              Riksdagen tillkännager för regeringen som sin mening vad som
              anförs i motionen om att staten och regionerna gemensamt bör utarbeta
              långsiktiga strategiska trafikförsörjningsprogram som kopplas
              till de regionala utvecklingsprogrammen.
            </item>
            <item xml:id="i-5bU6p1bwAf7Edy5EyK1jra">
              Riksdagen tillkännager för regeringen som sin mening vad som
              anförs i motionen om att tågtrafiken bör samlas till ett trafiksystem
              där all interregional och regional tågtrafik ingår och integreras
              med den regionala och interregionala busstrafiken.
            </item>
            <item xml:id="i-PNRhycU15pKw28r3dBiBP5">
              Riksdagen tillkännager för regeringen som sin mening vad som
              anförs i motionen om höghastighetsnät för datakommunikation.
            </item>
            <item xml:id="i-27RZb5k1rDtyxM51n7K5f1">
              Riksdagen tillkännager för regeringen som sin mening vad som
              anförs i motionen om att staten även fortsättningsvis måste ta
              ansvar för att upprätthålla både en god postservice och en väl
              fungerande betalnings- och kassaservice i hela landet.
            </item>
            <item xml:id="i-EQc5APvmaRmMuZxZEhXQBv">
              Riksdagen tillkännager för regeringen som sin mening vad som
              anförs i motionen om att staten måste ta ansvar för att hitta
              ett system som innebär att trafiken kan upprätthållas på olönsamma
              flyglinjer som är viktiga utifrån regionalpolitisk synpunkt.
            </item>
            <item xml:id="i-MGnwWnwJGAsbKudfMQrvzH">
              Riksdagen tillkännager för regeringen som sin mening vad som
              anförs i motionen om samordning av de olika trafikslagen.
            </item>
          </list>
          <p xml:id="i-6iUJtQCGGY5AtJ4ZztQxij">
            1 Yrkande 3 hänvisat till NU.
          </p>
        </div>
        <div xml:id="i-LiUXnkFxpfgCMcjgmw2C5p" type="motContent">
          <head xml:id="i-JmfpA3ZAbXFhTkDMVQom3u" type="h1">
            Kommunikationer för utveckling i hela landet
          </head>
          <p xml:id="i-N1PU9budbs9vXGQeshrYFb">
            För att hela landet ska kunna leva och utvecklas måste det finnas
            grundläggande service i form av vägar, järnvägar, flyg, post och
            telekommunikationer i alla delar av landet på likvärdiga villkor.
            Eftersom alla samhällsnyttor inte går att mäta är det viktigt
            att man vid prioritering mellan olika infrastrukturprojekt inte
            bara tar hänsyn samhällsekonomiska kalkylmodeller, utan också
            väger in såväl regionalpolitiska som sociala skäl. Likaså är det
            viktigt att skapa en trafikmiljö med bättre tillgänglighet där
            också kollektivtrafikfordonen anpassas så att alla har möjlighet
            att resa.
          </p>
          <p xml:id="i-9PQu39AMpqJoa1XVrGrY8v">
            Målet måste vara att skapa ett rundare Sverige på alla kommunikationsområden,
            med god tillgänglighet för alla.
          </p>
          <p xml:id="i-96zmTDiwvazrHYSkx2VRjB">
            Den politiska styrningen av uppbyggnaden av landets infrastruktur
            måste stärkas, utan att därför äventyra de fördelar som konkurrensen
            kan ge. Det måste bli mindre lönsamt att bara plocka russinen
            ur kakan. Därför måste konkurrenslagstiftningen ses över, så att
            den inte förhindrar en effektiv regionalpolitik.
          </p>
          <head xml:id="i-BxFRpsaghRfCcudabj5v8u" type="h1">
            Väg
          </head>
          <p xml:id="i-3iYxa6Q4TdqAENrtSqEnoj">
            Landets sämsta vägar finns i skogslänen. Standarden är så dålig
            att en stor del av vägnätet måste stängas av under långa tider
            varje år. Detta beror delvis på besvärliga markförhållanden, men
            framför allt beror det på brister i det hittills-varande sättet
            att fördela väganslagen.
          </p>
          <p xml:id="i-Dat3tAJB9v5q3auZTKvmYB">
            Den dåliga vägstandarden i skogslänen gör att de förändringar
            av hastighetsgränserna som nu genomförs av trafiksäkerhetsskäl
            kommer att leda till att restiderna blir ännu längre i ett område
            som redan i dag har ett svårt avståndshandikapp. Det är därför
            nödvändigt med insatser som höjer trafiksäkerheten så att restiderna
            kan kortas i skogslänen.
          </p>
          <p xml:id="i-7CJc34UcCaVQtHYdm2Nuhe">
            Stora delar av landets viktiga exportindustri finns i skogslänen.
            Den industrin är mycket beroende av väl fungerande vägtransporter
            både när det gäller råvaruförsörjningen och för uttransporten
            av färdiga produkter. Eftersom den moderna skogsindustrin är helt
            beroende av färsk råvara för att kunna upprätthålla hög kvalitet
            och högt förädlingsvärde borde det vara självklart att vägarna
            ska kunna hållas öppna året om. Vi menar därför att man måste
            ta betydligt större hänsyn till de tunga transporterna i skogslänen
            vid fördelning av väganslag både till drift och till investeringar.
            Därför är det nödvändigt med en utökad satsning på bärighet, tjälsäkring
            och rekonstruktion. För att inte de positiva effekterna av satsningen
            på bärighet, tjälsäkring och rekonstruktion ska gå förlorade är
            det också nödvändigt att förstärka anslaget till drift och underhåll.
          </p>
          <p xml:id="i-33BxdAiRh3AzjNebE4VFAx">
            Även den växande turistnäringen är beroende av bra vägar för
            att kunna fortsätta att utvecklas som en viktig basnäring främst
            i glesbygden. Ett bra vägnät är därför en förutsättning för en
            fortsatt positiv utveckling av turismen i skogslänen.
          </p>
          <p xml:id="i-T5mjUJnbg5HNp2Mfg1FYBL">
            Också riks- och Europavägarna i skogslänen måste hålla en god
            standard för att näringslivet ska kunna vara konkurrenskraftigt.
            Det är oacceptabelt att det avståndshandikapp som företagen i
            skogslänen har förvärras ytterligare av en undermålig standard
            på de Europavägar som leder genom skogslänen. De besvärliga flaskhalsar
            som finns på Europavägarna i skogslänen måste därför snarast byggas
            bort.
          </p>
          <head xml:id="i-7BHNRrGk5osiA8wSezUJFm" type="h1">
            Järnväg
          </head>
          <p xml:id="i-GHJHyh7kfYGkzX4pKPaLTv">
            Trots de satsningar som görs i järnvägsinfrastruktur är många
            järnvägssträckor i skogslänen i stort behov av upprustning. Med
            en högre kvalitet på infrastrukturen förbättras starkt möjligheterna
            till en utvecklad järnvägstrafik som i sin tur förbättrar människors
            möjligheter att pendla till arbete och studier. Ett utvecklat
            järnvägsnät förbättrar också industrins möjligheter att frakta
            godset på järnväg. Vi tror dock inte att det räcker att staten
            satsar på att utveckla infrastrukturen. Staten måste också ta
            ansvar för att upprätthålla en väl fungerande järnvägstrafik.
          </p>
          <p xml:id="i-JvaWTg4fVFp9APZLcvQCTg">
            En förutsättning för att järnvägen ska kunna förbättra sin konkurrenskraft
            gentemot andra transportslag är att den upplevs som pålitlig.
            Därför är de täta störningarna i järnvägsnätet förödande för utvecklingen
            av järnvägstrafiken. Det blir därför alltmer uppenbart att underhållet
            av järnvägarna måste stärkas kraftigt så att punktligheten i järnvägssystemet
            kan förbättras.
          </p>
          <p xml:id="i-QB7Qe5sPh6dHJZLmz9vvGH">
            Näringslivets behov av snabba och effektiva transporter har ökat
            snabbt under senare år. Av miljöskäl är det ytterst angeläget
            att en så stor andel som möjligt av godstrafiken går på järnväg
            och inte läggs på lastbil. Det är därför nödvändigt att man vid
            fördelningen av anslag till järnvägsinvesteringar ger godstrafiken
            en betydligt högre prioritet än vad som tidigare gjorts. Det är
            också nödvändigt att utveckla ett bra nät av kombiterminaler som
            kan utgöra omlastningsplatser för gods fraktat på landsväg till
            fortsatt frakt på järnväg eller med sjöfart.
          </p>
          <p xml:id="i-TWqor32Xxvc3PooeJme8XK">
            Tack vare stora satsningar på regionaltåg och snabbtåg har järnvägstrafiken
            de senaste åren haft stor betydelse för den regionala utvecklingen.
            Trots det kan man konstatera att utvecklingen av större arbetsmarknadsregioner
            hämmas av alltför höga pendlingskostnader och bristfälligt trafikutbud
            på många sträckor. Det är uppenbart att kopplingen mellan infrastruktursatsningar
            och trafikering måste stärkas. I ett framtida trafiksystem måste
            infrastruktursatsningarna följas upp med väl fungerande trafikering
            som byggs upp från ett samhällsekonomiskt perspektiv. Det är viktigt
            att skapa ett sammanhållet trafiksystem som dels ger förbättrade
            pendlingsmöjligheter och regionförstoring, dels ger goda tågförbindelser
            till övriga regioner i landet.
          </p>
          <p xml:id="i-5shHehAMmP7Mh2DCfj28oT">
            Om detta ska vara möjligt i framtiden måste den som får rätt
            att bedriva trafik på en sträcka också åläggas att upprätthålla
            en väl fungerande tågtrafik till rimliga priser. En sådan trafik
            måste läggas upp och planeras i samråd med trafikhuvudmännen i
            de län som berörs av trafiken. De berörda länen måste ha ett avgörande
            inflytande på hur tågtrafiken ska utformas när det gäller tidtabeller,
            turtäthet och övrigt serviceutbud.
          </p>
          <p xml:id="i-34bzKpJq6nshyFmeLSHgCy">
            För att kunna utveckla hela landet är det nödvändigt att ta till
            vara den utvecklingskapacitet som ligger i den stora satsning
            på järnvägsinfrastruktur som nu genomförs. Därför måste staten
            och regionerna gemensamt utarbeta långsiktiga strategiska trafikförsörjningsprogram
            som kopplas till de regionala utvecklingsprogrammen.
          </p>
          <p xml:id="i-7WrYSzeMCuuaeJ5gLYjEX8">
            Det är viktigt att samordning sker mellan olika operatörer och
            att tågtrafiken samlas till ett trafiksystem där all interregional
            och regional tågtrafik ingår. Ett sådant trafiksystem måste även
            integreras med den regionala och interregionala busstrafiken för
            att bli optimalt.
          </p>
          <head xml:id="i-ThH1rdmHJj8idWc9J7HPrf" type="h1">
            IT
          </head>
          <p xml:id="i-WZtyLar3W6KvTeKVAUDKk7">
            Den moderna informationstekniken ger skogslänen helt nya utvecklingsmöjligheter
            genom att många verksamheter inte längre är geografiskt bundna
            till vissa orter. En förutsättning för att den moderna teknikens
            möjligheter skall kunna tas till vara är att hela landet får tillgång
            till den nya tekniken på likvärdiga villkor. När marknaden sviktar
            måste staten ta ett ansvar och styra utbyggnaden av höghastighetsnät
            för datakommunikation på ett sådant sätt att hela landet ges likvärdiga
            utvecklingsmöjligheter. Detta måste gälla såväl det fasta nätet
            som det nät som nu byggs upp för mobil datakommunikation. Det
            är viktigt att de som tilldelats 3 G-licenser inte ges tillfälle
            att smita från sina åtaganden när det gäller täckningsgrad. En
            god geografisk täckning med hög kommunikationshastighet i hela
            landet måste vara ett oavvisligt krav.
          </p>
          <head xml:id="i-S78H2bV6ZSFPNpCVFokFJ4" type="h1">
            Post
          </head>
          <p xml:id="i-BJ6bRnKB6zWmAR5KTDDpgM">
            Människors behov av postens tjänster har förändrats mycket snabbt
            under senare år. Eftersom de flesta betalningar numera sker automatiskt
            eller med giro har människors behov av att besöka posten minskat
            kraftigt. Dessutom tar elektronisk post och annan ny teknik över
            alltmer av postgången. Trots det är det oerhört viktigt att postservice
            och betalnings- och kassaservice kan upprätthållas i hela landet.
            Det är en mycket viktig princip att alla människor ska ha tillgång
            till både postservice och väl fungerande betalnings- och kassaservice
            oavsett var i landet man bor. Särskilt småföretagare i glesbygden
            är beroende av att kassaservicen fungerar på ett bra sätt. Staten
            måste därför även fortsättningsvis ta ansvar för att upprätthålla
            både en god postservice och en väl fungerande betalnings- och
            kassaservice i hela landet.
          </p>
          <head xml:id="i-PjsqYUVjkAckdrbm8njewq" type="h1">
            Flyg
          </head>
          <p xml:id="i-7TMqPzxvR2hZKrmxzTYFhE">
            Sverige har i jämförelse med andra länder genomfört den mest
            omfattande avregleringen av flygmarknaden sedan samtliga linjer
            för inrikesflyg öppnades för fri konkurrens 1992. Avregleringen
            har fungerat relativt väl på några få högtrafikerade linjer men
            har också lett till att priserna på vissa sträckor stigit kraftigt
            samtidigt som utbudet försämrats avsevärt. Man kan också konstatera
            att flygpriserna till mindre orter i Sverige är avsevärt dyrare
            än i exempelvis Finland, trots att förhållandena torde vara väldigt
            likartade. De höga flygpriserna och den låga turtätheten får starka
            negativa konsekvenser för näringslivets tillväxtförutsättningar
            och privatpersoners möjligheter till resande. De negativa effekterna
            ökar dessutom i takt med att snabba persontransporter blir en
            grundförutsättning för en växande del av näringslivet. Exempelvis
            hade många av de företagsetableringar, som på senare år skett
            i inlandet av IT-baserade och avståndsoberoende tjänsteföretag,
            varit omöjliga att genomföra utan en tillräcklig närhet och tillgång
            till flygtransporter. Erfarenhetsmässigt minskar således inte
            behovet av fysiska kommunikationer i takt med att telekommunikationerna
            förbättras. Istället ökar det strategiska värdet av att förbättra
            förutsättningarna på persontransportområdet generellt.
          </p>
          <p xml:id="i-3eUKaznYDsN5iXALDTcGtJ">
            Enligt vår mening måste staten ta ansvar för att hitta ett system
            som innebär att trafiken kan upprätthållas på olönsamma linjer
            som är viktiga ur regionalpolitisk synpunkt.
          </p>
          <head xml:id="i-HJeUs4K9RWm6piqi4TiC7r" type="h1">
            Samordning
          </head>
          <p xml:id="i-CH9mGRvUczxR13uoRj2DnL">
            För att en god kommunikationsstandard ska kunna upprätthållas
            krävs en samordning mellan bil-, buss-, järnvägs- och flygtrafik.
            Detta tycks inte vara möjligt med dagens system, där varje företag
            fastställer egna turlistor, egna taxor och svarar för den egna
            informationen. Det är angeläget att de olika trafikföretagens
            informationssystem kopplas ihop och förbättras, så att konsumenterna
            lättare kan hitta de förbindelser som bäst motsvarar deras behov.
            Detta är särskilt angeläget i skogslänen, där avstånden är stora
            och ett enskilt trafikslag sällan har en tillräckligt hög servicegrad
            för att ensamt kunna fylla konsumenternas behov. Rikstrafiken
            bör därför ges ett tydligt uppdrag att verka för att samordna
            olika kollektivtrafikslag.
          </p>
        </div>
        <div xml:id="i-Smhb44Lk8H8fEM3tcvEGyV" type="motSignatures">
          <list xml:id="i-9GAsjbJrFdQCXskvFyy5hZ">
            <item xml:id="i-XCW6KE1JX7cpuKQsMZ3Pxt" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-XwFyzv4B23SYmoh7f9CehP" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-X14AsnSxbgeYMXCidBBM8Q" who="i-SvS8rTwUeKpVtp5mrPNCaP">
              Leif Pettersson (s)
            </item>
            <item xml:id="i-S5SNbT3fT2QqWgbAzN5jDp" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-LWp2B18LqEs8LJmsPRkLYT" who="i-Vw3jBQw26TxFbXrsoKmCH2">
              Roland Bäckman (s)
            </item>
            <item xml:id="i-BjpshVDR1M6aZX4TnkUuCQ" who="i-2w4mwXVrdD5jJJX2JZ7cBM">
              Tommy Ternemar (s)
            </item>
            <item xml:id="i-Mx9eqZWYxvVAju5ksfYpFf" who="i-DKVEwjAedaaDyvZjYRUhUM">
              Britta Rådström (s)
            </item>
          </list>
        </div>
      </div>
    </body>
  </text>
</TEI>
