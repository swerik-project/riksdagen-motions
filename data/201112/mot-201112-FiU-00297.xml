<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00297">
  <teiHeader>
    <fileDesc>
      <titleStmt>
        <title>Avvecklandet av det statliga ägandet av Akademiska Hus</title>
        <author corresp="i-4Dcng9UMFeup6hmkB6yX74">av Gustav Blix (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avvecklandet av det statliga ägandet av Akademiska Hus</title>
          <idno type="rdwebb">GZ02Fi297</idno>
          <rs type="number">Fi297</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi297/text</ref>
          <ref type="dokument_url_html">http://data.riksdagen.se/dokument/GZ02Fi297</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi297</ref>
          <ref type="doc">http://data.riksdagen.se/fil/F03A1E5C-6917-41D5-B266-DA01156C46B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Dcng9UMFeup6hmkB6yX74</idno>
            <name>Gustav Blix</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jiLbuKoj84RkAjju8kxVt" type="signed"/>
        <correspContext corresp="i-5jiLbuKoj84RkAjju8kxVt">
          <note type="signatory" corresp="i-4Dcng9UMFeup6hmkB6yX74"/>
        </correspContext>
        <correspAction xml:id="i-7At5zzsHYFjQNgqvHry9f8" type="numbering">
          <date when="2011-10-10"/>
        </correspAction>
        <correspAction xml:id="i-2RPuk4qqeRGNNJgEs5Ckhx" type="submission">
          <date when="2011-10-05"/>
        </correspAction>
        <correspAction xml:id="i-Wiq1vQhKAqWEZZXAgchB7f" type="transfer">
          <date when="2011-10-05"/>
        </correspAction>
        <correspAction xml:id="i-Dc2mv94TeMoBpq4xZVxkvv" type="assigned"/>
        <correspContext corresp="i-Dc2mv94TeMoBpq4xZVxkvv">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3QKRvLbgi5X8QnDaz1Vwhf" type="motBody">
        <div xml:id="i-5HMTtfYJEsJAc2La1G8hSM" type="motProposal" subtype="förslag">
          <head xml:id="i-KwbyJF69ZVoUiSao8LkA88">
            Förslag till riksdagsbeslut
          </head>
          <list xml:id="i-3V2rTMGyEgLndqDNpNHxvt" style="ol">
            <item xml:id="i-NtyBqxMGTjxVZwfdboqrL4">
              Riksdagen tillkännager för regeringen som sin mening vad som
              anförs i motionen om behoven av en genomgripande översyn av Akademiska
              Hus AB:s verksamhet och fastighetsinnehav i syfte att uppnå den
              långsiktigt mest effektiva och rationella strukturen på marknaden
              för högskolefastigheter.
            </item>
            <item xml:id="i-BobJAJXZu8BQRv81wwnpWv">
              Riksdagen tillkännager för regeringen som sin mening vad som
              anförs i motionen om att staten bör avveckla sitt ägande av högskolefastigheter
              och att intäkterna från en sådan försäljning bör tillföras lärosätena
              med uppdrag att långsiktigt förvalta kapitalet och använda avkastningen
              till att stärka svensk forskning och högre utbildning.
            </item>
          </list>
        </div>
        <div xml:id="i-DMPkH83z3Uqb7tiXpaAVmD" type="motContent">
          <head xml:id="i-DTgP4nsWYxAvUEc8QbHdvp" type="h1">
            Dominanten Akademiska Hus
          </head>
          <p xml:id="i-HzWiaop7jZvJCUCAtzt3Mt">
            Det av staten helägda bolaget Akademiska Hus AB bildades 1993
            och förvaltar sedan dess merparten av de svenska universitets-
            och högskolefastigheterna. Bolaget har sedan det bildades genomgått
            en mycket kraftig expansion. Värdet av bolagets fastigheter har
            ökat från drygt 7 mdkr till dagens närmare 50 mdkr. Till det kommer
            att bolagets nuvarande projektportfölj uppgår till hela 18 mdkr
            för åren fram t.o.m. 2016. Med en marknadsandel på 62 procent
            är Akademiska Hus landets största hyresvärd för universitet och
            högskolor och företaget är idag Sveriges näst största fastighetsbolag
            efter (tidigare statliga, numera av statliga pensionsfonder ägda)
            Vasakronan. Bolagets uppdrag är att i konkurrens med andra fastighetsbolag
            på marknadsmässiga villkor erbjuda universitet och högskolor lokaler.
            Företagets ställning på marknaden förefaller vara dominerande
            och lönsamheten är oerhört god. Akademiska Hus omsätter årligen
            ca 5 mdkr, där nära 3 av 5 intjänade kronor är vinst. 2010 var
            resultatet före skatt hela 2,9 mdkr och bolagets vinstutdelning
            var på sammanlagt 1,2 mdkr. Några entydiga bevis på att Akademiska
            Hus genom sin ägarstruktur eller starka ställning skulle innebära
            en mer rationell fastighetsförvaltning eller ger lägre hyreskostnader
            för kunderna förefaller inte finnas. I sitt slutbetänkande Staten
            som fastighetsägare och hyresgäst (SOU 2011:31) skriver utredningen
            på s. 268 att bolagets riskexponering till följd av den stora
            investeringsvolymen, den dominerande marknadsandelen på vissa
            orter och konkurrenskraften i hyresnivåerna, särskilt bör analyseras
            och att det är angeläget att verksamheten präglas av ett stort
            mått av transparens. Det är bara att hålla med. Genom sitt statliga
            ägande får exempelvis bolaget sannolikt betydligt mer förmånliga
            lånevillkor än vad deras privatägda konkurrenter kan erbjudas.
            Den oerhört dominerande marknadsandelen medför sannolikt också
            att bolagets förhandlingsposition gentemot universitet och högskolor
            ofta är väldigt stark. Det gör att konkurrensen och valfriheten
            sannolikt påverkas negativt. Många universitet och högskolor hyr
            nästan alla sina lokaler av Akademiska Hus. Samtidigt finns det
            exempel på lärosäten som inte är kunder i bolaget utan hyr på
            den öppna, privata marknaden. Detta talar för att det inte är
            något självändamål att staten genom Akademiska Hus eller på annat
            sätt förser högskolesektorn med lokaler, utan de högskolefastigheter
            som idag ägs av staten borde kunna ägas av andra aktörer.
          </p>
          <head xml:id="i-KnWUSzSqTp3KA8cZ87T4D1" type="h1">
            Värdet av mer självständiga högskolor
          </head>
          <p xml:id="i-T4amp7n1uhUjfgjezpFmcA">
            Samtidigt som många högskolor idag är beroende av staten för
            sin lokalförsörjning så finns det behov av att öka lärosätenas
            självständighet och oberoende. I sitt slutbetänkande Självständiga
            lärosäten (SOU 2008:104) lämnade Autonomiutredningen flera förslag
            på hur detta kunde åstadkommas. Ett av förslagen var att aktierna
            i Akademiska Hus AB överförs från staten till ett nybildat holdingbolag,
            som ägs gemensamt av samtliga lärosäten. Två syften med denna
            överföring är att ge lärosätena en egen kapitalbas som 1) underlättar
            för dem att ta upp lån till investeringar och 2) skapar trygghet
            för de anställda och studenterna för den händelse att något lärosäte
            inte skulle kunna fullgöra sina ekonomiska förpliktelser. Akademiska
            Hus AB bibehålls dock intakt och dess avkastning används på det
            sätt som ägarna finner lämpligt. Regeringen har ännu inte valt
            att gå vidare med detta förslag. Jag menar dock att det finns
            stora värden för samhället både i att 1) förstärka och förbättra
            konkurrensen på hyresmarknaden för högskolelokaler och 2) öka
            lärosätenas självständighet och oberoende. Genom Autonomiutredningens
            förslag uppnår man det senare men riskerar att dels ha kvar Akademiska
            Hus som marknadsdominant, dels binda lärosätenas resurser till
            just ägandet av högskolefastigheter. Det vore bättre att först
            göra en genomgripande översyn av Akademiska Hus verksamhet och
            fastighetsinnehav i syfte att uppnå den långsiktigt mest effektiva
            och rationella marknadsstrukturen för högskolefastigheter på marknaden.
            En sådan översyn kan leda till att Akademiska Hus bibehålls intakt,
            men mer sannolikt är nog att konkurrensen blir bättre med flera
            aktörer och att fastighetsinnehav delas på flera konkurrerande
            bolag. Däremot bör staten inte kvarstå som ägare av högskolefastigheter
            utan avveckla detta. Intäkterna för en sådan försäljning bör tillföras
            lärosätena i syfte att dessa ska förvalta kapitalet och använda
            avkastningen till att stärka svensk forskning och högre utbildning.
          </p>
        </div>
        <div xml:id="i-XuJQRijcASrbgQnQ7SfjQc" type="signatureBlock">
          <list xml:id="i-UVjMxrCSeWxHkEbtxrFMB">
            <item xml:id="i-P4UkrXK87q1Ysx6cz4Csze" who="i-4Dcng9UMFeup6hmkB6yX74" type="signature">
              Gustav Blix (M)
            </item>
          </list>
        </div>
      </div>
    </body>
  </text>
</TEI>
