<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_345/mot_200405_MJ_345-0001.pdf"/>
      <pb facs="riksdagen-motions-pdf/data/200405/mot_200405_MJ_345/mot_200405_MJ_345-0001.pdf"/>
      <div type="motHeader" xml:id="i-327bwWSYDXmNeVCMMsz3xS">
        <div type="motTitle" xml:id="i-3MXUhimBMNyNiLf7Z9468w"/>
        <div type="motSubmissionInfo" xml:id="i-YWZEFPu3JDu2CZQv9vPuwJ"/>
      </div>
      <div type="motBody" xml:id="i-V2yWAsGPDqtcG4B328PW6q">
        <div xml:id="i-GKWpS7qiVesGS1WXe8VcGm">
          <p xml:id="i-HoF2ME4TMgvRMMySeEZzBR">
            2004/05 mnr: MJ345 pnr: m1521
          </p>
          <p xml:id="i-Hs9mLqqCAXSvmDSHzBiiwL">
            Motion till riksdagen 2004/05:MJ345
          </p>
          <p xml:id="i-PZrmCjgXE3XrAToXy1RfEa">
            av Patrik Norinder (m)
          </p>
          <p xml:id="i-NojTXG8pYoYiYCj9RckMkq">
            Blyhagel
          </p>
          <p xml:id="i-N7YZu1mBxAxkZMyoQRrxuS">
            Förslag till riksdagsbeslut
          </p>
          <p xml:id="i-BNCkeVKjGoE7JmQCfkd3uH">
            Riksdagen tillkännager för regeringen som sin mening vad i motionen
            anförs om en konsekvensutredning av bly vid jakt och skytte på
            fast mark.
          </p>
          <p xml:id="i-EfgGRSA4fCjrAw7ymSVkR3">
            Motivering
          </p>
          <p xml:id="i-8Xw7N9EjuWYuN7Rn8XMMTS">
            Förslag om att avveckla bly i samband med jakt och skytte väcktes
            i proposition 1997/98:145. Enligt forskarna Ulf Qvarfort och Annica
            Waleij är exponeringen av bly till människa i ett internationellt
            perspektiv låg i Sverige. Den största delen av det av människor
            intagna blyet utsöndras ur kroppen igen. Av det bly som tas upp
            av kroppen beter sig organiskt och oorganiskt bly olika. Oorganiskt
            bly ackumuleras i skelettet och har en biologisk halveringstid
            på flera år efter långvarig exponering. De organiska blyföreningarna
            kan skada blodbildning och nervsystemet. Särskilt känsliga är
            foster och små barn. För fåglar som äter blyhagel kan reproduktionsskador
            och akut blyförgiftning uppstå. Det nuvarande förbudet mot blyad
            hagelammunition vid jakt på våtmarker och vid lerduveskytte är
            därför motiverat. Blyspridningen har genom substitution till stålhagel
            därmed reducerats med cirka 85 procent vid jakt och skytte. När
            det gäller jakt och skytte utanför våtmarker finns det ingen forskning
            som belägger att det skulle vara motiverat med blyförbud. Bly
            i fast form i miljön skyddas av ett skikt av blykarbonat och blysulfat.
            En blykula där den ligger skadar varken miljö eller levande varelser.
            Forskning visar på att till och med där det finns en stark ansamling
            av bly som i skjutbanor är läckaget från bly så litet att detta
            inte är något miljöhot med avseende på blyföroreningar (professor
            Kåre Nicolaysen, Norge). Transport av bly i mark har en extremt
            liten mobilitet. Enligt professor Qvarfort har man endast
          </p>
          <pb facs="riksdagen-motions-pdf/data/200405/mot_200405_MJ_345/mot_200405_MJ_345-0002.pdf"/>
          <p xml:id="i-WDKFAixWMoFvnRfvFFD593">
            2004/05:MJ345
          </p>
          <p xml:id="i-TBFVTCPQxpeZGnkxVotHCZ">
            lyckats i enstaka fall påvisa transport av bly till en meters
            djup. Skjutvallar som lämnas täckta och orörda har därför en mycket
            liten miljörisk. Att bly används för jaktammunition beror på dess
            extremt goda egenskaper för ändamålet. Det finns i dag inget annat
            material som har blyets goda egenskaper för ett effektivt dödande
            av vilt. Densiteten är till exempel för bly 11,35 g/cm? jämfört
            med järn som har en täthet av 7,87 g/cm”. Detta är av avgörande
            betydelse för precision och lagring av rörelseenergi (”den levande
            kraften”) i kulan. Bly är en mjuk metall som i motsatts till stål
            inte ställer till skada vid sågning av träd där kulor fastnat.
            Mjukheten gör att rikoschettrisken är låg med bieffekt för ringa
            gnistbildning och antändning av skog. Stabiliteten i ämnet bly
            gör att miljörisken är liten. Av de legeringar som i dag skulle
            kunna ersätta bly har wolfram i legering med nickel visat sig
            vara cancerframkallande och därför olämpligt. I dag finns inga
            andra kulor som har blyets goda egenskaper när det gäller att
            få ett effektivt dödande av vilt vid jakt. I proposition 1997/98:145
            gjorde regeringen bedömningen att all användning av bly på sikt
            bör avvecklas och att man avsåg att förbjuda användningen av blyhagel
            för all jakt och i stort sett allt skytte från den 1 januari 2000.
            Förbudet skulle också gälla vissa sportskyttegrenar från den 1
            januari 2004. I dag gäller att från och med den1 juli 2002 är
            det förbjudet att använda blyhagel vid all jakt på våtmarker.
            Utanför våtmarker på fast mark samt på öppet djupt vatten får
            man använda blyhagel tills vidare. Från och med den 1 januari
            2006 kommer det att vara förbjudet att använda blyhagel vid all
            form av jakt. Från och med 1 januari 2008 kommer även jakt och
            skytte med kulammunition att förbjudas.
          </p>
          <p xml:id="i-Nk6SQnLNFGdPxXnTfK912U">
            Då det i dag inte finns någon forskning som stöder ett förbud
            mot användade av blyammunition vid jakt på fastmark eller vid
            kulskytte på bana bör riksdagen ge regeringen i uppdrag att innan
            något förbud mot bly i ammunition verkställs bör en konsekvensutredning
            genomföras i denna fråga.
          </p>
          <p xml:id="i-FStM6CAm86MfF5VtAmG9Xn">
            Stockholm den 1 oktober 2004
          </p>
          <p xml:id="i-DmAixgfUBaQCxktzWHxSz3">
            Patrik Norinder (m)
          </p>
        </div>
      </div>
    </body>
  </text>
</TEI>
