<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00146">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__146/mot_1954__fk__146-001.pdf"/>
      <fw xml:id="i-JpJnExDEozy6QNL8rAppmS">
        Motioner i Första kammaren, nr 146. 3
      </fw>
      <div xml:id="i-AdoMjU3hmz6d4UN5WDdrwc" type="motHeader">
        <div xml:id="i-3CiNKEVfSkLzzgnksWVr9k" type="motTitle"/>
        <div xml:id="i-JFcugDCV6TiD7tif41Voc2" type="motSubmissionInfo"/>
      </div>
      <div xml:id="i-YVrK2vjDp9rMus4AJkksTT" type="motBody">
        <div xml:id="i-RW2v6kKwtFxJZpF9ZJ2nKi">
          <p xml:id="i-2USm9zk3SKH2KFLfBjByYY">
            Nr 146.
          </p>
          <p xml:id="i-AWFDEa1YWAvccWGVopraVa">
            Av herr Thun, Fritjof, och herr Anderberg, om vidgade direktiv
            för 1951 års byggnadsutredning m. m.
          </p>
          <p xml:id="i-HKabNmmcXveYjay1upr8SP">
            Trots rådande byggnadsrestriktioner har fritidsbebyggelsen (sommar-
            och sportstugor) mycket starkt ökat under det senaste årtiondet.
            Det är givet att denna bebyggelse fått den största omfattningen
            i storstädernas influensområden. Några exempel från Stockholms
            län kan belysa detta. I Boo kommun (ca 5 700 inv.) är ca 2500
            tomter bebyggda med sommar- stugor. Man räknar med att dessa bostäder
            av icke permanent slag under som- marmånaderna bebos av ca 10
            000 människor. I Österåker (ca 4 300 inv.) är ca 2500 tomter bebyggda
            med sommarstugor. Dessutom finns här ca 900 avstyckade men ännu
            ej bebyggda tomter, vilkas ägare bor utanför kommunen. Liknande
            proportioner mellan fritids- och permanent bebyggelse förekommer
            bl. a. i ett betydande antal av Stockholms skärgårdskommuner och
            i många kom- muner på västkusten. Detta är något som börjar bli
            ett allt mera svårbemästrat problem för ett stort antal kommuner
            längs våra kuster och också för sådana inlandskommuner, som är
            belägna i närheten av städer och som inom sina områden har badsjöar.
            Som exempel på en sådan ”badkommun” utanför storstadsregionen
            kan nämnas Brunnby i Kristianstads län. Antalet fastigheter, tillhörande
            sommargäster, uppgår i denna kommun till ca 500, under det att
            kommunens stationära befolk- ning utgör ca 2 700. Hallands och
            Bohusläns kustkommuner uppvisar i många tall liknande siffror.
            Sedan byggnadsrestriktionerna nu avsevärt lättats och helt frilagt
            fritids- bebyggelsen, kan man vänta en mycket stark ökning av
            denna. Den allmänna standardhöjningen torde komma att göra sig
            gällande också i fråga om fritids- bebyggelsen. Om de för sommarbruk
            avsedda byggnaderna ges högre standard, kommer de att kunna utnyttjas
            under längre tid varje år än som hittills van- ligen varit förhållandet.
            Redan hittills har fritidsbebyggelsen i städernas, fram- för allt
            storstädernas, närmaste omgivningar tenderat att övergå till permanent
            bebyggelse. De förbättrade kommunikationerna, bland dem särskilt
            motorismen, påskyndar denna utveckling. Det ligger nära till hands
            att en sportstugeägare successivt förbättrar fastigheten, vinterbonar
            den och förser den med värme, varefter han uppsäger sin lägenhet
            i staden och tar stugan i permanent bruk som familjebostad och
            själv reser till och från arbetet. På det sättet har vi redan
            i många av fritidsområdena i närheten av de större tätorterna
            fått en blandad fritids- och permanent bebyggelse. Bostäder för
            det senare ändamålet kräver
          </p>
          <pb facs="riksdagen-motions-pdf/data/1954/mot_1954__fk__146/mot_1954__fk__146-002.pdf"/>
          <fw xml:id="i-FXgZ32jo9CnYdgFCChS5Ss">
            4 Motioner i Första kammaren, nr 146.
          </fw>
          <p xml:id="i-WuYNz6p8bR1KJ5PVy9MqPD">
            givetvis mera kostnadskrävande sanitära och andra anordningar
            än renodlad fritidsbebyggelse. Särskilt under den rådande bostadsbristen
            har man dessutom, i varje fall i åtskilliga av Stockholms förortskommuner,
            haft tråkiga erfarenhe- ter av att mindre nogräknade sommarstugeägare
            uthyrt icke vinterbonade som- marstugor till permanenta bostäder
            åt inflyttade barnfamiljer i svag ekonomisk ställning. Det har
            sedan blivit socialvårdens sak att hjälpa dessa familjer till
            rätta, när kylan satt in. Den omfattande fritidsbebyggelsen ställer
            de härav berörda kommunerna in- för många svårlösta problem. Dessa
            problem måste uppmärksammas allrahelst som denna art av bebyggelse
            nu kan beräknas komma att starkt öka. Gällande planbestämmelser
            är icke på ett tillfredsställande sätt tillrättalagda för en bebyggelse
            av detta slag. Vår byggnadslagstiftning gör i fråga om tät- bebyggelse
            icke någon åtskillnad mellan vanlig bebyggelse och fritidsbebyggelse.
            I den mån fritidsbebyggelsen är att hänföra till tätbebyggelse
            — och det torde som regel vara först då som några egentliga olägenheter
            uppkommer — skall den därför föregås av planläggning. Stadsplaneinstitutet
            med dess längre gående rättsverkningar torde därvid icke kunna
            komma i fråga, och det kan heller knappast vara lämpligt eller
            nödvändigt att för denna slags bebyggelse försäkra sig om stadsplanens
            alla rättsverkningar. I praktiken blir det därför byggnads- planen,
            som härvidlag får komma till användning. Men talrika exempel finns
            på då man icke enbart genom byggnadsplan på ett rimligt sätt kunnat
            komma till rätta med markexploatören. Så snart fritids- bebyggelsen
            inom ett område blir av större omfattning, blir det som regel
            nöd- vändigt med vissa ”stadsmässiga anordningar”. Inom byggnadsplanelagt
            om- råde finns visserligen möjlighet för länsstyrelse att i fråga
            om vägar och öppna platser förordna om bildandet av vägförening
            enligt 126 $ byggnadsstadgan. Vidare finns vissa möjligheter att
            få byggnadsplanen genomförd genom att länsstyrelsen meddelar ett
            förbud enligt 109 $ 2 st. byggnadslagen. Vid fast- ställandet
            av en byggnadsplan kan dessutom ett förordnande ske enligt 113
            S$ byggnadslagen, varigenom markägaren får utan ersättning upplåta
            mark till väg och allmän plats. I särskild hälsovårdsordning för
            området kan intagas vissa föreskrifter om bortskaffande av fasta
            och flytande föroreningar, om av- träden m. m. Såväl planmyndigheterna
            som vederbörande kommun torde ha vissa möjligheter att avfordra
            markägaren vissa underhandsförpliktelser om ett fritidsområdes
            förseende med olika gemensamhetsanordningar, innan planen fastställes
            och exploateringen påbörjas. Men möjligheterna att utkräva dessa
            förpliktelser blir i praktiken små, särskilt i de ofta förekommande
            fall, då icke färdigexploaterade områden byter ägare. De personer,
            som önskar förvärva tomter, har i regel dunkla begrepp om vad
            som i fråga om säljarens skyldig- heter bör inflyta i köpekontrakten.
            Vederbörande kommun har ringa möjlig- heter att genom upplysning
            skydda tomtköparna, eftersom dessa som regel hör hemma i en helt
            annan kommun. Köparna är därför tämligen oskyddade, och ofta blir
            det då kommunen, som får träda emellan och, sedan olägenheterna
          </p>
          <pb facs="riksdagen-motions-pdf/data/1954/mot_1954__fk__146/mot_1954__fk__146-003.pdf"/>
          <fw xml:id="i-3q168esRZFhR8ydKgModUo">
            Motioner i Första kammaren, nr 146. ö börjat göra sig gällande,
            får vidkännas dryga kostnader för sanitära och andra anordningar.
            Strandlagen avhjälper icke här påtalade brister. Genom att med
            stöd av denna lag betydande strandområden undantages från bebyggelse,
            torde man tvärtom få räkna med att fritidsbebyggelsen i fortsättningen
            i större utsträckning än hittills får tätbebyggelsekaraktär och
            sålunda skall regleras enligt gällande byggnadslagstiftning. Det
            framstår då som så mycket mera nödvändigt att denna lagstiftning
            på ett bättre sätt än hittills anpassas för reglering av den bebyggelse,
            varom här är fråga. I fråga om vatten- och avloppsledmingar är
            att notera att 1946 års vatten- och avloppssakkunniga i sitt betänkande
            (SOU 1951: 26) undantog fritidsbe- byggelsen från möjlighet att
            få del av det föreslagna statsbidraget. Såsom för- hållandena
            nu är på väg att utvecklas ter sig ett sådant generellt undantagande
            som orimligt. Ägarna till sport- och sommarstugor är mestadels
            utsocknes. Sam- bandet mellan dessa fastighetsägare och kommunen
            är lösligt. För landskommu- ner, som genom deras geografiska belägenhet
            och naturförhållanden kommit att bli rekreationsorter för större
            befolkningscentra, har fritidsbebyggelsen redan tillskapat allvarliga
            sanitära olägenheter. Skulle de berörda kommunerna ha att lösa
            va-frågorna för denna bebyggelse, skulle man i många fall icke
            ha ekono- misk möjlighet att förse den permanenta bebyggelsen
            med motsvarande anord- ningar, något som uppenbarligen skulle
            te sig orimligt. Befolkningen i de större tätorterna har säkerligen
            ett starkt legitimt behov av den rekreation, som fri- tidsbebyggelsen
            ger. Då det givetvis är praktiskt ogenomförbart att låta ”hem-
            ortskommunen” deltaga i kostnaderna för va-frågornas ordnande
            inom sådan bebyggelse, måste det vara skäligt att staten, som
            i många andra former under- stöder fritidslivet, träder hjälpande
            emellan i sådana fall, där större olägen- heter uppstått utan
            att kommunen kunnat förhindra det. De landskommuner, som med eller
            mot sin vilja sommartid får fungera som värdar för tätorternas
            invånare, får ändå ofta vidkännas betydande kostnader och olägenheter
            av denna bebyggelse. Att generellt undantaga fritidsbebyggelsen
            från möjlighet att få statsbidrag till va-anläggningar skulle
            vara orimligt redan av den anled- ningen att — såsom ovan framhållits
            — en del av denna bebyggelse successivt övergår till permanent
            bebyggelse utan att vederbörande kommun har effektiva möjligheter
            att förhindra en sådan utveckling. De kommuner, som inom sina
            gränser har en mera omfattande fritidsbebyg- gelse, har hittills
            fått täckning för en del av de kommunala kostnaderna för denna
            bebyggelse genom fastighetsskatten. Fastighetsskatten har samtidigt
            varit i stort sett det enda som skapat kontakt mellan här berörda
            fastighetsägare och kommunen, låt vara att denna kontakt härigenom
            icke alltid blivit av positivt slag. I de många landskommuner,
            där sommarstugebebyggelsen redan nått stor omfattning, väckte
            därför det av föregående års riksdag fattade beslutet om sänkning
            av repartitionstalet för fastighetsskatt betydande oro. Det blir
            ju för dessa kommuner fråga om ctt större eller mindre inkomstbortfall.
            Ännu större
          </fw>
          <pb facs="riksdagen-motions-pdf/data/1954/mot_1954__fk__146/mot_1954__fk__146-004.pdf"/>
          <fw xml:id="i-36WLGgD35mp7Pa9wcMPsVV">
            € Motioner i Första kammaren, nr 146.
          </fw>
          <p xml:id="i-42ZxhwD9DxJNYBqK3pWpDw">
            oro väckte det i Kungl. Maj:ts proposition nr 186/1953 (s. 70
            o. ff.) gjorda och av riksdagen utan erinran lämnade uttalandet,
            att sänkningen av repartitions- talet kunde betecknas som ett
            led i en successiv avveckling av garantiskatte- systemet. Visserligen
            förutsattes i det nyssnämnda riksdagsbeslutet att frågan om fas-
            tighetsskattens avveckling skulle upptagas först om någon tid
            och föregås av ny utredning. Utan att taga ställning till fastighetsskattens
            fortsatta vara eller icke vara är det enligt vår mening nödvändigt
            att vid denna utredning ta hänsyn till den speciella ställning
            som fritidsbebyggelsen intager. Icke förrän kommu- nerna på annat
            sätt beretts möjlighet att få ekonomisk gottgörelse för de kom-
            munala kostnader, som uppstår genom fritidsbebyggelsen, kan den
            nuvarande fastighetsskatten för dessa fastigheter avvecklas. De
            av oss här berörda problemen torde inom kort för ett betydande
            antal kommuner bli av sådan storleksordning och svårighetsgrad,
            att en särskild ut- redning av frågan i hela dess vidd kunde vara
            motiverad. Det synes dock icke vara nödvändigt att för denna fråga
            utöka antalet statliga utredningskommit- téer. Vad härovan antytts
            i fråga om bristerna i gällande byggnadslagstiftning torde kunna
            bli föremål för uppmärksamhet i den revision av byggnadslagstift-
            ningen, som pågår inom 1951 års byggnadsutredning. Frågan om statsbidrag
            till va-anläggningar inom fritidsområden bör kunna upptagas till
            behandling vid de överväganden, som inom Kungl. Maj:ts kansli
            pågår i anslutning till 1946 års vatten- och avloppssakkunnigas
            betänkande. Vad slutligen fastighets- beskattningen för fritidsbebyggelsen
            angår är det givetvis en fråga, som får övervägas vid den tilltänkta
            utredning, som skulle föregå ett eventuellt beslut om fastighetsskattens
            avveckling. Vi hemställer, att riksdagen i skrivelse till Kungl.
            Maj:t måtte anhålla dels att vidgade direktiv för 1951 års byggnadsutredning
            utfärdas i anslutning till vad i denna motion framhållits dels
            att vid de fortsatta övervägandena i anledning av 1946 års vatten-
            och av- loppssakkunnigas betänkande frågan om och i vad mån stats-
            bidrag skall beviljas för va-anläggningar inom fritidsområden
            ägnas särskild uppmärksamhet.
          </p>
          <p xml:id="i-CG1buxYEP3GqnM3tYGjiCj" type="date">
            Stockholm den 20 januari 1954.
          </p>
          <div xml:id="i-WmMLfP6Kjz1Dhw8s4n6MbL" type="signatureBlock">
            <p xml:id="i-KPyQ7USHUdpQRpob6imjEv" who="unknown" type="signature">
              FF. Thun
            </p>
            <p xml:id="i-52vX9UBjJWv4o4US2WoEP4" who="i-QXLMYc7as75PMkwgVjSGm" type="signature">
              Rud Anderberg
            </p>
          </div>
        </div>
      </div>
    </body>
  </text>
</TEI>
