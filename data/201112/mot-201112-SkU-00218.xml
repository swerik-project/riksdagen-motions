<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00218">
  <teiHeader>
    <fileDesc>
      <titleStmt>
        <title>Pensionsförsäkringars förmånstagare</title>
        <author corresp="i-U5MhCo51MGLLY94GAGJZhY">av Johan Linander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pensionsförsäkringars förmånstagare</title>
          <idno type="rdwebb">GZ02Sk218</idno>
          <rs type="number">Sk218</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk218/text</ref>
          <ref type="dokument_url_html">http://data.riksdagen.se/dokument/GZ02Sk218</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk218</ref>
          <ref type="doc">http://data.riksdagen.se/fil/403DC214-5B6F-42BA-8E92-E11B494CF49F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fuini7YwtsET7cUWCVTTyA" type="signed"/>
        <correspContext corresp="i-Fuini7YwtsET7cUWCVTTyA">
          <note type="signatory" corresp="i-U5MhCo51MGLLY94GAGJZhY"/>
        </correspContext>
        <correspAction xml:id="i-DYNGAYuAfBXJP6Cz4qVrkb" type="numbering">
          <date when="2011-09-30"/>
        </correspAction>
        <correspAction xml:id="i-AJ7QWFFECSYr9mSVtTqPW6" type="submission">
          <date when="2011-09-28"/>
        </correspAction>
        <correspAction xml:id="i-xJ2f86ht6GFkKx9vET71b" type="transfer">
          <date when="2011-09-27"/>
        </correspAction>
        <correspAction xml:id="i-RejUJpoHvjfkNhVg5VgiHA" type="assigned"/>
        <correspContext corresp="i-RejUJpoHvjfkNhVg5VgiHA">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3ghZyS8kZP7RacJPckaRbu" type="motBody">
        <div xml:id="i-TMv7K7S4e42P9dpKNfjj93" type="motProposal" subtype="förslag">
          <head xml:id="i-88VbMMuitiAfLber6JzES3">
            Förslag till riksdagsbeslut
          </head>
          <p xml:id="i-EXyzpHrrKxtko4Bb7GhW44">
            Riksdagen tillkännager för regeringen som sin mening vad som
            anförs i motionen om att begränsningarna avseende förmånstagare
            till pensionsförsäkringar bör tas bort.
          </p>
        </div>
        <div xml:id="i-8zVpwAgMpexf2bhzZYyWfi" type="motContent">
          <head xml:id="i-C9cLx3pkcohnzQTMZJmgi6" type="h1">
            Motivering
          </head>
          <p xml:id="i-SebqxZabJqU7CKoAyBofH7">
            Den 1 januari 1994 ändrades kommunalskattelagens regler för pensionsförsäkringar
            så att även vuxna barn, över 20 år, kan insättas som förmånstagare
            till efterlevandepension. Tidigare kunde endast maka, make och
            sambo samt barn under 20 år få ut pengar från en avliden persons
            pensionsförsäkring. Om inga sådana fanns tillföll det sparade
            kapitalet försäkringskollektivet, det vill säga andra försäkringstagare
            i försäkringsbolaget.
          </p>
          <p xml:id="i-JJspbMYzFThZmQs8dqrCQm">
            Regeringens motiv till att utöka kretsen av förmånstagare 1994
            var att pensionsförsäkringar skulle kunna konkurrera med det nya
            individuella pensionssparandet (IPS), i vilket det sparade kapitalet
            tillfaller de efterlevande eller pensionsspararens dödsbo.
          </p>
          <p xml:id="i-T1qRQMnzEvsaQHfPFL33nu">
            I nu gällande inkomstskattelag, som har efterträtt tidigare gällande
            kommunalskattelag, finns bestämmelser som reglerar vilka som får
            komma ifråga som förmånstagare till en pensionsförsäkring. Reglerna
            gäller såväl privata försäkringar som tjänstepensionsförsäkringar.
            I dagsläget är det make, maka, sambo (inklusive före detta makar
            och sambor), barn och makes och sambos barn.
          </p>
          <p xml:id="i-P8SUrXXYchXbpfh1EDucFv">
            Det innebär att barnbarn, syskon, syskonbarn eller andra familjemedlemmar
            inte får komma ifråga som förmånstagare. Konsekvensen blir en
            kraftig inskränkning av vissa medborgares frihet. Exempelvis kan
            ensamstående utan barn inte sätta in någon förmånstagare, vilket
            med tanke på att det rör sig om ett privat sparande är helt orimligt.
            Dessutom skulle en situation kunna uppkomma där försäkringstagaren
            får låta pengar gå vidare till sambos barn, men inte till sina
            egna barnbarn eller till syskonbarn, vilket kan vara aktuellt
            om ett eget barn avlidit. Om av lagen godkända förmånstagare saknas
            försvinner pengarna rakt in i försäkringskollektivet.
          </p>
          <p xml:id="i-JJjG4r3yDUVQfzThGXqeXS">
            Ett annat exempel med orimliga konsekvenser är följande: en ensamstående
            man på 60 år dör och efterlämnar barn ett, 35 år, barn två, 33
            år, samt ett barn på fem år till ett avlidet barn tre. Det finns
            pensionskapital om 600 000 kronor med efterlevandeskydd. Med nuvarande
            regler får barn ett och barn två vardera 300 000 kronor medan
            barnbarnet inte får något alls. Det går att med fog ifrågasätta
            om dagens ordning medför att pengarna hamnar där de bäst behövs.
            Är det hos de etablerade barnen med inkomster eller hos barnbarnet
            som förlorat en av sina försörjare som pengarna behövs bäst? Jag
            anser att det ska vara upp till försäkringstagaren att, utan inskränkningar
            från staten, bestämma vem som ska vara förmånstagare.
          </p>
          <p xml:id="i-KUFzceaP5W2cwUXtp5tzKy">
            Staten ska inte ha synpunkter på familjebildning, vilket blir
            fallet med den nuvarande lagen. Den som till exempel väljer att
            leva ensam och utan barn ska inte diskrimineras. Staten ska inte
            heller bidra till att vissa familjemedlemmar diskrimineras. Varför
            ska exempelvis sambos barn kunna bli förmånstagare, men inte eget
            barnbarn eller syskonbarn?
          </p>
          <p xml:id="i-YTZdQvBJXQcb96oCHJ6VWK">
            Begränsningarna avseende förmånstagare till pensionsförsäkringar
            vars premie är avdragsgill bör tas bort. Envar ska själv få bestämma
            över sina pengar, utan pekpinnar från staten. Det är ju den enskilde
            eller dennes arbetsgivare som har betalat in de medel som utgör
            pensionen.
          </p>
        </div>
        <div xml:id="i-XuJ7Xs3PXZkFfbBDdzg3Ci" type="motSignatures">
          <list xml:id="i-SjuhtvAbdvg9x5PTCY9EYW">
            <item xml:id="i-AmzkEyCQrbecNfSkR6AiFb" who="i-U5MhCo51MGLLY94GAGJZhY">
              Johan Linander (C)
            </item>
          </list>
        </div>
      </div>
    </body>
  </text>
</TEI>
