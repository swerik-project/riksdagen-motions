<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-LU-00046">
  <teiHeader>
    <fileDesc>
      <titleStmt>
        <title>med anledning av prop. 1994/95:140 Aktiv konsumentpolitik</title>
        <author corresp="i-PTF5wvZAe6S7xqLKP2h8kQ i-4cqJPp6KE913P96Kfc7QxB i-PTF5wvZAe6S7xqLKP2h8kQ i-4cqJPp6KE913P96Kfc7QxB">av Kerstin Heinemann och Bengt Harding Olson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1994/95:140 Aktiv konsumentpolitik</title>
          <idno type="rdwebb">GI02L46</idno>
          <rs type="number">L46</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GI02L46/text</ref>
          <ref type="dokument_url_html">http://data.riksdagen.se/dokument/GI02L46</ref>
          <ref type="dokumentstatus_url_xml">http://data.riksdagen.se/dokumentstatus/GI02L46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DNcS8Aghwdqoydg1EPwy8p" type="basedOn"/>
        <correspContext corresp="i-DNcS8Aghwdqoydg1EPwy8p">
          <ref>Proposition 1994/95:140</ref>
        </correspContext>
        <correspAction xml:id="i-3NZoihhrffSzEp8gyih4z3" type="signed"/>
        <correspContext corresp="i-3NZoihhrffSzEp8gyih4z3">
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
        <correspAction xml:id="i-Vyn6Q4Z7YyPXwUqZTfCoi5" type="submission">
          <date when="1995-04-24"/>
        </correspAction>
        <correspAction xml:id="i-MNwKBKbcw3JnUdDUydDZto" type="dismissal">
          <date when="1995-04-25"/>
        </correspAction>
        <correspAction xml:id="i-XiciVbwNd1tRYxVphFTLh4" type="referral">
          <date when="1995-04-26"/>
        </correspAction>
        <correspAction xml:id="i-XUUfgNrbaZ7T2ASbz9Lorf" type="submission">
          <date when="1995-04-24"/>
        </correspAction>
        <correspAction xml:id="i-QzAC3QgjwuV7n5ZuVD8ByS" type="dismissal">
          <date when="1995-04-25"/>
        </correspAction>
        <correspAction xml:id="i-EMpjAFTCzs53Kxcw9omUUh" type="referral">
          <date when="1995-04-26"/>
        </correspAction>
        <correspAction xml:id="i-JVcJHdMpPh8dNWrEYewfkD" type="assigned"/>
        <correspContext corresp="i-JVcJHdMpPh8dNWrEYewfkD">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_LU_46/mot_199495_LU_46-001.pdf"/>
      <div xml:id="i-2hssSCkmNu3KWdJrB6kxXT" type="motHeader">
        <div xml:id="i-PtagJoFQKXfW2h9vkW28x" type="motTitle"/>
        <div xml:id="i-Pvskdxzf5uMpc7LTYhPP37" type="motSubmissionInfo"/>
      </div>
      <div xml:id="i-ADryraMJQQQDQi9r6wVJCr" type="motBody">
        <div xml:id="i-WAqVUfyhW8jH1MsvCrGTzA">
          <p xml:id="i-7NY8zGNgtML8zoojgVVUwP">
            Motion till riksdagen 1994/95:L46
          </p>
          <p xml:id="i-M1MLbPCTTyPZJMbiJkueRY">
            av Kerstin Heinemann och Bengt Harding Olson (fp) med anledning
            av prop. 1994/95:140 Aktiv konsumentpolitik
          </p>
          <p xml:id="i-DUksv1yQFXWJsLjw27nse9">
            Konsumenten i centrum
          </p>
          <p xml:id="i-XLaD5rM3mrib4LL7RPh1Sj">
            Folkpartiet liberalerna anser att propositionens innehåll är
            förvånansvärt tunt och alla viktiga frågor hänskjuts till vidare
            bearbetning. Detta är beklagligt. Propositionen är en riktlinjeproposition
            och därför redovisar vi våra riktlinjer i det följande.
          </p>
          <p xml:id="i-NrEJw5P7jQH8X5TGr4dvkU">
            Liberal utgångspunkt
          </p>
          <p xml:id="i-Uxi4kauatGyEmXtagxKBpt">
            Konsumtionen är meningen med all produktion. Producenternas intressen
            bör tillgodoses endast i den mån det är nödvändigt för att främja
            konsumenternas intressen. Detta konstaterande gjordes av den ekonomiska
            liberalismens fa- der, Adam Smith. Hans och vår utgångspunkt är
            att den enskilda människan bäst känner sina unika behov och önskemål.
            Därför är marknadsekonomin, där konsumenten gör självständiga
            val mellan olika varor och tjänster, över- lägsen alla andra ekonomiska
            system. I en marknadsekonomi tillåts olika pro- ducenter konkurrera
            om konsumenternas gunst. För att marknadsekonomin skall kunna
            fungera tillfredsställande krävs kunniga och välinformerade konsumenter.
            En liberal konsumentpolitik förut- sätter därför en balans mellan
            den renodlade marknadsekonomin å ena sidan och satsningar på konsumentupplysning,
            -utbildning och -information å den andra. I system som bygger
            på att myndigheter genom centralstyrning och monopol kontrollerar
            utbudet är konsumentens ställning svag. Den del av den svenska
            ekonomin där konsumenten idag har de sämsta möjligheterna att
            på- verka är den offentliga sektorn. Stat och kommun är fortfarande
            helt domine- rande på en rad tjänster som är centrala för människors
            välfärd, såsom vård, omsorg och utbildning. Vi vill släppa fram
            och uppmuntra fler enskilda alternativ till den offentliga sektorn.
            På så sätt stärks konsumenten, valfrihet skapas och kostnader
            kan pressas. Där konkurrens och alternativ till den offentliga
            sektorn saknas och av praktiska skäl inte är möjliga, måste mångfald
            och valfrihet skapas inom ramen för den offentliga produktionen.
            Även i den privata sektorn finns det många områden där konkurrens
            och valfrihet inte är tillräckliga. Regleringar och etableringskontroll
            utgör i vissa fall skadliga hinder för en fri konkurrens. Dessutom
            är det inte ovanligt att producenter som etablerat sig på en viss
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-002.pdf"/>
          <p xml:id="i-9prFYRbdGyp2wGN1kyTXQf">
            marknad försöker skydda sig från nya konkurrenter genom mer eller
            mindre tvivelaktiga metoder. I en förhandlingsekonomi hotas också
            konkurrensen av kartell- och monopolbildningar. Att bekämpa dessa
            typer av konkurrensbe- gränsningar, både inom privat och offentlig
            sektor, är en huvuduppgift för en liberal konsumentpolitik.
          </p>
          <p xml:id="i-H1suwj57VxkhedbXPb4RD">
            Marknadens krafter
          </p>
          <p xml:id="i-AYb5a782Kojr7ifMkmz6YE">
            Det bästa sättet att hävda konsumenternas intressen är marknadsekonomi
            med fri etableringsrätt, fri konkurrens och fri handel med omvärlden.
            Marknads- ekonomin skapar valfrihet och ger utrymme för enskilda
            människors initiativ. Marknadsekonomin ger konsumenterna en stark
            ställning. Det är ytterst de som genom sina köpbeslut styr produktionen.
            I ett litet land som Sverige är en fri handel med omvärlden av
            avgörande betydelse för att upprätthålla konkurrens och för att
            skapa ett brett utbud av varor och tjänster. Med fri internationell
            handel samt rätt för både svenska och utländska nya företag att
            etablera sig på marknaden finns alltid en faktisk eller potentiell
            konkurrens. På områden där en stark internationell konkurrens
            saknas är det därför särskilt viktigt med en aktiv konkurrenslagstiftning.
            De- centralisering i beslutsfattandet och mångfalden i en marknadsekonomi
            ger skydd mot felsatsningar — ett skydd som centralstyrda och
            monopolistiska system saknar. Den fria konkurrensen gagnar effektivitet
            och därmed konsu- menternas intressen. Utan konkurrens blir priserna
            högre och resurser utnytt- jas mindre effektivt. Därför måste
            alla slag av monopol bekämpas. Marknads- ekonomin förutsätter
            att producenter och konsumenter fattar sina beslut på grundval
            av varans eller tjänstens kvalitet och de prissignaler som ges.
            Därför måste prissignalerna spegla kostnaderna för resursåtgången
            på ett riktigt sätt. Genom alternativ och konkurrens kan effektiviteten
            öka också inom de sektorer som idag är centralt reglerade och
            där priserna inte sätts på en fri marknad. Dit hör t.ex. viktiga
            delar av livsmedelssektorn. I de fall där effektiv konkurrens
            saknas och prisökningarna därför är snabbare än inom övrig varu-
            och tjänsteproduktion, är orsaken inte sällan protektionism och
            därmed förknippad bristande importkonkurrens samt alltför mycket
            centrala regleringar.
          </p>
          <p xml:id="i-62bRa44hdChbFAFiEQK8k7">
            Konkurrens i offentlig sektor
          </p>
          <p xml:id="i-X9FuGK5bGB5ikhnjZovaRh">
            Vid offentlig tjänsteproduktion har konsumenten en svagare position
            än på den fria marknaden. Den statliga maktutredningen har i en
            studie belyst detta problem. Den visar att konsumenterna anser
            sig ha större möjligheter att på- verka förhållanden i samband
            med köp av t.ex. kapitalvaror än vid utnyttjande av offentliga
            tjänster. Konsumenten av diskmaskiner och stereoanläggningar anser
            sig sålunda ha en avsevärt starkare position än konsumenten av
            sjuk- vårdstjänster, barnomsorg eller utbildning. Känslan av bristande
            inflytande är särskilt stor vad gäller sjukvården och skolan.
            Maktutredningen använder begreppet ”tyst vanmakt” för att beskriva
            konsumentens roll på dessa områ- den. För att stärka konsumentens
            ställning är det nödvändigt att den offentliga sektorn i större
            utsträckning präglas av marknadstänkande. Alla delar av den
          </p>
          <p xml:id="i-TDi6rwzNL2XyPULv6UEkka">
            Mot. 1994/95 L46
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-003.pdf"/>
          <p xml:id="i-7ksW3egisU1zWQebgPJ1Ho">
            offentliga tjänsteproduktionen bör reformeras i syfte att stärka
            konsumentin- tresset. Enskilda alternativ måste tillåtas och uppmuntras.
            Tjänster som vård, omsorg och utbildning bör finnas i såväl offentlig
            som enskild regi. Det hand- lar om att bryta monopol och skapa
            mångfald och valfrihet. Offentligt finan- sierade tjänster behöver
            inte vara offentligt producerade.
          </p>
          <p xml:id="i-JnfjgVYgSWeGys57Agf58n">
            Särskilt om kommunala bolag
          </p>
          <p xml:id="i-FHnP3dDJkuzdMcM74PTdJ3">
            I många kommuner bedrivs en allt större del av den kommunala
            verksamheten i aktiebolagsform. Motiven för att flytta över tillgång
            och verksamhet — det kan handla om bl.a. vatten och avlopp, fastighetsförvaltning,
            renhållning och eldistribution — från kommunal förvaltning till
            kommunägda företag, är att det sägs öka effektiviteten. Kommunerna
            vill samtidigt kringgå de lagar som reglerar kommunal verksamhet
            och få snabba beslutsvägar, undvika offentlig- hetsprincipen och
            erhålla friare lönesättning. Det kan i dagens läge vara ett rimligt
            ställningstagande, men samtidigt är utvecklingen från konsumentsyn-
            punkt olycklig. Kommunägda aktiebolag är på flera sätt en hybrid.
            Lagstiftningen för kom- muner respektive aktiebolag utgår från
            diametralt olika principer, nämligen för aktiebolaget att det
            skall drivas i vinstsyfte och för kommunen att den inte får drivas
            i vinstsyfte. Utifrån dessa grunder har reglerna för kommuner
            respektive aktiebolag utformats. Offentlighetsprincipen är allmänhetens
            främsta kontrollmöjlighet gentemot kommunen. För aktiebolagen
            är kapital- ägarnas vinstintresse den främsta kontrollen. Från
            demokratisk synpunkt in- nebär kommunägda företag att medborgarna
            får mindre möjligheter att granska sin kommuns förehavanden. Justitieombudsmannen
            och tidigare nä- ringsfrihetsombudsmannen har också, utifrån sina
            skilda utgångspunkter, var- nat för bolagisering av kommunala
            verksamheter. Bolagisering bör undvikas. Verksamhet som måste
            ligga i offentlig sektor skall bedrivas enligt det regelsystem,
            som skapats för den sektorn. Om verk- samheter lämpligen drivs
            enligt andra regelsystem bör de inte ligga i den of- fentliga
            sektorn utan avvecklas eller avyttras.
          </p>
          <p xml:id="i-3EWydvvwhumRniRfBJnBNg">
            Offentlig upphandling
          </p>
          <p xml:id="i-FkT9CmRqy9qjh3SkdJYHKr">
            I en liberal marknadsekonomi är ett väl fungerande upphandlingssystem
            av grundläggande betydelse. Fri och likvärdig konkurrens är både
            nyttig för nä- ringslivet och lönsam för samhället. Nu gällande
            regelsystem är dock behäftat med allvarliga brister som visar
            sig särskilt på kommunal nivå. Den självklara utgångspunkten måste
            vara att för offentliga förvaltningar ska gälla en i princip obligatorisk
            upphandlingsskyldighet. En sådan ordning skulle förstärka upphandlingssystemets
            fördelar och samtidigt eliminera ett antal tillämpningsproblem.
            En särskild modell presenterades 1992 (Ds 1992:121) men genomfördes
            inte eftersom man ville avvakta utfallet av ett frivilligt system.
            Med hänvisning till de problem som därefter visat sig är det dags
            att nu inom klart avgränsade områden införa den obligatoriska
            modellen oavsett om det gäller externa eller interna anbud. Det
            torde dock vara nödvändigt att från huvudregeln tillåta vissa
            undantag
          </p>
          <p xml:id="i-C4RxhRMs7PiRGYtpbp7hTD">
            1" Riksdagen 1994/95. 3 saml. L45-49
          </p>
          <p xml:id="i-XHVD7zm9nu353NNNg3geRG">
            Mot. 1994/95 L46
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-004.pdf"/>
          <p xml:id="i-JcwJioS3eXLJUdPic8nPJt">
            genom s.k. direktupphandling, alltså upphandling utan föregående
            anbud. Er- farenhetsmässigt är dock sådan upphandling förknippad
            med vissa risker. För- valtningstjänstemännen visar sig ha en
            tendens att tänja ut ”fri-zonen” så att i vissa fall rent kringgående
            av lag föreligger och man gör undantagen till huvudregel. Därför
            måste direktupphandlingens begränsningar angivas tydli- gare i
            lagen. För all upphandling gäller att beslutet måste styras av
            affärsmäs- sighet där prisfrågan är ett viktigt moment. I lagtexten
            bör betonas att detta generella krav alltid gäller även vid direktupphandling.
            Det beslut som sedan fattas i upphandlingsärendet bör även motiveras.
            Vidare måste beslutet resul- tera i ett formellt upphandlingsavtal,
            även om det gäller antagandet av ett in- ternt egenregi-erbjudande.
            Dessutom är det viktigt med offentlighet i upphandlingsärendet
            när beslutet är fattat. Då måste det föreligga rätt till information
            om samtliga anbudsgivare med angivande av resp. anbudspris och
            motiven för upphandlingsbeslutet. Kontroll i efterhand omöjliggörs
            om det saknas anteckningar och underlag beträffande den aktuella
            direktupphandlingen. Sådant material måste finnas och ska vara
            offentligt och på begäran skyndsamt tillhandahållas. Ett effektivt
            upphandlingssystem är särskilt angeläget för småföretagare och
            inte minst för det lokala näringslivet. Politiker talar visserligen
            ofta varmt för småföretagen men är i verkligheten inte lika ofta
            beredda att lägga ut sina inköp på anbud. Detta gäller särskilt
            på den kommunala sektorn. Upphandling i konkurrens är dock inte
            bara en fråga som rör stat/kommun och näringsliv utan ytterst
            är det skattebetalarnas pengar det handlar om.
          </p>
          <p xml:id="i-7E2seyqbzaTGtXS9QMrpc6">
            Produkten på marknaden
          </p>
          <p xml:id="i-Gz9FV8GwhpAn3BwdyB7jVq">
            De varor och tjänster som finns på marknaden måste uppfylla vissa
            krav när det gäller kvalitet och säkerhet samt ur miljösynpunkt.
            Priset har naturligtvis också en stor betydelse för konsumenterna.
            En stark konsument har möjlighet att påverka alla dessa faktorer,
            detta beskriver vi senare i motionen. Olika myndigheters arbete
            och politiska beslut kan också behövas för att påverka dessa faktorer.
            Hälsa och säkerhet är ett konsumentpolitiskt mål. Det finns ett
            nära sam- band mellan säkerhet och hälsa. Ohälsa eller skada kan
            uppstå på grund av en persons konsumentmönster eller för att en
            produkt har skadliga egenska- per. För en allergiker har en riktig
            innehållsinformation av livsmedel en mycket stor betydelse. En
            effektiv marknadskontroll skall bedrivas av Konsu- mentverket.
            Standardiseringsarbetet är viktigt inte minst för att göra olika
            produkter tillgängliga för personer med funktionshinder. Sveriges
            medverkan i det euro- peiska standardiseringsarbetet blir också
            allt viktigare. Konsumenterna vill ofta bidra till en bättre miljö,
            därför måste konsument- politiken syfta till en långsiktig hållbar
            utveckling med resurshushållning och kretsloppstänkande. Agenda
            21:s mål med hållbara produktions- och konsu- mentmönster i ett
            globalt perspektiv skall vara vägledande. Det lokala enga- gemanget
            och miljöarbetet är grundläggande. Propositionens förslag om en
            åtgärdsinriktad handlingsplan för hur miljö- målet skall uppnås
            biträder vi. Detta för att underlätta för den enskilde konsu-
          </p>
          <p xml:id="i-QnEXk4WD9TAPu9EYe26J4C">
            Mot. 1994/95 L46
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-005.pdf"/>
          <p xml:id="i-HDfb4osxK5MPvP84bj1wDn">
            menten att kunna göra sina val utifrån kunskapen om hur valet
            påverkar mil- jön. För att konsumenterna skall anse att det är
            viktigt att källsortera avfall, måste detta kunna ordnas praktiskt
            och så att konsumenten också vet att avfal- let tas om hand på
            ett sätt som är bra för miljön. Detta har ännu inte klarats av,
            därför måste system utformas som gör detta möjligt. Det är viktigt
            att information ges om främst olika varors energibehov både för
            hushållens ekonomi och för samhällsekonomin och även för miljön.
            Det måste vara enkelt för konsumenten att utifrån information
            om olika produkter kunna avgöra det bästa inköpet även ur energibesparingssynpunkt.
            Allt fler konsumenter väljer att köpa miljömärkta varor. Höga
            krav måste därför ställas på miljömärkningen och det är viktigt
            att forskare deltar i pröv- ningen av varorna. Folkpartiet liberalerna
            anser också, som det anges i propositionen, att där konsekvenserna
            är utredda och belagda, kan ekonomiska styrmedel och lagar vara
            verksamma medel för att påverka utvecklingen. Vi välkomnar därför
            re- geringens beslut om att tillsätta en utredning om förutsättningarna
            för en ökad miljörelatering av skattesystemet.
          </p>
          <p xml:id="i-KDfLcpVi2rLvWTUbmQCcfA">
            Konsumentens ställning
          </p>
          <p xml:id="i-23QZhkGRjzkurnmH8HMiuy">
            Liberal konsumentpolitiks grundbult är att människor själva är
            kapabla att värdera vad de vill konsumera respektive avstå från
            att konsumera, mot bak- grund av tillgänglig kunskap om olika
            varors och tjänsters egenskaper, kvali- tet, pris etc. I denna
            grundsyn ligger en tilltro till människors vilja att tex konsumera
            miljövänliga produkter framför miljöskadliga, sådana som inte
            skadar hälsan framför sådana som kan göra det etc. I detta ligger
            också att det är viktigt med fungerande konkurrens mellan många
            sinsemellan oberoende producenter — truster, karteller och monopol
            driver upp priserna och håller tillbaka alla impulser till utveckling
            av bättre varor och tjänster. Politikens uppgift är då inte att
            ställa upp pekpinnar av olika slag utan att medverka till att
            konsumenternas information är så fullständig som möjligt. I den
            mån man kan tala om ”önskvärda konsumtionsmönster” så skall de
            skapas genom att människor själva styr produktionens inriktning
            genom fria val av allt bättre produkter. Att detta är möjligt
            och realistiskt visas eftertryckligen bla genom det väldiga genomslag
            som icke klorblekt papper fick i nästan samma ögon- blick som
            det kom ut på marknaden. Nu upprepas detta när det gäller tvättme-
            del, diskmedel, återvinningsbara tekniska produkter etc, etc.
            Genom miljö- märkning, miljöavgifter och andra former av ekonomiska
            styrmedel kan denna omläggning av konsumtionsmönstret förstärkas
            ytterligare — genom att faktiska miljökostnader driver upp priset
            på produkter som skadar miljön eller tillverkas på ett miljöskadligt
            sätt. Kommittéer och kampanjer riktade till olika grupper har
            troligen betydligt mindre inverkan på människors konsum- tionsval
            än den påtagliga information om olika varors för- och nackdelar
            som avspeglas i priset, genom miljömärkning etc. Ännu en politisk
            uppgift är givetvis att stödja konsumentens rätt gentemot producenter
            som inte hållit vad de lovat. Detta är en annan sida av konsumen-
            tens starka ställning på marknaden. Producenten skall inte bara
            veta att konsu-
          </p>
          <p xml:id="i-7SkG8jHwXcHN7BaqWBJ1uc">
            Mot. 1994/95 146
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-006.pdf"/>
          <p xml:id="i-7uyA7YboZ7LiZJF6xdtfd1">
            menterna aktivt väljer mellan olika produkter, utan också inse
            att det kan bli konsekvenser av olika slag om en konsument kan
            visas ha blivit lurad att köpa en vara som inte håller måttet.
          </p>
          <p xml:id="i-LYA8oWy3eRR3urvZBpmzjW">
            Unga konsumenter
          </p>
          <p xml:id="i-TLf9Ut6mmVUEKNNXjS8FrH">
            För att barn och ungdom kritiskt skall kunna granska marknadens
            utbud av varor och tjänster, är det viktigt, att de så tidigt
            som möjligt tränas och utbildas i konsumentfrågor. Det handlar
            både om att värdera påträngande marknadsfö- ring och att i vardagslivet
            tillreda sin egen måltid och att inse betydelsen av sambandet
            mellan kost, motion och hälsa. Detta är en viktig uppgift för
            sko- lan. Konsumentfrågorna är integrerade i hemkunskapsutbildningen.
            I gymna- siet däremot är det beroende på vilket program eleven
            väljer, vilka möjligheter eleven har att få kunskaper om konsumentfrågor.
            Därför bör konsumentfrågor också tas upp i tex ämnesområdena samhällskunskap,
            matematik, ekonomi och svenska. För de äldre ungdomarna är den
            ekonomiska rådgivningen speciellt viktig. Hur skall man hantera
            sin privatekonomi: boendet, hushållsbudget, krediter, samboavtal?
            Konsumentverket har nyligen redovisat en rapport från Ung Konsumentsatsningen.
            Olika ungdomsorganisationer har drivit olika projekt för att öka
            ungdomarnas medvetenhet i deras roll som konsumenter och för att
            stärka den rollen. Erfarenheterna från detta projekt bör användas
            i fortsätt- ningen, för att involvera också ungdomsorganisationerna
            i arbetet med att nå större kunskaper kring konsumentfrågor bland
            ungdomar. Vi har inget att erinra mot propositionens förslag om
            att medel ur Allmänna arvsfonden an- vänds för olika projekt bland
            ungdomar.
          </p>
          <p xml:id="i-8jvgSa6XgSvFCtbV3wd3rz">
            Privatpersoners ekonomi
          </p>
          <p xml:id="i-XHeYYnKVfrLfA86czDMdpN">
            I begreppet hushållsekonomi inbegrips normalt inte sådant som
            konsumtion av offentligt finansierade tjänster, bank- och försäkringstjänster,
            hushållsspa- rande eller pensionsförsäkringar. Detta trots att
            dessa är av stor betydelse för hushållen och tar en stor del av
            hushållens budget. Samtidigt består numera allt fler ” hushåll”
            i ekonomiskt hänseende av en enskild person. Begreppet ”privatekonomi”
            torde för de flesta vara mer heltäckande. Utan att fastna i någon
            semantisk diskussion, där det verkar som om ordet ” privat” fungerar
            som ett ideologiskt rött skynke för många, anser vi att tyngdpunkten
            inom konsumentpolitiken måste förskjutas och synen på hushållsekonomin
            måste breddas, så att den innefattar hela det spektrum av utgifter,
            inkomster, skulder och tillgångar som faktiskt är av stor betydelse
            för de flesta människor. Detta måste avspeglas såväl i de centrala
            konsumentpolitiska målen som i Konsumentverkets och de lokala
            konsumentvägledarnas-budgetrådgivarnas arbete med hushållsekonomiska
            frågor. De familjeekonomer/privatekonomer/hushållsekonomer som
            finns på Kon- sumentverket, banker och större organisationer gör
            ett bra arbete. Resultatet skulle bli bättre och få större tyngd
            och genomslag om det fanns fristående institutioner som lade fram
            rapporter, arbetade med metodutveckling, fick
          </p>
          <p xml:id="i-R8jnvufN2T81mAhgZoJzzN">
            Mot. 1994/95 L46
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-007.pdf"/>
          <p xml:id="i-8n1s1d7aqzow4Rcp9CyiU1">
            fram avhandlingar m m. Detta skulle i sin tur innebära att det
            beslutsunderlag som regering och riksdag m fl får skulle vara
            bättre genomlyst och därmed få större genomslag. Framväxten av
            fristående institut och organisationer bör uppmuntras.
          </p>
          <p xml:id="i-MP9E9VRnWpevLGqRrcEiHn">
            Budgetrådgivning och skuldsanering
          </p>
          <p xml:id="i-Hb1TaydxmHxF4k9Y8w1bYn">
            Ekonomi — att hushålla med knappa resurser. För många är det
            allt svårare att få lönen att räcka lika länge som månaden. Det
            är angeläget att kommunerna arbetar förebyggande genom att upprätthålla
            och bygga ut budgetrådgiv- ningen. Många kommuner har redan upptäckt
            att detta lönar sig i kronor och ören i form av minskade socialbidrag.
            Än mer förebyggande är givetvis en privatekonomisk debatt i media
            och en väl fungerande utbildning i skolan, ungdomsskolan såväl
            som vuxenutbild- ningen. Särskilt viktigt kan det vara för invandrare
            och andra med kort utbild- ning att inom ramen för vuxenutbildningen
            få kompletterande kunskaper i privatekonomiska frågor. Skuldsaneringslagen
            innebär att ett mindre antal extremt skuldsatta kan få skuldsanering
            under vissa förutsättningar. Den stora vinsten ligger dock sna-
            rare i just budgetrådgivning och annan förebyggande verksamhet
            samt att fri- villig skuldsanering lättare kan komma till stånd.
            Det är viktigt att skuldsane- ringslagens möjligheter inte tas
            till intäkt för att minska den förebyggande verksamheten och den
            frivilliga skuldsaneringen, utan istället att skuldsane- ringslagen
            används som hävstång för ett större arbete.
          </p>
          <p xml:id="i-5pBcpP4ZeB48Hq8wvc2Y49">
            Konsumentforskning
          </p>
          <p xml:id="i-3zT21PX3ZqNz3wRAaC2xC8">
            Högre utbildning och forskning sker inom det ekonomiska området
            idag näs- tan helt uteslutande inom sektorerna företagsekonomi
            och nationalekonomi. Ändå är den privata ekonomin av avgörande
            betydelse. Forskning kring kon- sumentfrågor sker framförallt
            ur företagens eller samhällets perspektiv, inte ur den enskildes.
            Den professur i konsumentekonomi som funnits vid Lunds universitet
            har dragits in. Några banker och större organisationer har viss
            utredningsverk- samhet, men i mycket blygsam skala. Vid Konsumentverket
            finns hushålls- ekonomer, som arbetar främst med rena tillämpningar.
            Dessa har dock mycket stor betydelse som beslutsunderlag, varför
            debatt och metodutveckling är angeläget. Forskning, kunskapsuppbyggnad
            och metodutveckling i privateko- nomiska frågor är alltså mycket
            eftersatt. Inte heller utbildas privatekonomer i den utsträckning
            som skulle behövas för att vid olika institutioner, banker och
            organisationer bygga upp kompetens kring detta. Vi stöder därför
            propo- sitionens förslag om upprättandet av ett konsumentpolitiskt
            forskningspro- gram.
          </p>
          <p xml:id="i-YNeMq7y1p567zXSJ65ESKt">
            Fristående konsumentorganisationer
          </p>
          <p xml:id="i-BbN9m6dSCzBayFVKacwJqt">
            Starka konsumentorganisationer finns inom vissa sektorer, såsom
            hyresgäst- föreningen, bilistorganisationer m fl. Starka organisationer
            med visst intresse för breda konsumentfrågor, studieförbund, fackföreningar
            exempelvis finns
          </p>
          <p xml:id="i-Na77mrF1NCcdgGFZewYfmb">
            Mot. 1994/95 L46
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-008.pdf"/>
          <p xml:id="i-Gc8cqdunKq3JhhgCmFnBJe">
            likaså. Många av dessa har tillsammans bildat Sveriges Konsumentråd,
            en pa- raplyorganisation för framförallt internationellt arbete
            men även visst natio- nellt och lokalt inriktat arbete. Det är
            inte troligt att en fristående central konsumentorganisation någonsin
            kommer att bildas och stå stark på egen grund. Därtill är det
            sk free rider- syndromet alltför starkt. Ingen är beredd att betala
            priset i form av vare sig tid eller pengar förrän den dag man
            verkligen råkar i knipa. För att marknads- ekonomin verkligen
            ska fungera krävs starka och kunniga konsumenter. Det är därför
            ett intresse för staten att bekosta sådan verksamhet. Idag sker
            detta företrädesvis genom Konsumentverkets försorg. Principiellt
            är det dock tveksamt att samma statliga myndighet både ska övervaka
            mark- naden och dess aktörers agerande, och samtidigt företräda
            den ena partens intresse. Den statliga konsumentpolitiken bör
            därför långsiktigt inriktas på att stödja framväxandet av fristående
            intresseorganisationer så att myndigheten långsiktigt kan ägna
            sig åt att övervaka marknaden och därmed inte inta den ena partens
            sakintresse.
          </p>
          <p xml:id="i-2szt11A29PUaVESWum4REQ">
            Medborgerligt konsumentinflytande
          </p>
          <p xml:id="i-KJjKPqcpM2ZyBeAqu8TyLw">
            I propositionen anges att en kommitté skall tillsättas för att
            utreda och föreslå åtgärder som kan öka medborgarnas inflytande
            och delaktighet i samhällsut- vecklingen. Vi redovisar nedan vårt
            förslag för att stärka medborgarnas infly- tande och delaktighet.
            Medborgarskapet är visserligen ett slags osynligt samhällskontrakt
            i demo- kratiska länder. Men det krävs en mer principiellt sammanhållen
            syn på de medborgerliga rättigheterna, deras genomförande och
            hur man kan minska avståndet mellan politiker och medborgare.
            Med andra ord behövs ett effek- tivt instrument för att överföra
            politisk ideologi till praktisk politik. Som så- dant instrument
            kan man utnyttja s.k. medborgarkontrakt. Genom sådana kon- trakt
            bryts etablissemangets makt, samtidigt som politikerrollen förtydligas
            och individen sätts i centrum. Det är vanligare att myndigheter
            betonar medborgarnas skyldigheter än de- ras rättigheter. För
            att skapa en rimlig balans behövs ett medborgarkontrakt mellan
            samhälle och medborgare. Sådana medborgarkontrakt måste grunda
            sig på vissa principer, nämligen myndigheternas öppenhet, information
            till medborgarna, tjänsternas tillgäng- lighet, medborgarnas valfrihet,
            tjänsternas kvalitet och icke-diskriminering av medborgarna. Det
            grundläggande medborgarkontraktets innebörd kan konkretiseras
            i tre huvudpunkter. För det första skall varje medborgare veta
            vad hon/han kan kräva och vänta sig av offentliga sektorn. Vår
            slogan ”valuta för skattepeng- arna” måste fyllas med ett tydligt
            innehåll. För det andra skall medborgarna kunna jämföra tillgängliga
            alternativ. Man skall inte behöva vara högutbildad eller van att
            söka information för att kunna ta reda på vilka möjligheter som
            finns. Därför skall utvärderingar och jämförelser vara lättillgängliga.
            För det tredje skall medborgarna veta vart man skall vända sig
            för klagomål. Man skall inte behöva känna oro för att skickas
            fram och tillbaka mellan olika be- fattningshavare. Ansvaret skall
            vara tydligt placerat hos någon. Då misstag
          </p>
          <p xml:id="i-HsrZeEW2PPSvqxjarUQmex">
            Mot. 1994/95 L46
          </p>
          <p xml:id="i-27W6Z7jc78rX4V96UTjYLV">
            10
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-009.pdf"/>
          <p xml:id="i-5xzrTUzSatKnzkg5ygX2oq">
            begåtts av myndigheterna skall den drabbade medborgaren ha rätt
            till förkla- ring, ursäkt och eventuellt ersättning. Medborgarkontrakten
            bör innehålla såväl gemensamma övergripande rät- tigheter som
            mer detaljerad information om rättigheter och skyldigheter som
            gäller för en viss individ. Här kan det bli fråga om olika ”underkontrakt”
            för exempelvis välfärdsområdet, konsumentsektorn, kultursidan
            och trafiksek- torn. Att upprätta medborgarkontrakt bör vara en
            frivillig kommunal angelä- genhet. Ett kommunalt konsumentkontrakt
            skall syfta till att stärka konsumentens ställning på marknaden.
            Först och främst genom att garantera en bred konsumentinformation
            som inkluderar konsumenträtt inklusive konsumentens klagorätt.
            Denna informa- tion kan med fördel förmedlas via någon form av
            medborgarkontor. Därutöver måste det finnas tillgång till konsumentutbildning
            i lämpliga former särskilt beträffande hushållsekonomi. Vidare
            måste det finnas hjälp med budgetråd- givning och skuldsanering.
          </p>
          <p xml:id="i-DwHT1PvbmyAbXmAjPGfZLp">
            Öppna medborgarkontor
          </p>
          <p xml:id="i-MWZGWEHqe3QDPzv4kq4UKo">
            I propositionen betonas den lokala förankringen av konsumentarbetet.
            Vi de- lar uppfattningen att detta är viktigt och vill därför
            peka på möjligheten att inrätta ”medborgarkontor”. Detta skall
            vara en frivillig åtgärd i kommunerna. Det avgörande är att varje
            medborgare är medveten om hur just hennes medborgarkontrakt ser
            ut och vilka rättigheter och förmåner som gäller just för henne.
            Samhället ska sedan garantera att dessa verkligen också blir till-
            gängliga. Därför är det lämpligt att medborgarkontraktet ”upprättas”
            på medborgar- kontor, alltså en lokal där man kan få information
            och service i olika samhälls- frågor. Det är klokt att välja en
            måttfull ambitionsnivå för tjänsterna. Kontoret bör i första hand
            fungera som ”sluss” och erbjuda en utvidgad konsument- upplysning
            och kommunal information. För att lyckas måste kontoret bli ”
            medborgarkontor” och inte ”myndighetskontor”. Medborgarkontrakten
            skall bidra till att förtydliga politikerrollen och sätta medborgarens
            behov av samhällstjänster och möjlighet att göra sin röst hörd
            i centrum. Då kan myndigheternas välfärdsstat omvandlas till medborgarnas
            välfärdssamhälle. Inför framtiden kan man tänka sig att medborgarna
            har till- gång till dataterminaler på medborgarkontoren och sedan
            kan utplacering ske på andra offentliga platser såsom biblioteken.
          </p>
          <p xml:id="i-UnvArSsZWqafNDC7oJZUNR">
            Europeisk dimension
          </p>
          <p xml:id="i-XV3jqH2ufW3HBcAxUZ5nN3">
            Den arbetsgrupp som har tillsatts för att ta fram en svensk strategi
            för arbetet med konsumentfrågorna i EU anser vi speciellt bör
            beakta följande: Det svenska EU-medlemskapet gynnar de svenska
            konsumenterna. Genom det skärpta konkurrensläge som den fria rörligheten
            för varor, tjänster och kapital innebär tvingas producenter och
            distributörer förbättra kvaliteten och pressa priserna. Vidare
            har EG en omfattande konkurrenslagstiftning. I själva verket berör
            en betydande del av EG:s regler hur konkurrensen skall upprätt-
          </p>
          <p xml:id="i-EHpxQjickXsgJa3dDTWJMD">
            Mot. 1994/95 L46
          </p>
          <p xml:id="i-3mR6WyNLL7fkFyCZVQpHag">
            11
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-010.pdf"/>
          <p xml:id="i-QkVrwWmKNCVky774mKvQZY">
            hållas. Dessa frågor har ett eget generaldirektorat i kommissionen.
            Kartellför- bud och förbud mot missbruk av monopol ligger i botten
            som princip för kon- kurrenslagstiftningen. Det är denna fasta
            övertygelse om konkurrensens och mångfaldens betydelse som gör
            att EG-integrationen är till gagn för konsu- menterna. Genom Maastrichtfördraget
            infördes en särskild artikel om konsu- mentskydd i Romfördraget.
            Enligt artikel 129a skall gemenskapen medverka till att konsumentskyddet
            uppnår en hög nivå. Det skall bland annat ske ge- nom särskilda
            insatser som stöder och kompletterar medlemsstaternas politik
            i syfte att skydda konsumenternas hälsa, säkerhet och ekonomiska
            intressen och att tillhandahålla en fullgod konsumentupplysning.
            Som medlem i EU bör Sverige fullt ut och aktivt arbeta för att
            en hög kon- sumentskyddsnivå förverkligas. Det är viktigt att
            de varor som cirkulerar på marknaden är säkra. Konsumentinformation
            är viktig för att konsumenterna skall kunna ta vara på fördelarna
            med den inre marknaden. En förutsättning för att den inre marknaden
            skall fungera är för övrigt att konsumenterna kan lita på att
            varor, oberoende av tillverkningsland, uppfyller samma säkerhetsni-
            våer. Det är angeläget att man från svensk sida arbetar för att
            åstadkomma en tillfredsställande ursprungsmärkning av livsmedel,
            miljömärkning och andra förbättringar av märkningsreglerna för
            att bl a tillgodose allergikernas intres- sen. Rättsakter som
            reglerar konsumenternas ekonomiska och rättsliga skydd, exempelvis
            om marknadsföring, hemförsäljning, konsumentkrediter och pro-
            duktansvar, har i allmänhet minimikaraktär. Varje medlemsland
            säkerställer med detta att konsumenterna får åtnjuta minst det
            skydd som anges i rättsak- ten i fråga. Det är viktigt att det
            så får förbli för att Sverige nationellt skall kunna ha strängare
            regler. Inom EU är det viktigt att stärka konsumenternas medverkan
            i standardise- ringsarbetet, i standardiseringsprojekt. I en gränsöverskridande
            handel med varor och tjänster måste konsument- frågor också beaktas
            vad gäller garantier, reklamationer, tvistlösning och fi- nansiella
            tjänster.
          </p>
          <p xml:id="i-K47JHSf1JNrm9GEWjDovco">
            Hemställan
          </p>
          <p xml:id="i-7hrB2ScL24Bdo2FB6QQTK9">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om liberal konsumentpolitik, 2. att riksdagen som sin mening ger
            regeringen till känna vad i mo- tionen anförts om enskilda alternativ
            i offentlig sektor, 3. att riksdagen som sin mening ger regeringen
            till känna vad i mo- tionen anförts om privat hushållsekonomi,
            4. att riksdagen som sin mening ger regeringen till känna vad
            i mo- tionen anförts om medborgerligt konsumentinflytande, 5.
            att riksdagen som sin mening ger regeringen till känna vad i mo-
            tionen anförts om svensk konsumentpolitisk satsning i EU.
          </p>
          <p xml:id="i-5PVP6MEk4cBMG54HL4QM4T">
            Mot. 1994/95 L46
          </p>
          <p xml:id="i-4ognRRfq819729jSsB1F83">
            12
          </p>
          <pb facs="riksdagen-motions-pdf/data/199495/mot_199495_LU_46/mot_199495_LU_46-011.pdf"/>
          <p xml:id="i-Pop3LauNPPTso9VCPYm2jn" type="date">
            Stockholm den 24 april 1995
          </p>
          <div xml:id="i-Uito4Gv8Gty14ixb3iF2oV" type="signatureBlock">
            <list xml:id="i-SrQbBdNehSRpeKbPwrFgpi">
              <item xml:id="i-2VagHEACmPauUZMqHmZ3sE" who="i-PTF5wvZAe6S7xqLKP2h8kQ" type="signature">
                Kerstin Heinemann (fp)
              </item>
            </list>
          </div>
          <p xml:id="i-2gJQm46k2GNEv6mRLmXnso">
            1"" Riksdagen 1994/95. 3 saml. L45-49
          </p>
          <p xml:id="i-B6aD4QuzNLDZFzgaLnGgFb">
            Bengt Harding Olson (fp)
          </p>
          <p xml:id="i-7cWcBUp4oBgY41PBfjCDKS">
            Mot. 1994/95 L46
          </p>
        </div>
      </div>
    </body>
  </text>
</TEI>
