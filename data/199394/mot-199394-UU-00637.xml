<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-UU-00637">
  <teiHeader>
    <fileDesc>
      <titleStmt>
        <title>Kurder</title>
        <author corresp="i-GmSFH9fmi5xjm5ydcN6R1m i-GmSFH9fmi5xjm5ydcN6R1m">av Ingela Mårtensson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurder</title>
          <idno type="rdwebb">GH02U637</idno>
          <rs type="number">U637</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GH02U637/text</ref>
          <ref type="dokument_url_html">http://data.riksdagen.se/dokument/GH02U637</ref>
          <ref type="dokumentstatus_url_xml">http://data.riksdagen.se/dokumentstatus/GH02U637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2FVUSVT1SC2fewMNdrmgeb</idno>
            <name>Olle Schmidt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-2FVUSVT1SC2fewMNdrmgeb</idno>
            <name>Olle Schmidt</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3oDBYHBnviPyrGBYxQbDEH" type="signed"/>
        <correspContext corresp="i-3oDBYHBnviPyrGBYxQbDEH">
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-KawwYRbfNooyPngtdSHu1B"/>
          <note type="signatory" corresp="i-2FVUSVT1SC2fewMNdrmgeb"/>
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-2FVUSVT1SC2fewMNdrmgeb"/>
          <note type="signatory" corresp="i-KawwYRbfNooyPngtdSHu1B"/>
        </correspContext>
        <correspAction xml:id="i-5mtjrSVz7b8GJQSHXPS1n3" type="referral">
          <date when="1994-02-09"/>
        </correspAction>
        <correspAction xml:id="i-D1VnbXQSNqQabpXTz3TZFD" type="dismissal">
          <date when="1994-02-08"/>
        </correspAction>
        <correspAction xml:id="i-7sk3QgW7V8F78YDHTZMskQ" type="submission">
          <date when="1994-01-25"/>
        </correspAction>
        <correspAction xml:id="i-SiWgS19enWWHQ9mUA3LuqT" type="referral">
          <date when="1994-02-09"/>
        </correspAction>
        <correspAction xml:id="i-YVkAFxCKKWvvsTNfnDVtNi" type="dismissal">
          <date when="1994-02-08"/>
        </correspAction>
        <correspAction xml:id="i-BNfw2JjB2Ex63iccXsg1zi" type="submission">
          <date when="1994-01-25"/>
        </correspAction>
        <correspAction xml:id="i-5vRUNvkx1X77ydZsssu4sb" type="assigned"/>
        <correspContext corresp="i-5vRUNvkx1X77ydZsssu4sb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_UU_637/mot_199394_UU_637-001.pdf"/>
      <div xml:id="i-FNd1QHEjfEcM8P8QUQoUjX" type="motHeader">
        <div xml:id="i-Azd2oVysFptkNLanW2Fmyh" type="motTitle"/>
        <div xml:id="i-YBnQTQas2kRUyasKRharjh" type="motSubmissionInfo"/>
      </div>
      <div xml:id="i-WpSyrLpRHSzqNxwyJJ4KvU" type="motBody">
        <div xml:id="i-XuVmYB5e1etSbf9GAsmqih">
          <p xml:id="i-xeM1HMTGthPYybY33xcAd">
            Motion till riksdagen 1993/94:U0 637
          </p>
          <p xml:id="i-9h121cjYMuqHepRwnoBnV3">
            av Ingela Mårtensson m.fl. (fp) Kurder
          </p>
          <p xml:id="i-QxcMe2XjGv85hwup65VsGR">
            Kurderna tillhör de äldsta folken i Mellersta Östern. Sedan flera
            tusen år har de levt i ett geografiskt sammanhängande område,
            som sträcker sig över flera länder nämligen sydöstra Turkiet,
            norra Syrien, norra Irak, nordvästra Iran samt enklaver i Armenien
            och Azerbajdzjan. Det är svårt att ange hur många kurder som bor
            i själva Kurdistan. En vanlig uppskattning är 20 miljoner varav
            cirka hälften i Turkiet. I Kurdistan finns också andra etniska
            grupper och minoriteter, som t.ex. assyrier, kal- déer, syrianer,
            armenier, turkmener och araber. Kurderna har eget språk, ursprung,
            historiska erfarenheter, kultur och i viss utsträckning ett gemensamt
            öde och gemensamma strävanden. Genom tillkomsten av de nya staterna
            Syrien, Turkiet och Irak efter första världskriget splittrades
            Kurdistan. Kurdernas kamp för oberoende kunde inte längre samordnas
            utan tog sig olika uttryck i dessa länder. Dessutom varierade
            förtrycket mot kurderna från ett land till ett annat.
          </p>
          <p xml:id="i-AmkX7RpGSZizjDDJraUM4r">
            Kurderna i Turkiet
          </p>
          <p xml:id="i-HJjMkuqRh2ecMFdUFsZQxo">
            Sedan 30-talet har de turkiska kurderna utsatts för en massiv
            turkifierings- kampanj i form av stora deportationer, bosättningar
            av turkar i Kurdistan, assimilering av kurdiska barn genom att
            sätta dem i turkiska internatskolor, hårt förtryck och till och
            med massakrer. Deras språk och existens har förnekats. Bergsturkar
            blev den officiella be- teckningen. Den kurdiska kulturen integrerades
            i den turkiska. Den turkiska staten dömde området till avsiktlig
            underutveckling för att legitimera sin na- tionalistiska ideologi
            av överhöghet. Våldet har trappats upp den senaste tiden. Det
            pågår rena inbördeskriget mellan PKK, militär, paramilitär och
            Hizbolla. Byar bränns ned och männi- skor tvingas på flykt. Många
            journalister har mördats och parlamentariker från området är hotade
            till livet. Amnesty International rapporterar ständigt om brott
            mot mänskliga rättigheter. Dessa övergrepp måste tas upp i olika
            internationella organ som FN, den europeiska säkerhetskonferensen
            (ESK) och Europarådet. En särskild övervakningsgrupp bör sändas
            till området. Det svenska biståndet till centra för tortyrskadade
            måste fortsätta. Asylsö- kande kurder från sydöstra Turkiet som
            inte kan skickas tillbaka till sin hem- bygd bör inte heller skickas
            tillbaka till den västra delen. Sverige bör inte bidra till den
            tvångsförflyttning av kurder som nu pågår.
          </p>
          <pb facs="riksdagen-motions-pdf/data/199394/mot_199394_UU_637/mot_199394_UU_637-002.pdf"/>
          <p xml:id="i-K6LtxS98YgH2Hmz3V9XQvP">
            Kurder i Irak
          </p>
          <p xml:id="i-3FUUV1D3TrAszRZPnKi3C2">
            Irakiska regeringar har ömsom försökt krossa den kurdiska motståndsrörel-
            sen, ömsom förhandlat med kurderna. I mitten på 70-talet inledde
            Irak en omfattande deportationsvåg från gränsområdena i irakiska
            Kurdistan parad med förstörelse av kurdiska byar och mindre städer.
            En yta lika stor som Libanons tömdes helt på sin kurdiska befolkning,
            speciellt längs gränserna mot Iran, Turkiet och Syrien. 1985 inleddes
            en ny grym förföljelse av kurder. 4 000 byar och 20 medel- stora
            städer förstördes. Mellan april 1987 och september 1988 användes
            vid 60 olika tillfällen kemiska vapen mot kurderna. Den mest kända
            och omfat- tande var gasbombningen av Halabja 16 mars 1988. Efter
            Gulfkriget gjorde kurderna uppror mot regimen i Bagdad och många
            tvingades på flykt. Genom FN:s ingripande har dock kurderna kun-
            nat återvända och etablera ett självständigt område med eget parlament.
            Befolkningen i irakiska Kurdistan är föremål för såväl blockaden
            av FN mot hela Irak som blockaden från irakiska regimen. Det innebär
            stora bris- ter vad gäller nödvändiga livsmedel och energi. Dessutom
            har Irak stängt av elektriciteten för cirka en halv miljon människor
            i Duhok-området. Det är ytterst angeläget att blockaden i det
            kurdiskt kontrollerade områ- det hävs så att de kan importera
            och exportera produkter och få igång ekono- min. Till dess måste
            bistånd ges för återuppbyggnad av förstörda byar och infra- struktur.
            Det är också viktigt att FN inte lämnar den kurdiska säkerhetszonen
            förrän det finns garantier för att Iraks regim respekterar kurdernas
            självbe- stämmande.
          </p>
          <p xml:id="i-JnBjSH37C5MYB7Z4HvKZLx">
            Kurderna i Iran
          </p>
          <p xml:id="i-7oFgU32NX6iDoniP63rx3X">
            Kurderna i Iran har förföljts under många år bortsett från korta
            perioder med självbestämmande. 1989 verkade den iranska regimen
            villig att för- handla med det ledande kurdiska partiet (KDPI)
            om kravet på självstyre. Men det visade sig vara en fälla för
            att mörda partiets generalsekreterare. När det gäller respekten
            för mänskliga rättigheter i Iran så är den mycket bristfällig
            vad avser hela befolkningen. Kurderna som för en väpnad kamp för
            självständighet är speciellt utsatta.
          </p>
          <p xml:id="i-TchVS3eKV3DZpBMk7P5SUH">
            Kurderna i Syrien
          </p>
          <p xml:id="i-CLM8GdDNmEeL8WzknYNWMS">
            Under en kort tid i mitten av 50-talet tilläts inofficiellt kurdisk
            kulturell och politisk verksamhet. På 60-talet inleddes en omfattande
            arabisering av kur- diska områden genom att tömma gränsområdet
            mot Turkiet och Irak på kur- diska byar och flytta in araber i
            deras ställe. Samtidigt berövades ca 100 000 kurder sitt syriska
            medborgarskap. I stället fick de flyktingstatus och förne- kades
            alla medborgerliga rättigheter. På senare tid har kurdernas situation
            förbättrats. Deras politiska och kul- turella rättigheter är visserligen
            inte formellt erkända men viss kurdisk verk-
          </p>
          <p xml:id="i-9dP71AR7Dc1Ns8Ric27rju">
            Mot. 1993/94 U637
          </p>
          <pb facs="riksdagen-motions-pdf/data/199394/mot_199394_UU_637/mot_199394_UU_637-003.pdf"/>
          <p xml:id="i-RgxfPjXTZZtGScX7VL7jpq">
            samhet tolereras ändå. Arabiseringspolitiken har stoppats, kurdiska
            ledare har släppts ur fängelset och en del kurder har återfått
            sitt medborgarskap. Men vissa kurder har fortfarande inget medborgarskap,
            vilket leder till att även deras barn blir statslösa. Det måste
            bli en internationell press på Syrien att ge dessa människor sin
            självklara rätt till medborgarskap.
          </p>
          <p xml:id="i-EUz6beeQxruP96U4HtqJH6">
            Fred i Mellersta Östern
          </p>
          <p xml:id="i-CJuAn5s6vYbQJwQGgG3VMm">
            Genom Gulfkriget fokuserades mer än tidigare världens uppmärksamhet
            på behovet av en global lösning på alla konflikter i Mellersta
            Östern. Fredskon- ferensen mellan Israel och de arabiska staterna
            inklusive palestinierna har lett till en principöverenskommelse
            mellan israeler och palestinier. Många hoppas att detta är en
            början till fred i Mellersta Östern. Men så länge den kurdiska
            frågan inte kommer upp på dagordningen och får en fredlig lösning
            så kommer regionen att förbli konfliktfylld. Det internationella
            samhället måste arbeta för att kurdernas mänskliga rättigheter
            respekteras. Det gäller framför allt deras rätt till självbestäm-
            mande. Sverige bör vara pådrivande i denna fråga.
          </p>
          <p xml:id="i-V1uw94LzV2E7fgGufLvWWn">
            Hemställan
          </p>
          <p xml:id="i-DNifaiJZqz1YL4DJTwWpWy">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om brott mot kurdernas mänskliga rättigheter, 2. att riksdagen
            som sin mening ger regeringen till känna vad i mo- tionen anförts
            om kurderna i Turkiet, 3. att riksdagen som sin mening ger regeringen
            till känna vad i mo- tionen anförts om blockaden i irakiska Kurdistan,
            4. att riksdagen som sin mening ger regeringen till känna vad
            i mo- tionen anförts om syriska kurders rätt till medborgarskap,
            5. att riksdagen som sin mening ger regeringen till känna vad
            i mo- tionen anförts om den kurdiska frågans roll i fredsprocessen
            i Mel- lersta Östern.
          </p>
          <p xml:id="i-Juo6csqGiacs5DGJZC8XcR" type="date">
            Stockholm den 25 januari 1994 Ingela Mårtensson (fp)
          </p>
          <p xml:id="i-GP4BjPcDsdGfpKUZ8vYGEY">
            Ulla Orring (fp) Olle Schmidt (fp)
          </p>
          <p xml:id="i-QUFuzuRryC3AJN4sJc24NM">
            Mot. 1993/94 U637
          </p>
        </div>
      </div>
    </body>
  </text>
</TEI>
