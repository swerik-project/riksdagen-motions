<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-01782">
  <teiHeader>
    <fileDesc>
      <titleStmt>
        <title>Regionala utvecklingsmedel</title>
        <author corresp="i-YG3se2hZeuEdiGKSwKyaKF">av Caroline Helmersson Olsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1782 av Caroline Helmersson Olsson m.fl. (S)</title>
          <idno type="rdwebb">H6021782</idno>
          <rs type="number">1782</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6021782/text</ref>
          <ref type="dokument_url_html">http://data.riksdagen.se/dokument/H6021782</ref>
          <ref type="dokumentstatus_url_xml">http://data.riksdagen.se/dokumentstatus/H6021782</ref>
          <ref type="docx">http://data.riksdagen.se/fil/5E0E1897-987E-467C-8E75-7B2B30A6362D</ref>
          <ref type="pdf">http://data.riksdagen.se/fil/85476C50-AFAA-4590-907C-1251569FE549</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5h76nPQLNv9t4gB46Smih9" type="signed"/>
        <correspContext corresp="i-5h76nPQLNv9t4gB46Smih9">
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-9bqWLXmB7Cb3r3JUmkkLBy"/>
        </correspContext>
        <correspAction xml:id="i-CV4FEdSWotMdzNY5fe9hZH" type="submitted">
          <date when="2018-11-29"/>
          <time when="09:38:10"/>
        </correspAction>
        <correspAction xml:id="i-PzCs1KpV3E9UATRiVnGW2X" type="reviewed">
          <date when="2018-11-29"/>
          <time when="10:10:01"/>
        </correspAction>
        <correspAction xml:id="i-9pG5cBKkk1Rb22WopNTxPF" type="referred">
          <date when="2018-12-05"/>
        </correspAction>
        <correspAction xml:id="i-CvEQGdZwa5cxGdchsydVz7" type="assigned">
          <date when="2019-08-28"/>
          <time when="08:54:51"/>
        </correspAction>
        <correspContext corresp="i-CvEQGdZwa5cxGdchsydVz7">
          <ref type="assignedTo">Näringsutskottet</ref>
        </correspContext>
        <correspAction xml:id="i-AvVpQv4j9ZHQxZ6VKCpwpW" type="behandlas_i"/>
        <correspContext corresp="i-AvVpQv4j9ZHQxZ6VKCpwpW">
          <ref type="uppgift">2018/19:NU8</ref>
          <ref type="ref_dok_id">H601NU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU8</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1782 av Caroline Helmersson Olsson
          m.fl. (S) Regionala utvecklingsmedel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Hh3wCw68ihVxjEK5XMLHVW">
            Förslag till riksdagsbeslut
          </head>
          <list>
            <item xml:id="i-CLhGQ5yMoKoceyX6o2pHju" sortKey="Yrkande 1">
              Riksdagen ställer sig bakom det som anförs i motionen om att
              överväga att förändra tilldelningen av regionala utvecklingsmedel
              och bättre anpassa dem utifrån Sverige i dag och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Yav4Rr8vus5SndCdUwLwaG" type="h1">
            Motivering
          </head>
          <p xml:id="i-H8xTN1fdS6hWym5T4JHBQr">
            Det är angeläget att fördelningen av statens samtliga insatser
            som riktar sig till den regionala nivån ses över med målsättningen
            att anpassa fördelningen bättre till de olika förutsättningar
            och utmaningar som råder idag.
          </p>
          <p xml:id="i-LKbNN9NpcftPeA5QftXcHM">
            Det skiljer mycket mellan länen när det gäller fördelningen av
            regionala utvecklings­medel. I jämförelse med övriga län är den
            statliga tilldelningen av resurser av olika slag till Sörmland
            många gånger begränsad, både totalt sett och per invånare räknat.
            Hit hör exempelvis de statliga anslagen till utvecklingsansvariga
            organ, länsstyrelser inkluderat, de så kallade ramanslagen i utgiftsområde
            19.
          </p>
          <p xml:id="i-E13GupZen9zwn33nwAMyLu">
            Fördelningen av ramanslaget speglar hur regering och riksdag
            uppfattar den regionala problembilden. Fördelningen är i hög grad
            densamma som när regional­politiken etablerades som självständigt
            politikområde i mitten av 1960-talet. Under de senaste 12 åren
            har anslaget som helhet i stort sett varit oförändrat i nominella
            tal. Det har heller inte skett några större förändringar i fördelningen
            mellan länen.
          </p>
          <p xml:id="i-CUVCcLQboHsTGjXVZ7ikPf">
            Det statliga stödet till utvecklingen är dock långt mycket större
            än utgiftsområde 19 och omfattar olika delar av statsbudgeten.
            Detta kallas samlat för det regionala utvecklingskapitalet. Med
            hänsyn till hela det så kallade regionala utvecklingskapitalet
            är Sörmland idag ett av de län som har lägst tillgång till statliga
            utvecklingsmedel. Länet hamnar bland de tre län som har den mest
            begränsade tillgången till kompensatoriska och utvecklingsstödjande
            insatser.
          </p>
          <p xml:id="i-CvrLCxKU6nfoDtwsvq2yCp">
            Sörmland brottas med stora strukturella problem, men uppfattats
            inte som en region som är i behov av några mer omfattande statliga
            utvecklingsinsatser. Detta trots att regionen påverkats starkt
            av strukturförändringar inom framför allt industrin sedan 1970-talet
            och i jämförelse med övriga län har och har haft en förhållandevis
            hög arbetslöshet. Sörmland har fortsatt de högsta arbetslöshetssiffrorna
            i landet enligt SCB:s arbetskraftsundersökningar.
          </p>
          <p xml:id="i-PN7sUXE88NhAgww5n7fru6">
            De grundläggande förutsättningarna för en positiv utveckling
            i Sörmland har stärkts i många avseenden under senare tid. Det
            gäller inte minst befolkningsutvecklingen och de betydande investeringar
            i ny kommunikationsinfrastruktur som har förbättrat livs- och
            utvecklingsförutsättningarna i stora delar av länet. Även utbildningsnivån
            har ökat men är fortfarande låg jämfört med riksgenomsnittet.
            Andelen av befolkningen som inte hade en gymnasieutbildning år
            2015 var högst i Sverige och andelen som har en eftergymnasial
            utbildning hör till de lägsta.
          </p>
          <p xml:id="i-TyKDbX1Qpx6EoagSXSiMaX">
            Trots de klart förbättrade utvecklingsförutsättningarna har länet,
            särskilt under 2000-talets andra decennium, haft en förhållandevis
            svag ekonomisk tillväxt. År 2015 var Sörmland det län i Sverige
            som hade lägst bruttoregionalprodukt (BRP) per invånare.
          </p>
          <p xml:id="i-5DkSJDnTM7LSEN6x6na3v8">
            Befolkningsökningen såväl i Sörmland som i landet i övrigt kan
            till stor del förklaras av de stora invandringsöverskott som Sverige
            har haft under de senaste åren. Sörmland är ett län som tagit
            emot många nyanlända i förhållande till befolkningen. I början
            var den stora utmaningen främst mottagande. Nu är det bosättning,
            studier och arbete som är de största utmaningarna för länet. Att
            skapa en effektiv integrationsprocess hör därför till länets viktigaste
            framtids- och utvecklingsfrågor.
          </p>
          <p xml:id="i-VLW47m32xMxoooS8qUTCh8">
            Samtliga av länets kommuner med undantag för Eskilstuna och Nyköping
            har en midja i befolkningspyramiden. Det betyder att den åldrande
            befolkningen växer, medan antalet personer på väg in i arbetsför
            ålder minskar. I några av länets kommuner, exempelvis Flen, Vingåker
            och Oxelösund, är andelen personer i arbetsför ålder väldigt låg
            jämfört med riket. Länet har en stark befolkningstillväxt men
            samtidigt den högsta arbetslösheten i landet. Det finns anledning
            att befara att den höga arbetslösheten kommer att bestå om inte
            sysselsättningen ökar inom det tillgängliga område där man bor.
            Sörmland är ett län med stora inomregionala skillnader och behoven
            av utvecklingsinsatser ser därför olika ut i olika delar av länet.
            Eskilstuna är ett exempel på en kommun med stark befolkningsökning
            men en hög arbetslöshet, 13,1 procent 2017. Eskilstuna har precis
            som resten av länet goda utvecklingsförutsättningar, men samtidigt
            stora omstruktureringsbehov.
          </p>
          <p xml:id="i-SFcc22GfEHgknvYpRN2axc">
            Sörmland står inför stora ekonomiska, sociala eller miljömässiga
            utmaningar. Bristen på bostäder och de stora problem som länet
            har kopplat till kompetensförsörj­ning är två exempel på tillväxthinder.
            Bostadsfrågan är akut i Södermanland. Det gäller både de som bott
            i Sverige hela sina liv och de som nyligen kommit hit, främst
            unga och nyanlända men även äldre. Samtliga länets nio kommuner
            har ett bostadsunderskott och för fyra av kommunerna råder det
            också brist på bostäder i andra kommundelar än centralorten.
          </p>
          <p xml:id="i-EGqbGSV8ywEun8xPBnzex7">
            Den höga andelen av befolkningen som saknar gymnasiekompetens
            utgör ett hinder för framtida kompetensförsörjning och bidrar
            till den matchningsproblematik som finns på länets arbetsmarknad.
            Undersökningar tyder på att Sörmland är det län som har störst
            problem med en missmatchning mellan utbud och efterfrågan på arbetsmarknaden.
            Att exempelvis få in fler nyanlända på arbetsmarknaden med hjälp
            av fler praktikplatser, validering, yrkesvux med mera är viktiga
            åtgärder för både det privata och det offentliga näringslivets
            kompetensförsörjning.
          </p>
          <p xml:id="i-P6LxSRH8KqeAkQGFBy46fV">
            Det har funnits två huvudsakliga politiska motiv för att bedriva
            traditionell regional­politik. För det första har särskilda insatser
            ansetts nödvändiga i områden som präglas av glesbygd och som till
            stor del saknar underlag för att man skall kunna upprätthålla
            en rimlig tillgång till service med mera. Det krävs med andra
            ord permanenta insatser för att kompensera för detta. För det
            andra har syftet varit att underlätta en förnyelse av näringslivet
            i områden som i särskilt hög grad påverkats negativt av strukturomvand­lingen
            i näringslivet. Under 1990- och 2000-talet har betydelsen av ekonomisk
            eller hållbar tillväxt kommit att betonas mer. Därmed har det
            också blivit aktuellt för samtliga delar av landet att arbeta
            med en regionalt baserad tillväxtpolitik.
          </p>
          <p xml:id="i-UiXrY8gjuajpuu3W9cJvYa">
            Trots att politiken förändrats en hel del sedan politikområdet
            etablerades för drygt 50 år sedan har statens fördelning av länens
            ramanslag skett med samma regionala profil. Sörmland har med andra
            ord inte uppfattats som en region som är i behov av några mer
            omfattande statliga utvecklingsinsatser. Detta trots att regionen
            påverkats starkt av strukturförändringar inom framför allt industrin
            sedan 1970-talet och i jämförelse med övriga län har och har haft
            en förhållandevis hög arbetslöshet.
          </p>
          <p xml:id="i-UeboiwShqHDcXjrRyEoKo9">
            Mot bakgrund av den rådande problembilden i Sörmland menar vi
            att grunden för fördelning av utvecklingsmedel behöver ses över
            med målsättningen att anpassa fördelningen bättre till de regionala
            utvecklingsförutsättningarna. I fördelningen av medel bör man
            ta hänsyn både till kompensatoriska behov och till behovet av
            att stimulera regional utveckling och förnyelse. Ett tillskott
            av regionala medel behövs för att stärka länets arbete inom de
            utmaningar som identifieras. Det handlar främst om boende, hälsa,
            utbildning, arbetsmarknad och näringsliv.
          </p>
          <p xml:id="i-9TpDPTkQusabX2PwyxsaKB">
            Ser man skillnader i arbetslöshet som ett uttryck för skillnader
            i omstrukturerings­behov finns det all anledning att resonera
            kring huruvida nuvarande skillnader i till­delning av resurser
            är rimliga. Vi menar att det är hög tid att fördelningen av statens
            samtliga insatser som riktas till den regionala nivån ses över
            med målsättningen att anpassa fördelningen bättre till de olika
            utvecklingsförutsättningar som finns idag i de olika länen. Nya
            variabler som kan ligga till grund för fördelningen av utvecklings­resurser
            behöver sättas samman.
          </p>
          <p xml:id="i-2wfeYcfXdRhddPtzopTCtS">
            I fördelningen av medel bör man ta hänsyn både till kompensatoriska
            behov och till behovet av att stimulera regional utveckling och
            förnyelse. Det är viktigt med såväl tydlighet som långsiktighet
            när det gäller statens prioriteringar.
          </p>
        </div>
        <div type="motSignatures">
          <list>
            <item xml:id="i-125scBz6RmzxBGzQjhxnee" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-4kN2tKkHgcUDQQYRZUd1Rj" who="i-Q8hYBES3N7Q4fZnAATRjsd">
              Fredrik Olovsson (S)
            </item>
            <item xml:id="i-QWEVEUMzCzmtmqkY7ymAkd" who="i-9bqWLXmB7Cb3r3JUmkkLBy">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
