<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00285">
  <teiHeader>
    <fileDesc>
      <titleStmt>
        <title>Spelmarknaden</title>
        <author corresp="i-W6BJ44rcZjp5pD28NhHrCf">av Gunnar Axén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spelmarknaden</title>
          <idno type="rdwebb">GV02Kr285</idno>
          <rs type="number">Kr285</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr285/text</ref>
          <ref type="dokument_url_html">http://data.riksdagen.se/dokument/GV02Kr285</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr285</ref>
          <ref type="doc">http://data.riksdagen.se/fil/2C73C7C8-2257-46A0-81F7-5F9C52A40BDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WrbGHksDoMi6haWVcJTJ5W" type="signed"/>
        <correspContext corresp="i-WrbGHksDoMi6haWVcJTJ5W">
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction type="referral" xml:id="i-YToKsog3bRee8VJK2uWedE">
          <date when="2007-10-16"/>
        </correspAction>
        <correspAction type="dismissal" xml:id="i-4xy8wHr4vpZPqyfLD8dZ8w">
          <date when="2007-10-16"/>
        </correspAction>
        <correspAction type="numbering" xml:id="i-KtStsaarSYpCrjykzvVned">
          <date when="2007-10-05"/>
        </correspAction>
        <correspAction type="submission" xml:id="i-SRfHHrd91WPGX1naXsSJZV">
          <date when="2007-10-04"/>
        </correspAction>
        <correspAction type="transfer" xml:id="i-LfAurFfZ1A2FWfrVSf7Wjo">
          <date when="2007-10-04"/>
        </correspAction>
        <correspAction type="assigned" xml:id="i-CCEAKbckCudMbNemcQr4VM"/>
        <correspContext corresp="i-CCEAKbckCudMbNemcQr4VM">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DcP1TvsvPsGqXzjpnmaPxb">
            Förslag till riksdagsbeslut
          </head>
          <list style="ol">
            <item xml:id="i-3CCUBpp27j1rdyA6KTW5yp">
              Riksdagen tillkännager för regeringen som sin mening vad som
              anförs i motionen om privata aktörers möjlighet att bedriva spelverksamhet
              i Sverige.
            </item>
            <item xml:id="i-QwQ4ipTTWALAhQtn2rP4ag">
              Riksdagen tillkännager för regeringen som sin mening vad som
              anförs i motionen om förekomsten av monopol på den svenska spelmarknaden.
            </item>
            <item xml:id="i-5whMHNrje38XkQXc4VkkgB">
              Riksdagen tillkännager för regeringen som sin mening vad som
              anförs i motionen om åtgärder i samband med en omreglering av
              spelmarknaden. 1
            </item>
          </list>
          <p xml:id="i-UFcTDb4aXG7ASBrVCFqHGF">
            1 Yrkande 3 hänvisat till SoU.
          </p>
        </div>
        <div type="motContent">
          <head type="h1" xml:id="i-Rw9r37VbTv9TqeggF1chsJ">
            Bakgrund och problembild
          </head>
          <p xml:id="i-S9AEEuVjSgwH5aciW3cut8">
            På den svenska spelmarknaden har i dag Svenska Spel tillsammans
            med ATG en dominerande ställning. Folkrörelserna och andra ideella
            organisationer har mycket små möjligheter att utveckla sina spel
            och lotterier för att förbättra sin ekonomi. Svenska Spel försvarar
            sitt monopol genom att på olika sätt bekämpa de utmanare som försöker
            etablera sig på spelmarknaden inom de begränsade ramar som regelverket
            ställer upp.
          </p>
          <p xml:id="i-UNfEMBpx9o89wvUcPUA66S">
            Den nuvarande regleringen av spelmarknaden, statliga Svenska
            Spel, finansieringen av idrottsrörelsen samt problematiken kring
            spelmissbruk är ett antal frågor som i dagsläget är intimt förknippade
            på ett sätt som kan ifrågasättas. Det gäller i synnerhet det faktum
            att idrottsrörelsen i hög utsträckning är beroende av Svenska
            Spels årliga, varierande, vinst för sin finansiering, men också
            det märkliga i att staten både är en av flera aktörer på spelmarknaden
            och bestämmer spelreglerna. Ytterligare ett perspektiv på detta
            är hur den förra, socialdemokratiska, regeringen under de senaste
            åren gynnat det egna partilotteriet.
          </p>
          <p xml:id="i-9WTbMxaeVocsMKgeRAtYPb">
            Dagens reglering är till nackdel för spelkonsumenterna genom
            att utvecklingen av nya spelformer kan ske endast på statens initiativ
            och att den bristande konkurrensen leder till att en lägre vinstandel
            går tillbaka till spelarna. På Internet har dock konkurrensen
            oundvikligen ökat, men eftersom endast de aktörer regeringen beviljar
            tillstånd kan bedriva spel på Internet med Sverige som bas har
            utvecklingen lett till att svenskar i dagsläget spelar för tiotals
            miljarder varje år på utländska Internetsajter, vilket får till
            följd att arbetstillfällen och skatteintäkter försvinner utomlands.
          </p>
          <p xml:id="i-2tABdgrkLWHwtMUEe29n8W">
            Till denna problembild ska läggas det faktum att spelandet har
            en baksida för dem som drabbas av spelmissbruk. Cirka 0,5 procent
            av dem som spelar bedöms vara spelberoende och ytterligare 1,5
            procent vara i riskzonen eller så kallade problemspelare. Statens
            stöd till dessa människor är dock mycket begränsat. En ny, reglerad
            spelmarknad borde bestå av två delar. Först och främst bör det
            skapas en fungerande spelmarknad med konkurrens som gynnar spelkonsumenterna
            inom ramen för en reglering som garanterar statlig möjlighet till
            tillsyn vad gäller konsumentskydd och ett socialt ansvarstagande.
            Samtidigt bör stödet till spelmissbrukare förstärkas. Man bör
            även se över hur idrottsrörelsens finansiering kan säkerställas.
          </p>
          <head type="h1" xml:id="i-XuQuFUy4StCfwbqceAMXw">
            En väl fungerande spelmarknad till nytta för spelkonsumenterna
          </head>
          <p xml:id="i-FGjx6gZwnEAJzKfKqVdYYT">
            För att öppna för konkurrens krävs en omreglering av dagens spelmarknad.
            Det lämpliga är en ramlagstiftning i kombination med tillståndskrav.
            De som uppfyller de i lagen fastställda kraven bör ges tillstånd,
            men bryter man mot reglerna bör det kunna dras in. Tillståndsgivning
            bör för undvikande av otillbörligt gynnande av egna eller närstående
            lotterier inte handläggas av regeringen utan alltid av en myndighet.
            Regleringen av delar av den brittiska spelmarknaden ser ut på
            detta sätt, och förslaget ligger även i linje med vad som föreslogs
            i Lotteriutredningens slutbetänkande (SOU 2006:11, Spel i en föränderlig
            värld).
          </p>
          <p xml:id="i-MYF1oEhtUpZGr3E7LQ1Ktb">
            I lagen bör ingå regler som motverkar minderårigas spelande,
            t.ex. i form av åldersgränser och begränsningar av marknadsföring
            av olika spelformer. Likaså bör ställas krav på att spelanordnare
            upplyser om risken att drabbas av spelmissbruk och vart man kan
            vända sig för att få hjälp. Vidare bör lagen ge en möjlighet till
            tillsyn i syfte att motverka oseriösa aktörer och stärka konsumentskyddet.
            Lagen bör omfatta alla kommersiellt och ideellt anordnade spel
            med pengainsatser. Den bör vara generell och inte detalj- eller
            särreglera olika spelformer. En sådan inriktning öppnar för utvecklandet
            av nya spelformer, men också för idag förbjudna spel om pengar,
            t.ex. poker.
          </p>
          <p xml:id="i-KgRfBe7dGpGanzL1rDMYZ6">
            Tillstånd att bedriva olika spelformer bör förenas med en årlig
            avgift som är omsättningsbaserad. Avgiften bör dels finansiera
            tillståndsgivning och tillsyn, men även bidra till ett stärkt
            stöd till spelberoende. Det bör övervägas om ideella aktörer med
            en begränsad verksamhet enbart ska belastas med en låg och enhetlig
            avgift. När spelmarknaden öppnas för konkurrens kan nya spelformer
            utvecklas, nya jobb skapas och spelkonsumenterna erbjudas ett
            bättre utbud av spel med högre vinstandel än idag. En ordnad övergång
            till en sådan modell skulle även eliminera risken för att dagens
            reglering underkänns av EU. På en sådan marknad, där alla aktörer
            har att ta samma hänsyn till regelverket, finns inte behov av
            ett statligt spelbolag. Svenska Spel borde därmed kunna privatiseras.
          </p>
          <head type="h1" xml:id="i-5dur5WPuQ41uSRnXv6zPsT">
            Ökad forskning om spelberoende och stöd till spelberoende
          </head>
          <p xml:id="i-79enYCBeYymiwaY2n8oFym">
            Spelberoende definieras som en underavdelning inom impulskontrollstörningar
            på följande sätt: Karakteriseras av frekventa och upprepade spelepisoder
            som dominerar patientens liv på bekostnad av sociala, yrkesmässiga
            och familjemässiga förpliktelser. Spelberoende jämställs ej per
            definition med drogmissbruk. Däremot framgår av forskning på området
            att man kan dra paralleller med alkohol-, tobaks- och narkotikamissbruk.
            Mycket talar för att de som blir hårdast drabbade av spelberoende
            tillhör redan utsatta eller särskilt sårbara grupper som har en
            osäker eller otrygg förankring i samhället.
          </p>
          <p xml:id="i-Wnmug7usLcQLVhXDt18LDK">
            Mellan 80 och 95 procent av den vuxna befolkningen i Sverige
            spelar om pengar eller köper lotter åtminstone någon gång årligen.
            Andelen spelberoende av befolkningen och av dem som spelar är
            ungefär lika, omkring en halv procent. Detta innebär att ca 25
            000 personer i åldrarna 1574 år har svåra problem med sitt spelande
            och kan betecknas som spelberoende. Ytterligare knappt 1,5 procent
            eller ca 90 000 har svårt att kontrollera sitt spelande och är
            i riskzonen. Antalet behandlade för spelberoende har Folkhälsoinstitutet
            (FHI) praktiskt taget ingen kunskap om. Uppskattningsvis söker
            mellan 1 000 och 2 000 personer vård för spelmissbruk varje år.
            Av dessa får ca 100 behandling på behandlingshem och övriga erbjuds
            samtalsstöd eller hänvisas till självhjälpsgrupper.
          </p>
          <p xml:id="i-92ox6q2rU1aCoE7y6h2Bfg">
            Det finns all anledning att ta problemen med spelberoende och
            missbruk på allvar. Den som fastnat i ett spelberoende drabbas
            förr eller senare mycket hårt ekonomiskt och ofta även socialt
            och psykiskt. Nära anhöriga eller vänner kan också komma att drabbas
            när familjens hus i smyg belånats upp över taknocken, oseriösa
            långivare ska driva in skulden eller när man inte har en chans
            att få tillbaka pengar som utlånats på falska premisser.
          </p>
          <p xml:id="i-NZdK5Q5dkxXx8sC2rkhfco">
            I samband med en omreglering av spelmarknaden bör åtgärder vidtas
            för att öka forskningen om spelberoende och säkerställa stöd till
            spelberoende, till exempel genom att fastslå rätten till bistånd
            för den enskilde i socialtjänstlagen.
          </p>
        </div>
        <div type="motSignatures">
          <list>
            <item xml:id="i-PZyoHBJC45e3XfEmAQ3n5M" who="i-W6BJ44rcZjp5pD28NhHrCf">
              Gunnar Axén (m)
            </item>
          </list>
        </div>
      </div>
    </body>
  </text>
</TEI>
