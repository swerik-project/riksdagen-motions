<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00355">
  <teiHeader>
    <fileDesc>
      <titleStmt>
        <title>Mediefrågor</title>
        <author corresp="i-TXWjMfPNdu6NddKf5hSeRx">av Alexander Christiansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:355 av Alexander Christiansson m.fl. (SD)</title>
          <idno type="rdwebb">HB02355</idno>
          <rs type="number">355</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02355/text</ref>
          <ref type="dokument_url_html">https://data.riksdagen.se/dokument/HB02355</ref>
          <ref type="dokumentstatus_url_xml">https://data.riksdagen.se/dokumentstatus/HB02355</ref>
          <ref type="pdf">https://data.riksdagen.se/fil/380865D2-22DC-4CCD-8626-D759406776B4</ref>
          <ref type="docx">https://data.riksdagen.se/fil/A7145F0C-19F3-4571-BCD8-FA2E0D63AFC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-T5WtAGTkEGVNk5fLYa85rW" type="signed"/>
        <correspContext corresp="i-T5WtAGTkEGVNk5fLYa85rW">
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-JT8euhPWYsuT28CsrGRaas" type="submitted">
          <date when="2023-09-29"/>
          <time when="14:39:20"/>
        </correspAction>
        <correspAction xml:id="i-Y5En4XCgrLqEiAKpdu7pRq" type="reviewed">
          <date when="2023-09-29"/>
          <time when="16:19:55"/>
        </correspAction>
        <correspAction xml:id="i-RSi3mgrqWQ7MBCe5n32JGJ" type="referred">
          <date when="2023-10-17"/>
        </correspAction>
        <correspAction xml:id="i-FnPpGhtd4BVz7g6YmCCJdP" type="assigned">
          <date when="2024-03-20"/>
          <time when="16:30:49"/>
        </correspAction>
        <correspContext corresp="i-FnPpGhtd4BVz7g6YmCCJdP">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-GytFabA4pzfLFy8XEk7hFe" type="behandlas_i"/>
        <correspContext corresp="i-GytFabA4pzfLFy8XEk7hFe">
          <ref type="uppgift">2023/24:KU9</ref>
          <ref type="ref_dok_id">HB01KU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU9</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:355 av Alexander Christiansson
          m.fl. (SD) Mediefrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JfWFsGjRpMi6W323i6vQ6k">
            Förslag till riksdagsbeslut
          </head>
          <list>
            <item xml:id="i-E1Tmp1ivoB48CXafEBCg5R" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att det ska finnas en bredd av mediala
              aktörer och tillkännager detta för regeringen.
            </item>
          </list>
          <list>
            <item xml:id="i-2Fdsxh99549FNJdLsHB5t6" sortKey="Yrkande 2">
              Riksdagen ställer sig bakom det som anförs i motionen om att
              regeringen bör verka för initierandet av en dialog mellan de globala
              medieaktörerna för att säkerställa att det fria ordet inte tystas
              godtyckligt på de stora digitala plattformarna och tillkännager
              detta för regeringen.
            </item>
          </list>
          <list>
            <item xml:id="i-QegAhbGiPJqVxXPYZVLKGV" sortKey="Yrkande 3">
              Riksdagen ställer sig bakom det som anförs i motionen om att
              regeringen bör överväga att upprätta en evenemangslista innehållande
              stora sportevenemang och klassiska svenska paradgrenar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-9uyMUF3f3tc34Wp7CGzTqo" type="h1">
            Motivering
          </head>
          <p xml:id="i-R3kUU8Sw1x3Grgc5Nfq2q5">
            Mediasektorn benämns ibland som ”den tredje statsmakten” på grund
            av dess roll för demokratin. Det finns en grundläggande samsyn
            om att en av medias viktigaste upp­gifter är att granska och kontrollera
            makthavare, institutioner och aktörer i demokratin, för att säkerställa
            att dessa aktörer fullföljer sina uppdrag på ett korrekt sätt.
            Detta, tillsammans med tryckfrihetsförordningen och yttrandefrihetsgrundlagen,
            bildar ett av fundamenten i den svenska demokratin.
          </p>
          <head xml:id="i-LhE8jT221BSnDUdPACLtmf" type="h2">
            Demokrati och rapportering
          </head>
          <p xml:id="i-NtJoC9g5NBT3LYbMuzUU6h">
            Mediesektorn inhyser ett stort värde för demokratin. Med pressfrihet
            genom tryck­frihetsförordningen och yttrandefrihetsgrundlagen,
            har medierna spelat och spelar en viktig roll för vårt demokratiska
            samhälle. Samtidigt är det ofta de mediala aktörerna som faktiskt
            sätter agendan för samhällsdebatten. Att kunna sätta agendan innebär
            ett stort inflytande över vilka frågor som diskuteras och vilka
            politiska beslut som fattas. Denna typ av makt innebär ett stort
            ansvar för bredd, djup och perspektiv i reportage och rapporter.
            Det är därför viktigt att medierapporteringen är mångfasetterad,
            nyan­serad och saklig. Dock kan en viss jargong, och vissa smala
            sanningar, alltid få fäste i en sluten krets eller grupp. En sådan
            utveckling i mediesektorn kan i förlängningen leda till en snedvridning
            och likformighet i den information som når medborgarna, vilket
            kan påverka demokratin negativt. De senaste åren har vi kunnat
            se en ökning av så kallade ”newsavoiders” som känner ett minskat
            förtroende för traditionella medier. En diskus­sion har förts
            om existensen av en åsiktskorridor och att det finns ämnen som
            svensk etablerad media inte belyst i tillräcklig omfattning.
          </p>
          <p xml:id="i-CWTq5ZLLZ6mAs3esjb4LW1">
            Teknikutvecklingen har förändrat förutsättningarna i mediebranschen.
            Färre sålda upplagor och minskande intäkter innebär att tidningarna
            står inför en större omställning. Allt fler tidningar producerar
            nu media i fler format än i pappersform. Annonsintäkter som minskar
            i takt med digitaliseringsomställningen sätter hård press på många
            mindre medieaktörer. Vi ser en övergång från specialisering på
            ett medieformat till mediebolag som anpassar formatet efter sammanhang.
          </p>
          <p xml:id="i-AJjdKkvrirpqF9ZkmgX7GK">
            Förtroendetappet för traditionella medier har öppnat upp utrymme
            på mediemarknaden för ett växande antal alternativa medier. Flera
            av dessa medier lyfter nyheter och perspek­tiv som många upplever
            inte återfinns i det traditionella medielandskapet. I detta nya
            medielandskap upplever vi en växande polarisering, där vissa grupper
            enbart konsu­merar alternativa medier och förkastar traditionella
            medier, samtidigt som andra för­dömer alternativa medier och enbart
            konsumerar information från traditionella aktörer. Detta är i
            grunden oroväckande för oss som tror att vägen till en nyanserad
            verklighets­bild går genom informationsinhämtning från en bredd
            av perspektiv och källor. Att sträva efter bredd ger ökade chanser
            att landa i en välavvägd uppfattning gällande olika skeenden i
            samhällsutvecklingen. Det ger även ökade möjligheter att förstå
            människor med andra uppfattningar och annan verklighetsanalys
            än den egna. Detta är en del av grunden till ett välfungerande
            och nyanserat debattklimat. Vi tror även att en bredd är avgörande
            för att utveckla förmåga att på egen hand kunna bilda sig en uppfattning
            om vilka källor som är trovärdiga och vilka som inte är det. I
            ett större perspektiv kan det bli ett hot mot demokratin om olika
            grupper i samhället har olika bilder av samhällsutveck­lingen
            och vad som är sant eller falskt i nyhetsrapporteringen. Framförallt
            om olika grupper på grund av sina olika verklighetsbilder upphör
            att försöka förstå varandras perspektiv och åsikter.
          </p>
          <p xml:id="i-AMzp3cyL66go59ePFvgb7L">
            För att förebygga en allt för snäv medierapportering är det därför
            viktigt med en bredd av mediala aktörer som granskar och sporrar
            varandra till god saklig journalistik med många olika perspektiv.
          </p>
          <head xml:id="i-JneqZXG2H1mgCfpBoS9y6p" type="h2">
            Mediestöd och lokal rapportering
          </head>
          <p xml:id="i-34WoNqyfDxzAf4krzYP3P1">
            Det är viktigt att mediebevakning finns i hela landet. Många
            regionala och lokala nyhetsredaktioner upplever lönsamhetsproblem,
            ofta kopplat till ett minskat antal prenumeranter och annonsintäkter.
            I vissa fall leder det till att regionala och lokala redaktioner
            läggs ned. Samtidigt kan inte framväxten av de alternativa medierna
            i alla sammanhang fylla de etablerade aktörernas funktion och
            täckning. Detta främst som följd av de alternativa mediernas begränsade
            resurser.
          </p>
          <p xml:id="i-GZ26USR9ojQKBHo4PA3LVS">
            Det är problematiskt om landsbygden i framtiden står utan mediala
            aktörer som belyser dess perspektiv, eller granskar landsbygdens
            makthavare och utveckling. Samtliga invånare i Sverige behöver
            söka information om saker som berör dem och deras liv, och samtliga
            makthavare i Sverige behöver känna att deras förehavanden kan
            utsättas för granskning.
          </p>
          <p xml:id="i-EaLw6YZf5v9n5RuG2mrduW">
            Samtidigt är vi utav den anledningen kritiska till en allt för
            stor statlig subventio­nering av medierna eftersom det kraftigt
            underminerar deras oberoende och förtroendet för att de granskar
            den politiska makten. Ett alltför omfattande statligt stöd skulle
            kunna tolkas som att staten söker köpa sig tillgivenhet från medierna.
            Staten kan således inte hålla medierna under armarna, trots mediesektorns
            svåra ekonomiska situation, eftersom det skadar förtroendet för
            såväl medierna som för staten.
          </p>
          <p xml:id="i-56nqm4bcvfkZxVHyw6jVF6">
            Att flera lokala redaktioner idag har det svårt att klara sig
            ekonomiskt har det länge rapporterats om. Sverigedemokraterna
            har flera politiska förslag som syftar till att underlätta för
            de lokala redaktionerna. Våra förslag för småföretag såsom lindring
            av sjuklöneansvaret och sänkta arbetsgivaravgifter torde kunna
            underlätta för framförallt mindre redaktioner som idag kanske
            inte ens uppbär presstöd. Dessa lättnader borde gynna lokal medienärvaro
            och i sin tur en bredare mediemångfald.
          </p>
          <head xml:id="i-Nxrp6fcix4Ekv5Yq3JRFrF" type="h2">
            Sociala medier
          </head>
          <p xml:id="i-HWWNSJaEji5pNvJ3ou94yG">
            Människor både globalt och i en internationell kontext spenderar
            allt mer på tid på sociala medier. Globala medieaktörer har fått
            en betydande makt över informations­infrastrukturen i Sverige.
            Framför allt har amerikanska och kinesiska aktörer fått omfattande
            möjligheter att påverka informationsspridningen och vilka yttranden
            som kan göras på deras plattformar. Flera inflytelserika debattörer
            och politiker, men även vanliga medborgare, har tystats genom
            att få sitt konto på sociala medier avstängt på godtyckliga grunder.
          </p>
          <p xml:id="i-3M8BwPhLp74Hpi2aisvWaS">
            Med hänsyn till sociala mediers avgörande roll i det offentliga
            samtalet, är det oroande att privata företag på vaga grunder kan
            stänga av konton och opinionsbildares möjligheter att nå ut med
            sitt budskap. Även om plattformarna har sina policyer och användaravtal,
            har de blivit en så betydande del av informationsinfrastrukturen
            att godtyckliga avstängningar eller borttagande av innehåll blivit
            ett demokratiskt problem, trots att dessa sker enligt användaravtalen.
            Vår utgångspunkt är därför att de aktörer som har blivit en betydande
            del av informationsinfrastrukturen inte bör tillåtas att ta bort
            innehåll som inte strider mot svensk lag. Regeringen bör initiera
            en dialog mellan de globala medieaktörerna för att säkerställa
            att det fria ordet inte tystas godtyckligt.
          </p>
          <head xml:id="i-3Nq3UucgHn5fpqB9yCDhFj" type="h2">
            Evenemangslista
          </head>
          <p xml:id="i-JtqQ22j82H4Zh48xuTrM1D">
            Det finns sportevenemang och svenska paradgrenar som mer än andra
            bör vara allmänt tillgängliga och tillhandahållas utan kostnad
            för befolkningen i vårt land. Vi tänker framför allt på evenemang
            som världs- och europamästerskapen i fotboll med till­hörande
            kvalmatcher, olympiska sommar- och vinterspelen, världsmästerskapen
            i längd­skidåkning, världs- och europamästerskapen i friidrott,
            världsmästerskapen i ishockey, världsmästerskapen i handboll.
          </p>
          <p xml:id="i-Pbm1TQG2A5ejXoRUopEgzr">
            Efter att MTG förvärvade rättigheterna till vinter-OS i Sotji
            år 2014 och sommar-OS i Rio de Janeiro år 2016, visar statistik
            att 15 procent färre tog del av OS 2014 jämfört med OS 2010. Det
            var första gången som OS sändes av ett annat TV-företag än Sveriges
            Television och de låga tittarsiffrorna är oroväckande och gör
            behovet av en evenemangs­lista och den allmänna tillgängligheten
            än mer aktuell.
          </p>
          <p xml:id="i-Kxbs4N8DuBXAMDoTCzxmXn">
            Syftet med en evenemangslista är att främja både nationell sammanhållning
            och identitetskänsla, vilket i sin tur skulle bidra till ökad
            inre solidaritet bland befolkningen. Samhället investerar också
            i elitidrott och deltagande i dessa evenemang, och av den anledningen
            är det rimligt att dessa evenemang är tillgängliga för allmänheten.
            Därför anser vi att regeringen bör inrätta ett system baserat
            på förslaget som Myndigheten för press, radio och tv presenterade
            2016.
            <ref target="i-RzeRhcvDAZUq9BEybewjrn">
              [1]
            </ref>
          </p>
        </div>
        <div type="motSignatures">
          <list>
            <item xml:id="i-SX3ZMuJEMYdiUu5fdkxNqK" who="i-TXWjMfPNdu6NddKf5hSeRx">
              Alexander Christiansson (SD)
            </item>
            <item xml:id="i-Ssws6KK5kRdxZtbiPwzLbx" who="i-JP8NeL17uoQgDiTaxrGnVM">
              Jonas Andersson (SD)
            </item>
            <item xml:id="i-5xoFUcpzwxEVGBs6TxcoSu" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-4RYVadR6JcoKPMdNLE6e1E">
              Anna-Lena Blomkvist (SD)
            </item>
            <item xml:id="i-6AfNaGFyEW2D7LTDY93bGK" who="i-DA4mEcuMULgPh6WXGQRaWW">
              Angelika Bengtsson (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-RzeRhcvDAZUq9BEybewjrn">
              [1] https://www.mprt.se/sv/nyhetsrum/nyheter/2016/utkast-av-rapporten-om-evenemangslista-ar-nu-publicerad/
            </note>
          </noteGrp>
        </div>
      </div>
    </body>
  </text>
</TEI>
