<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-001.pdf"/>
      <div type="motHeader" xml:id="i-C352fqEnxm21Ldgm78KUZ7">
        <div type="motTitle" xml:id="i-DQGtLPucbLW4SmgroFxhps"/>
        <div type="motSubmissionInfo" xml:id="i-4QMg7eWk1UJzaAMhKmarkg"/>
      </div>
      <div type="motBody" xml:id="i-BWJr8gbkYgTsunYtamaYEw">
        <div xml:id="i-CP7kasPp8Dd13EGj3SXZ6y">
          <p xml:id="i-33NZs9VXEKGVUDTzEnMnkA">
            Motioner i Andra kammaren, Nr 243. 5
          </p>
          <p xml:id="i-Y4V83ShfLaqJHzWTL8W637">
            Nr 243.
          </p>
          <p xml:id="i-RQtGxoGK6esTtp8YGupUoz">
            Av herr Linders, om skrivelse till Kungl. Maj:t angående om-
            organisation av hushållningssällskapen.
          </p>
          <p xml:id="i-TuzGEYGgpKKJ7GriRFLJeS">
            Sedan numera alla s. k. brännvinsmedel indragits till statskassan
            och hushållningssällskapens verksamhet ställts i direkt beroende
            av statsanslag, så har dessa sällskaps ställning såsom organ för
            statsförvaltning i fråga om jordbruket och dess binäringar ytterligare
            markerats. Därigenom kommer också för framtiden hushållningssällskapens
            arbetsuppgifter i mycket högre grad att hava statsmakternas beslut
            och anslag som underlag. Men jäm- sides härmed tränges den frågan
            fram med full aktualitet, huruvida dessa allmänna institutioner
            nu fullgöra sina åligganden på bästa sätt, samt huruvida de genom
            sin sammansättning och sin organisation utgöra full- lödiga uttryck
            för skiftande intressen inom de näringsgrenar, som de äro satta
            att uppmuntra, leda och övervaka. Utöver sin egentliga sysselsättning
            med rent praktiska och ekonomiska näringsfrågor har hushållningssällskapens
            verksamhetsområde genom egna- hemslåneförmedling, genom deltagande
            i upprättandet av allmänna arbets- förmedlingsanstalter och på
            många andra sätt vidgats att omfatta viktiga sociala uppgifter,
            utan att sammansättningen av sällskapen märkbart för- ändrats.
            Vid sådant förhållande synes det ingalunda oriktigt att tillse,
            att hushållningssällskapen få en tillräcklig folklig prägel och
            en frisk känning av landsbygdsbefolkningens behov och önskemål.
            I en motion nr 106 vid fjolårets riksdag hade jag hemställt: »att
            Riksdagen ville besluta att i skrivelse till Kungl. Maj:t anhålla
            om en allsidig utredning, huruvida och i vad mån kungl. förordningen
            om landsting av den 21 mars 1862 kräver omarbetning och förändring,
            för- nämligast i syfte att landstingen helt eller delvis må övertaga
            jämväl hushållningssällskapens verksamhet samt, ifall därigenom
            kan förutses ekonomiska besparingar, näringarnas rationella vårdande
            eller andra prak- tiska fördelar, utarbeta och för Riksdagen framlägga
            förslag därom»,
          </p>
          <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-002.pdf"/>
          <p xml:id="i-6kahJh98sBuGZ2TbR68VBT">
            6 Motioner i Andra kammaren, Nr 243.
          </p>
          <p xml:id="i-CUmagHSfE34kV9DX7Ge3eN">
            Personligen står jag fortfarande kvar på uppfattningen, att det
            all- männa skulle vinna på en sådan centralisation länsvis av
            dessa båda grupper allmänna angelägenheter. Då jag det oaktat
            nu låter mitt yrkande från i fjol falla, så sker det därför, att
            förslaget mötte så kompakt motstånd att den vägen, åtminstone
            för närvarande, icke kan anses framkomlig. Huvud- saken står emellertid
            kvar, att hushållningssällskapen behöva omorganiseras, demokratiseras.
            Tysom de nu äro utgöra de snarare uttryck för destora jorddrottar-
            nas uppfattning och kynne än för de djupa jordbrukarledens åskådning.
            Den ofantligt ökade allmänbildningen bland landets jordbrukande
            befolk- ning förutsätter redan den en helt annan organisationsbas
            än de förhållan- den, som rådde vid tiden för hushållningssällskapens
            tillkomst. Hushållningssällskapen äga. — såsom jag i fjolårets
            motion framhöll — en i allmänhet god administrativ organisation,
            som fyller uppgiften att förbereda och utföra besluten samt även
            i övrigt vårda dess angelägenheter. Dess centrala ledning är smidig
            och effektiv, emedan den förfogar över en ganska utsträckt rätt
            att besluta i detaljfrågor och även till en viss grad fritt förfogar
            över anslag. I motsats härtill står den beslutande för- samlingen
            själv, hushållningssällkapets års- eller halvårssammanträde —
            icke minst när denna består av ombud eller fullmäktige för pastoratkommittéer,
            distrikt eller så kallade gillen — så gott som maktlös, utan organisation,
            utan förmåga att göra sig verkligt gällande. Varje försök att
            i beslut göra principiella eller reella avvikelser från förvaltnings-
            eller berednings- utskottsförslag strandar i regel, enär den beslutande
            församlingen utom i sällsynta undantagsfall ej kan göra sig närmare
            underrättad genom repre- sentationsutskott eller annorlunda, ej
            kan ägna ärenden en granskning, på vilket eget omdöme kan byggas.
            Därför äro hushållningssällskapens möten rena parodien på representation
            för allmänna frågor. Hundratusentals kro- nor beviljas i anslag,
            viktiga organisationsfrågor avgöras, tjänster upprät- tas och
            värdefulla förslag avlivas, utan att en stor del av de beslutande
            veta annat än att »det skall så vara». Alla de många val ett hushåll-
            ningssällskap har att förrätta ske ofta på förslag utav en enda
            person. Nu är det visserligen så, som jag ovan medgivit, att hushållningssällskapen
            i allmänhet ha en förträfflig administrativ styrelse, varigenom
            sunt förstånd och praktisk blick ofta undviker kotterisystemets
            ensidiga verkan. Emellertid äro i varje fall de hundraåriga hushållningssällskapen
            en alltför otidsenlig institution för att utan förändrad sammansättning
            och organisation få upprätthålla sitt monopol på att representera
            stora och vik- tiga näringsgrenar och efter eget skön disponera
            väldiga summor i det
          </p>
          <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-003.pdf"/>
          <p xml:id="i-3hxvkPYigZWNwiNpHbm3ge">
            Motioner i Andra kammaren, Nr 243. 7
          </p>
          <p xml:id="i-AadSgtHZ79jTnBNCQz83E1">
            allmännas budget. Hushållningssällskapen rekryteras genom eget
            inval och rymma icke inom sig en fyllig och rättvis representation
            för de nä- ringar, de skola företräda. Slutligen är det inom många
            hushållningssäll- skap ännu så, att de icke äga en särskilt vald
            representation, utan en var tillstädeskommande medlem har rösträtt,
            varför ibland en tillfälligt för ändamålet hoptrumfad majoritet
            har kunnat förrycka utgången av en enstaka fråga. MHushållningssällskapens
            historia saknar icke exempel härpå. Hushållningssällskapen ha
            ofta betraktats som privata sammanslutnin- gar, vilkas görande
            eller låtande ingen utöver den utvalda kretsen strängt taget haft
            ett jota med att skaffa. Uppfattningen är naturligtvis grund-
            falsk. Förutsättningen för hushållningssällskapens tillvaro är,
            som sagt, att de skola vara lokala förmedlingsorgan för vissa
            statsåtgärder. Lika oriktigt tycks mig vara de nu styrandes betraktelsesätt,
            att när det göres så och så mycket till favör för småbruket och
            småbrukarne, så böra dessa vara snälla och låta sig nöja. Typiska
            i detta fallet äro föjande ord, yttrade år 1911 i riksdagens första
            kammare av greve. Douglas vid be- handlingen av herr Gripenstedts
            motion angående hushållningssällskapens omorganisation. - »Hushållningssällskapen
            äro korporationer, där partisinnet och den sociala striden ännu
            så länge kunnat hållas borta och där man tillmötes- gått varandra
            med ömsesidigt förtroende. Det vore synnerligen olyckligt, ifall
            det skulle lyckas någon att inbilla de mindre jordbrukarna att
            de hava något särskilt intresse att här tillvarataga, och jag
            vet verkligen icke, huru ett förvaltningsutskott, även om det
            vore aldrig så tätt besatt med det mindre jordbrukets representanter,
            skulle kunna på ett mera samvets- grant och opartiskt sätt sörja
            för de mindre jordbrukarnas fördelar och intressen. Om de verkligen
            vilja sköta sina jordbruk, hava de ej tid att vara med om sådana
            administrativa och långvariga sammanträden, som hushållningssällskapens
            förvaltningsutskott hava, såvida de nämligen vilja sköta sina
            jordbruk; vilja de slå sig på politik, då kanske det nog finnes
            tid, men då behövs ju både arvode och dylikt. Det är ju denna
            riktning, som jag anser, att man i sakens intresse bör söka motarbeta.»
            Så långt greve Douglas. Annars tyckes det mig vara mera rimligt,
            att den omfattning små- brukarerörelsen numera tagit skulle motivera
            åt dessa det intensivaste jord- brukets bärare behörigt inflytande
            på hushållningssällskapens ledning och förvaltning. De höga herrarnas
            välvilja kan ej i all evighet och vid alla
          </p>
          <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-004.pdf"/>
          <p xml:id="i-FotUgMjUwcabDGSe3C5hY7">
            8 Motioner i Andra kammaren, Nr 243.
          </p>
          <p xml:id="i-XSABGoHhf6NVv4g9LEVdzP">
            tillfällen täcka småfolkets krav. Erfarenheten ger också vid
            handen, att många tysta behov först under känslan av medansvar
            och medinflytande få fastare form och gestalt. Och ingen välvilja
            kan i längden ersätta självverksamheten. Nu anmärker man, att
            de små jordbrukarna redan nu kunna vara med och skaffa sig inflytande.
            Det har sig emellertid ej så lätt att ändra sammansättningen av
            de ledande kretsarna. Medlemskapet är beroende på inval, och årligen
            läser man i dagspressen om personer, som nekats inträde. Sedan,
            icke nog med att medlemskapet kräver en årsavgift mellan 50 öre
            och 2 kronor, därutöver förefinnes inom många hushållningssällskap
            en obligatorisk inträdesavgift, som, enligt vad jag inhämtat,
            i åtta fall utgör 5 å 10 kronor. Det kan väl ej vara tu tal om
            annat än att sådant ver- kar hindrande på sällskapens utveckling
            i demokratisk riktning. Jag anser sålunda rättvist och i sak nyttigt,
            att i främsta rummet ingen idkare av de näringar, som hushållningssällskapen
            äro satta att främja, och att i allmänhet ingen välfrejdad man
            eller kvinna får förvägras med- lemskap och medinflytande i sin
            bygds hushållningssällskap. I vad mån medlemsavgifterna därjämte
            skola alldeles upphöra eller åtminstone till sina storleksbelopp
            begränsas är en fråga, som ju kan spela en ganska ingri- pande
            roll i ett sällskaps verksamhet och därför bör tagas under närmare
            omprövning. En mera allmän uppslutning kräver emellertid ett konsekvent
            genom- fört representantskap vid sällskapens läns- och distriktsmöten.
            Med hän- visning till vad jag förut anfört, vill jag även framhålla
            nödvändigheten av en förändrad organisationsform för sällskapets
            anslagsgivande års- eller halvårsmöten i syfte att giva den beslutande
            församlingen bättre inflytande vid ärendens förberedande behandling
            och avgörande. Sådant torde endast kunna ske genom utskott, som
            tillsättas av församlingen själv. Beträffande organisationsform
            i övrigt kan man tänka sig olika vägar. Antingen hållas de nuvarande
            socken- eller pastoratskommittéerna. Där så anses lämpligt, kunde
            även för framtiden etableras samverksamhet inom vissa orter medelst
            så kallade gillen, distrikt eller kontraktskommittéer. Eller också
            kunde en mindre representation, utsedd av kommunalstämman eller
            inför kommunalstämmans ordförande, utföra socken- eller pastoratskommitténs
            funk- tioner. Eller ock kunde på kommunalstämman eller inför dess
            ordföran- de direkt väljas ombud till hushållningssällskapens
            representantskap för länet och häradet. I sammanhang härmed torde
            även upptagas frågan om enhetliga be- stämmelser för överklagande
            av hushållningssällskapets beslut. Kungl. Maj:ts
          </p>
          <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-005.pdf"/>
          <p xml:id="i-VUteN7jEogFCRzGwLBMpvt">
            Motioner 1 Andra kammaren, Nr 243. 9
          </p>
          <p xml:id="i-Sp4VcAtxbKXtapFzeKDkj2">
            genom nådiga brev av den 28 oktober 1910 utfärdade grundstadgar
            för hushållningssällskap innehåller visserligen besvärshänvisning,
            ifall ledamot av hushållningssällskap förmenar att av sällskapet
            beslutad utgift faller utom ' området för sällskapets verksamhet,
            eller att beslut av sällskapet eljest strider mot dess stadgar.
            Men förutom det att de olika sällskapens stadgeenliga arbetsuppgifter
            äro sinsemellan skiftande, så är denna besvärs- klausul beroende
            på sällskapets egen fria vilja, om den överhuvud intages i dess
            stadgar. Även torde frågan om gränslinjerna för hushållningssällskapens
            verksam- het påkalla ett närmare övervägande. Personligen är jag
            dock av den meningen, att en alltför sträng schablonmässig avgränsning
            icke bör ske. Förhållandena i vårt långsträckta land äro icke
            minst beträffande närings- livet så oerhört växlande, att man
            gärna må bibehålla en tillräcklig fri- hetsmarginal för tillgodoseende
            av speciella lokala behov och intressen. Vad som tidigare i Riksdagen
            anförts, såsom att vad som är rätt och lagligt för hushållningssällskapen
            i Stockholms och Jönköpings län att be- sluta, det får man inte
            röra vid 1 Värmlands län, det kan lika gärna tala mot en alltför
            snävt tilltagen rörelsefrihet, när det gäller prak- tisk verksamhet.
            En väl avvägd uppdelning av arbetsuppgifterna mellan landsting
            och hushållningssällskap kan dock vara nyttig. I varje fall ha
            ofta slitningar ägt rum mellan de båda institutionerna, om vad
            som rätte- ligen borde höra hit eller dit. Naturligtvis bör vid
            en sådan uppdelning hänsyn tagas till att landstingen med sin
            beskattningsrätt är den ekono- miskt starkare institutionen. Såsom
            jag redan från början framhållit, så äro hushållningssällskapen
            organ för statsförvaltningen beträffande anslag och åtgärder för
            befräm- jande av lantbruket och dess binäringar. Sällskapens vidare
            utveckling är i stort sett beroende av statsmakternas anslag.
            Motioner vid årets liksom vid fjolårets riksdag vittna om, vilken
            källa till fejder och slit- ningar mellan olika landsändar frågan
            om grunderna för fördelning av statsanslaget mellan de olika hushållningssällskapen
            artar att bliva. Ett omsorgsfullt avvägt förslag härutinnan hör
            likaledes till uppgifterna för den av mig ifrågasatta utredningen.
            Under förutsättning att hushållningssällskapen för framtiden skola
            i huvudsak bibehålla samma organisationssystem som nu, borde i
            varje fall nya grundstadgar i modern och mera demokratisk riktning
            utarbetas samt dessa normalbestämmelser göras ovillkorligen bindande
            för sällskapen och ej göras beroende av godvilligt antagande.
            Det är sannerligen icke för mycket begärt och ingen dag för tidigt,
            att statsmakterna taga sig för att Bihang till Riksdagens protokoll
            1914. 4 saml. 113 häft. (Nr 242—245). 2
          </p>
          <pb facs="riksdagen-motions-pdf/data/1914/mot_1914_a_ak__243/mot_1914_a_ak__243-006.pdf"/>
          <p xml:id="i-QVEDYfA936MBFQdvSkbsTA">
            10 Motioner i Andra kammaren, Nr 243.
          </p>
          <p xml:id="i-PePNvoLL66Qask3sQ5pkLF">
            närmare pröva organisationsformerna samt bestämma arbetsuppgifter
            och regler för medelsdisposition för hushållningssällskapen, när
            dessa i direkta anslag uppbära 2,100,000 kronor årligen samt därutöver
            som förmedlare eller annorlunda förfoga och utlämna anslagsbelopp
            och lånemedel till ansenliga belopp. Med stöd av vad jag sålunda
            anfört får jag härmed vördsamt hemställa,
          </p>
          <p xml:id="i-12dy7fiGMKhfC7YRaQ4Ndf">
            att Riksdagen ville besluta att i skrivelse till Kungl. Maj:t
            anhålla, det Kungl. Maj:t täcktes låta verkställa utredning rörande
            hushållningssällskapens omorganisation, i syfte att giva dem en
            mera allsidigt . representativ sammansättning och göra dem på
            bästa sätt avpassade att fylla sina uppgifter såsom officiella
            organ för vissa delar av statens verksamhet för jord- bruket och
            dess binäringar, samt vidtaga de åtgärder, vartill utredningen
            kan anses böra föranleda.
          </p>
          <p xml:id="i-LEZaBT1zQjQ7GwnRUgsjhn" type="date">
            Stockholm den 3 februari 1914.
          </p>
          <p xml:id="i-FstKtr7cEVp5FceFY7g7tQ">
            Sven Linders.
          </p>
        </div>
      </div>
    </body>
  </text>
</TEI>
