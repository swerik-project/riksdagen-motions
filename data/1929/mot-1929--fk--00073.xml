<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__73/mot_1929__fk__73-001.pdf"/>
      <fw xml:id="i-LY359v3kT95c7tRhXvBLmc">
        Motioner i Första kammaren, Nr 73. 5
      </fw>
      <div xml:id="i-2wpwDrWqVjo7j3AYiQB54U" type="motHeader">
        <div xml:id="i-JSj4Axp9Q78JByG1gwHvVc" type="motTitle"/>
        <div xml:id="i-4MC6j5BejAsQT5TEGj5VmS" type="motSubmissionInfo"/>
      </div>
      <div xml:id="i-CmbGdZN55bJHUomGn2PXAy" type="motBody">
        <div xml:id="i-Lp3bKw68b1tosLF23n1TEe">
          <p xml:id="i-AQmozKqmBDGbQXGvgSq1AZ">
            Nr 73.
          </p>
          <p xml:id="i-G42pYUWMdPpKJB7KcMYy68" type="titleString">
            Av herr Linders m. fl., om skrivelse till Kungl. Maj:t angående
            sättet för lösande av länsstyrelsens i Malmö lokalfråga.
          </p>
          <p xml:id="i-Q6dWsVsauJLeahRZXQJbeZ">
            Det erkännes allmänt, att de lokaler, som för närvarande disponeras
            av läns- styrelsen i Malmö, äro fullständigt otillräckliga och
            på många sätt olämpliga för sitt ändamål. Det är givet, att fara
            föreligger, att på grund härav vid en så arbetstyngd länsstyrelse
            som den i Malmöhus län arbetets effektivitet förringas, och har
            det även visat sig, att tjänstemännens hälsa sättes i avsevärd
            fara genom de otillräckliga lokalerna. Bland de förslag, som framkommit
            till frågans lösning, är det egentligen två, som tilldragit sig
            statsmakternas uppmärksamhet. Det ena går ut på att den genom
            Kronprinsens husarregementes indragning ledigblivna kasernen i
            Malmö skulle omändras till lokaler för, bland andra, länsstyrelsen,
            under det att ett annat avsåg länsstyrelsens förläggande till
            de för telegrafverket obehövliga de- larna av den nya stationsbyggnaden
            i Malmö. Det sistnämnda förslaget har av länsstyrelsen i Malmö
            avvisats, enär de lokaler, som skulle kunna reserveras för densamma,
            redan nu voro otillräckliga och ingen bindande garanti kunde erhål-
            las för, att länsstyrelsen skulle kunna få kvarbo i lokalerna
            ett mera avsevärt antal år. Även emot länsstyrelsens förläggande
            till kasernen torde emellertid vägande skäl kunna anföras. Det
            synes ställt utom allt tvivel, att kasernens läge, avlägset såväl
            från centralstationen i Malmö som från stadens centrum, skulle
            vålla den stora mängd personer, som dagligen uppsöker länsstyrelsen,
            av- sevärda svårigheter. Förnekas kan ej heller, att de invändningar,
            som från bygg- nadsstyrelsens sida framställts mot förslaget,
            nämligen, att lokalerna skulle bliva onödigt stora och höga och
            draga en ej obetydlig merkostnad för uppvärmning — c:a 8,000 kronor
            om året — måste tillerkännas verklig betydelse, varjämte anordningen
            av de olika tjänsterummen i en redan färdig byggnad givetvis aldrig
            kan bliva så praktisk och lämplig som i en nyuppförd. I dagarna
            har emellertid ett förslag till lösande av länsstyrelsens lokalfråga
            framkommit, som synes oss synnerligen tilltalande och erbjuder
            åtskilliga för- delar framför de förut omnämnda. Härom anför länsstyrelsen
            i Malmö i skrivelse till Konungen av den 17 inne- varande janvari:
            »Såsom länsstyrelsen förut framhållit, har länsstyrelsens lokalbekymmer
          </p>
          <pb facs="riksdagen-motions-pdf/data/1929/mot_1929__fk__73/mot_1929__fk__73-002.pdf"/>
          <fw xml:id="i-QbRDAcCZgf9rBRuj3vZ8cS">
            6 Motioner i Första kammaren, Nr 73.
          </fw>
          <p xml:id="i-YVrubgFQVCVbjj5bUCjcWu">
            väckt en viss uppmärksamhet här i staden. Det är förmodligen
            detta, som givit anledning åt chefen för Aktiebolaget Armerad
            Betong, ingenjören H. G. Evers, att inkomma med ett erbjudande
            att bygga på en centralare plats för länssty- relsens behov, antingen
            för uthyrning åt länsstyrelsen eller eventuellt för för- säljning
            åt staten. Det är flera lyckliga omständigheter, som möjliggjort
            ett sådant erbjudande. Å tomterna nr I, VI och VII i kv. nr 5
            Fersen — vilka innehålla ett sam- manlagt ytinnehåll av 2,373
            kvm., begränsat i söder av Östergatan, i norr av Norra Vallgatan
            samt i öster av den lilla Gertrudsgatan — finnas för närvarande
            uppförda gamla rivningsfärdiga byggnader. Av dessa tomter är allenast
            en i och för sig byggnadsvärdig, medan de två övriga äro alldeles
            för små för att kunna självständigt bebyggas, helst som planer
            föreligga för utvidgning av Gertrudsgatan, vilken utvidgning beräknats
            taga i anspråk högst 115 kvm. utav nu ifrågavarande område. För
            eventuellt bebyggande nödvändiggöres så- ledes här en tomtsammanslagning.
            Sammanlagda nuvarande taxeringsvärdet är 315,000 kronor, därav
            262,000 kronor för marken och 53,000 kronor för de riv- ningsfärdiga
            byggnaderna, vilket taxeringsvärde måste med avseende å fastig-
            heternas belägenhet anses synnerligen lågt. Tomterna nr I och
            VI, som befinna sig i enskilda personers händer, har Evers »fått
            på hand», med skyldighet att bestämma sig före den 1 april inne-
            varande år, för 357,000 kronor, och tomten nr VII, som befinner
            sig i stadens ägo, är avsedd för utvidgning av Gertrudsgatan.
            För den del av området, som icke tages i anspråk till utvidgningen,
            torde icke komma att erläggas någon ersättning, enär nämnda del
            ekvivaleras av motsvarande områden från övriga tomter. Det pris,
            till vilket området sålunda kan förvärvas, beror uteslutande därpå,
            att byggnaderna icke kunna förränta tomtvärdet samt att vederbörande
            ägare icke sett sig i stånd till att vidtaga sådana byggnadsåtgärder,
            att tomtvär- det bleve förräntat. Priset kan ingalunda anses dyrt.
            Nu erbjuder sig Evers att bygga på detta område för länsstyrelsens
            räkning på sätt framgår av hans skrift utav den 16 innevarande
            månad med därvid fo- gade ritningar. Erbjudandet innefattar en
            hyrestid av 20 år mot en årlig hyra av 53,000 kronor. Erbjudandet
            omfattar också rätt för staten att inom fem år förvärva fastigheten
            för ett pris av 1,280,000 kronor. Då emellertid en sådan byggnad,
            uppförd för ett ämbetsverk, icke kan åtminstone i sin helhet för
            sam- ma ändamål uthyras efter hyrestidens utgång, har Evers helt
            naturligt velat bereda sig möjlighet att finansiera en ombyggnad
            av fastigheten för annat ända- mål efter hyrestidens utgång och
            för den händelse köp från statens sida icke skulle komma till
            stånd. Detta har han velat göra på det sättet, att hyran skulle
            ökas med 8,000 kronor om året, vilket belopp emellertid skulle
            återgå 1 hän- delse köp från statens sida komme till stånd. För
            finansiering av byggnads- arbetet har Evers vidare såsom ett villkor
            uppställt, att staten efter det bygg- naden blivit färdig och
            insynad till honom utlämnar ett lån å 200,000 kronor emot inteckning,
            som kommer att ligga inom ett belopp av 1,180,000 kronor. Det
            ovanberörda merhyresbeloppet, 8,000 kronor, skulle årligen få
            gå i kvittning å lånet. I händelse av köp från statens sida skulle
            lånet gå i kvittning mot den
          </p>
          <pb facs="riksdagen-motions-pdf/data/1929/mot_1929__fk__73/mot_1929__fk__73-003.pdf"/>
          <fw xml:id="i-WoWwCScikYKFX75whhqGZL">
            Motioner i Första kammaren, Nr ?3. 7
          </fw>
          <p xml:id="i-AsPfrFxLpmLGSEhJrKf4Em">
            köpeskilling staten hade att erlägga. Om köp icke komme till
            stånd, skulle vad som resterar å lånebeloppet återbetalas senast
            vid hyrestidens utgång. Det kan bestämt påstås, att detta erbjudande
            är synnerligen förmånligt för staten, både i avseende å inköpspriset
            och i avseende å hyresbeloppet. Man måste komma ihåg, att detta
            tomtområde är beläget i omedelbar närhet till cen- tralstationen
            och till länsstyrelsens nuvarande ämbetsbyggnad. Man bör också
            veta, att Östergatan är en typisk affärsgata, vilket förklarar
            det höga tomtvärdet. Det billiga hyrespriset har kunnat möjliggöras
            allenast därigenom, att detta goda affärsläge begagnats genom
            inrättande av säkerligen mycket inbringande butiks- lägenheter
            å nämnda gata. Utan ett sådant tillgodogörande av affärsläget
            skulle givetvis ett uppförande av en byggnad av nu ifrågavarande
            slag på denna plats ställa sig alldeles för oekonomiskt. I händelse
            av inköp skulle med all säkerhet dessa butikslägenheter undan
            för undan under årens lopp stiga i värde samt därigenom mer och
            mer nedbringa hyresvärdet för länsstyrelsens ämbetslokaler. Då
            det givetvis efter mottagandet av nu ifrågavarande anbud ställt
            sig för länsstyrelsen angeläget att höra stadsarkitektens i Malmö
            mening om ett bebyg- gande på sätt nu föreslagits, har hans yttrande
            under hand begärts. Vad läns- styrelsen i detta yttrande framför
            allt fäst sig vid, är stadsarkitektens beräk- ning av kostnaderna
            för uppförandet av den ifrågavarande nybyggnaden. Då stadsarkitekten,
            som ägt tillgång till arbetsbeskrivningen, beräknat denna kost-
            nad till 900,000 kronor, bortsett från tomtvärdet, har länsstyrelsen
            fått ytter- ligare bestyrkt riktigheten av sin förut uttalade
            uppfattning om både hyres- prisets och den åt staten erbjudna
            inköpssummans billighet. Förklaringen här- till ligger uteslutande
            däri, att anbudsgivaren, såsom innehavare av det nämnda bolaget,
            kan uppföra en sådan byggnad billigare än andra, samt att han
            utav intresse för själva saken torde hava gått så nära de verkliga
            kostnaderna, som över huvud varit tänkbart. Ur arkitektonisk synpunkt
            har stadsarkitekten gjort vissa erinringar. Under hand har han
            förklarat, att dessa icke vore så betydelsefulla, att han på grund
            av dem ämnade ställa några hinder i byggnadsnämnden för byggnadens
            uppfö- rande i enlighet med förslaget. Emellertid har länsstyrelsen
            ansett sig böra till- fråga Evers, huruvida och i vad mån en förändring
            i villkoren för hans erbju- dande behövde vidtagas, för den händelse
            han i enlighet med stadsarkitektens uppfattning genast skulle
            låta de båda längorna utökas med ytterligare en vå- ning. I anledning
            härav har Evers inkommit med vidfogade skrift av denna dag. Såsom
            man finner, skulle hyrespriset för länsstyrelsen bliva detsamma,
            eftersom länsstyrelsen komme att förfoga över lika stort utrymme
            som förut avsetts. In- köpspriset för staten komme emellertid
            därigenom att utökas med 170,000 kronor. Det av staten begärda
            lånet måste också utökas med ett belopp av 50,000 kronor. Skulle
            staten reflektera på ett inköp av fastigheten med en sådan påbyggnad,
            så är det givet, att staten tills vidare och intill dess utökning
            av länsstyrelsens arbetsbörda komme att kräva jämväl de för närvarande
            överflödiga lokalerna, finge tillgodogöra sig dessa lokaler genom
            uthyrning på samma sätt som Evers tänkt sig. Han har nämligen
            tänkt sig att nedre botten av de två längorna
          </p>
          <pb facs="riksdagen-motions-pdf/data/1929/mot_1929__fk__73/mot_1929__fk__73-004.pdf"/>
          <fw xml:id="i-L56SoSjmGAoA1rDRen9UwZ">
            8 Motioner i Första kammaren, Nr 73.
          </fw>
          <p xml:id="i-G2X62m1PYnXsgLMCyYBPeV">
            skulle inrättas för uthyrning till ungkarlslägenheter med särskilda
            utgångar till Gertrudsgatan från den ena längan och till Norra
            Vallgatan från den andra längan.» De ifrågasatta tomterna hava
            ett för länsstyrelsen synnerligen lämpligt läge i omedelbar närhet
            av centralstationen. De av ingenjör Evers uppgjorda ritnin- garna
            erbjuda också en på en gång synnerligen praktisk och ur alla synpunkter
            lämplig lösning av frågan. De föreslagna butikslägenheterna skulle,
            enligt vad vi erfarit, lämna en hyra, vilken redan från början
            skulle uppgå till omkring 40,000 kronor, och inom ett par år torde
            stiga till omkring 50,000 kronor pr år, och härigenom synes oss
            ett eventuellt inköp av fastigheten, när den en gång blivit färdig,
            även komma att visa sig ur statsfinansiell synpunkt förmånlig.
            Då sålunda förhållandena synas oss ovillkorligen påkalla, att
            åtgärder omedel- bart vidtagas för att lösa länsstyrelsens i Malmö
            lokalfråga, då emot de hittills framförda förslagen till lösning
            av densamma vägande invändningar kunna an- föras, under det att
            det senaste framkomna förslaget synes oss erbjuda alla tänk- bara
            fördelar, få vi, under framhållande av att överenskommelse med
            ingenjör Evers måste träffas före den 1 nästkommande april, enär
            han ej längre har tom- terna på hand, vördsamt hemställa,
          </p>
          <p xml:id="i-KfpvtxwZLFxi8mTdBTmXPE">
            att riksdagen ville i skrivelse till Kungl. Maj:t föreslå, att
            vid prövning av länsstyrelsens i Malmö lokalfråga måtte tagas
            i övervägande, huruvida icke densamma skulle kunna lösas i huvudsaklig
            överensstämmelse med det av ingenjör Evers av- givna anbud.
          </p>
          <p xml:id="i-XqW8WzVGjof1zzv8UPBqy9" type="date">
            Stockholm den 21 januari 1929.
          </p>
          <div xml:id="i-FCpem31DhvpYUszHpYN9TH" type="signatureBlock">
            <list xml:id="i-B7jqtwsguzLVHCLH6pXdyg">
              <item xml:id="i-4BFhp2CKjfcpPRQbMRNV9c" who="i-CWWYqdnnUFLvQEhYk3V8Wo" type="signature">
                Sven Linders
              </item>
            </list>
          </div>
          <p xml:id="i-VHyZnVm8JAXGzUKaEDcZdq">
            Ivar Öhman. And. Henriksson. Jöns Pålsson.
          </p>
        </div>
      </div>
    </body>
  </text>
</TEI>
