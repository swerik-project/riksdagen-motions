<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__38/mot_1956__ak__38-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 38 år 1956
          </p>
          <p>
            Nr 38
          </p>
          <p>
            Av herr Lundberg, angående viss utbyggnad av juristutbildning-
            en, m. m.
          </p>
          <p>
            För arbetare, tjänstemän, mindre jordbrukare etc. har de senaste
            årtion- denas ekonomiska, sociala och kulturella samhällsutveckling
            inneburit ökat människovärde och ökad frihet. Demokratien och
            ändrad syn på människan har dominerat den politiska aktiviteten
            och gjort vårt land känt som före- dömligt i fråga om folkligt
            reformarbete. Tyvärr har dessa arbetsuppgifters mångfald medfört,
            att den juridiska utbildningen och rättstillämpningen försummats
            och kommit in på reaktio- nära banor, som gått emot samhällsutvecklingen
            i övrigt. Huruvida detta även kan ha sin grund i att juridik av
            många uppfattas som någon sorts exakt vetenskap, i stället för
            en metodik där tillämpningsreglerna förefaller vara det primära,
            kan lämnas åsido. Det synes däremot obestridligt, att om rättsreglerna
            icke tar hänsyn till eller sättes i samband med både den historiska
            utvecklingen och dagens sociala, ekonomiska och kulturella ut-
            veckling, blir juridiken endast ett register, föga lämpligt för
            praktisk rätts- tillämpning i ett demokratiskt samhälle. Detta
            gäller då främst på sakrät- tens område. I proposition såväl som
            i betänkande och remisser förebådas en upprust- ning och förslag
            i fråga om juristutbildningen. I detta sammanhang är det av vikt,
            att icke endast en personell utbyggnad sker, utan jämväl att det
            vidtas en förändring av juristutbildningens inriktning. Det behöver
            fastslås, att den juridiska »forskningen&gt;» är inget självändamål
            och att den fram- för allt icke kan tillåtas att fortsätta med
            sin självtillräckliga isolering från samhällsproblemen. Studenterna
            vid våra universitet skall så småningom i ämbetsverk och i domstolar
            praktiskt tillämpa lära och lagar. De måste därför i sin utbildning
            lära sig att läsa lagarna i belysning av lagstiftarnas syften
            och målsättningar, att se lagreglerna som sociala redskap bland
            många andra sådana, att studera hur en rättstillämpning verkar
            på olika områden, att ta hänsyn till lagens väg till folket o.
            s. v. Om denna inriktning accepteras, är det anmärkningsvärt,
            att samtidigt som samhällsutvecklingen på olika områden gått mot
            samverkan och ge- menskap, har rättstillämpningen gått i motsatt
            riktning. Den enskilda ägan- derätten har under de senaste ca
            75 åren skärpts, och enskilda har genom en förändrad rättstillämpning
            tillerkänts sakvärden, som förr ansågs vara självklart gemensamma.
            Huruvida denna utveckling i juristfilosofien har
          </p>
          <pb facs="riksdagen-motions-pdf/data/1956/mot_1956__ak__38/mot_1956__ak__38-002.pdf"/>
          <p>
            Motioner i Andra kammaren, nr 38 år 1956 3
          </p>
          <p>
            ett politiskt idémotiv eller ej kan givetvis diskuteras, men
            riksdagen bör nog observera ett nyligen gjort uttalande av en
            jur. doktor, att »det kan sä- kerligen på goda grunder ifrågasättas,
            om icke vad akademikerna som grupp betraktat på det parlamentariska
            planet förlorat av inflytande återvunnits på dessa inre linjer»,
            d. v. s. som tillämpande tjänste- och ämbetsmän. I bondesamhället
            uppfattades icke enskild äganderätt som den »obegrän- sade rättigheten
            att förfoga över en sak&gt;, utan man insåg till fullo nödvän- digheten
            av att den varit, är och måste vara i sig själv inskränkt och
            rela- tiv. Vissa naturvärden var gemensamma och kunde självklart
            inte ingå i ägandet av jord- eller skogsfastigheter, de var allemansrättigheter.
          </p>
          <p>
            De gamla avvittringsförfattningarna från början av 1800-talet
            uppvi- sar även en samhällets generositet vid tilldelning av utjord,
            som bl.a. i Norrland bestämdes från 300 till 3 000 tunnland. Vid
            denna tilldelning av utjord bör observeras att vid tilldelningen
            undantogs och föreskrevs att »dervid skulle icke tagas i beräkning
            odugliga marker eller s.k. impedi- menter, varmed förstodes sjöar,
            berg samt sådana kala och odugliga mos- sar, som hade sten till
            grund utan avfall och således vore otjänliga för od- ling». Då
            det vid tilldelning av utjord exempelvis till ett hemman undantogs
            16 000 tunnland som impediment, gavs stort utrymme till det gemensamma.
            Jakt, fiske, rätt att beträda annans mark och vattenområde, att
            plocka skogsbär och blommor etc. var lovlig ockupation för alla
            medborgare. Allt vatten, grusåsar, mossmark etc. betraktades som
            impediment, och ägande- rätten till dessa värden kvarstod som
            kronans eller samhällets gemensamma egendom, vilken under givna
            former gemensamt kunde nyttjas av alla med- borgare. Om enskilda
            ockuperat något av dessa värden och för eget bruk och egen vinning
            nyttjat dem samt hade haft makt och möjlighet att ute- sluta andra
            från nyttjandet, torde detta aldrig kunnat betraktas som lovlig
            ockupation och densamma kunnat övergå till enskild äganderätt.
            Genom skogsindustriernas utveckling kom skogspatroner och bolagsvälde
            in i skogsbygderna. Ofta genom list och tvång övertog de böndernas
            skogs- marker. I dessa spår följde bolagsjuristerna, för vilka
            det var en ekono- misk intressefråga att tillämpa den romerska
            rättens skärpta äganderätts- regler på de förr bonde- och allmogeägda
            markområdena, där den germansk- skandinaviska rättstillämpningen
            om gemenskap gällde. Hävdeprincipen än- drades på 1880-talet och
            anpassades till bolags- och skogspatronintressena; men utöver
            detta tillkom att de nya ägarna ockuperade även de gamla im- pedimenten
            som tillhörde kronan samt gjorde urgamla allemansrättigheter till
            jakt och fiske till enskild egendom. Att denna ockupation, eiler
            olov- liga tillägnan av annans egendom, kunde ske kan förklaras
            endast av att de ockuperande intressena då hade ekonomisk och
            politisk makt på grund av alt demokratien icke då var genomförd
            i vårt land. Ett familjebolag äger över en miljon tunnland markområden,
            och bolag och storgodsägare förfogar över miljontals tunnland
            mark, som även inne-
          </p>
          <pb facs="riksdagen-motions-pdf/data/1956/mot_1956__ak__38/mot_1956__ak__38-003.pdf"/>
          <p>
            4 Motioner i Andra kammaren, nr 38 år 1956
          </p>
          <p>
            sluter stora vattenområden. Ursprungligen gällde förvärvet att
            få tillgång till råvaran skogen, och detta kan vara ett legitimt
            intresse för industrien. Men när bolag och andra i den enskilda
            rätten till markområdena inneslöt de gamla allemansrättigheterna
            till vattenområden och andra naturvärden, måste det icke endast
            anses som samhällets rätt utan jämväl en skyldighet att häva ockupationen
            och till samhället återföra de av enskilda ockuperade värdena.
          </p>
          <p>
            Det är även anmärkningsvärt, att staten icke hävdat sin äganderätt
            till grusåsarna, de gamla statliga impedimenten. Det kan inte
            vara rimligt, att landskapsbilder förstörs och de naturliga vattenreningsverken
            skövlas, eller att tätorts- och vägintressena skall vara överlämnade
            i händerna på en- skilda grusintressenter. Att jordvärdestegringen
            och dess oerhörda speku- lationsvinster icke har stävjats är en
            skamfläck i ett modernt välfärdssam- hälle. Men även om man bortser
            från detta, måste det vara ett samhälls- intresse att effektivt
            skydda den svenska landskapsbilden med dess rika och mångskiftande
            värden från förstöring på grund av enskild egoism och vinningslystnad.
          </p>
          <p>
            Inte heller har det visats någon rättslig indignation från fakulteterna,
            när skogens fauna och flora genom s. k. modern skogsvård medels
            besprut- ningar etc., vilkas verkningsgrad icke kan överblickas,
            hotas med förstöring. Skogens djur har ursprunglig rätt till betesmarker,
            och även detta måste väl betraktas som en servitutsrätt, som aldrig
            kan falla under enskild rätt och godtycke. Trots detta tillåts
            ett bolag som utarrenderar sin jaktmark och som givetvis fått
            licensjakt på ett stort antal älgar att, om inte arren- datorerna
            efter ett par veckor skjutit det antal älgar som jaktvårdskonsu-
            lenten lämnat slaktlicens på, själva deltaga i älgslakten utan
            hänsyn till jaktvård etc.
          </p>
          <p>
            Svenska jägarförbundet har även utarbetat ett »älgbetänkande»
            av år 1955. Om detta skall genomföras, innebär det, att denna
            jakt skall national- socialiseras och en för vårt land ny jordfeodalism,
            där storgodsens ägare skulle bestämma över högviltet, kommer att
            införas. Mindre jordägare och de marklösa skulle praktiskt taget
            bli hänvisade till de storas godtycke och byråkrati. Men en förlängd
            licensjakt innebär även inskränkning i allmo- gens rätt att beträda
            annans mark, och eftersom älgslakten numera icke blir jaktvårdsbetonad,
            genom att ett privilegierat litet folkskikt får licens- jakt,
            bör denna klasslag icke tillåtas.
          </p>
          <p>
            Även på andra områden har rättstillämpningen följt reaktionära
            banor, och man har ett intryck av att de juridiska fakulteternas
            anpassning bättre skulle kunna förklaras som en reaktion mot ett
            politiskt skeende än som uttryck för vilja till forskning och
            vetenskaplig lidelse. Någon har även sagt, att rättsvetenskapens
            betydelse alltmer avtagit och »att de juridiska fakulteterna med
            tiden endast bli ett slags juristseminarier»; att en högre
          </p>
          <pb facs="riksdagen-motions-pdf/data/1956/mot_1956__ak__38/mot_1956__ak__38-004.pdf"/>
          <p>
            Motioner i Andra kammaren, nr 38 år 1956 d
          </p>
          <p>
            Juridisk lärare så kan uttrycka sin uppfattning i en så viktig
            fråga moti- verar väl, att man kan tala om en krissituation på
            detta område. Orsaken till denna utveckling ligger måhända i att
            våra jurister alltför litet beaktat rättsreglernas samspel med
            övriga sociala och ekonomiska fak- torer i samhällslivet. I Amerika
            lär man ha sökt lösa denna fråga genom införandet av ett ämne
            i rättsvetenskapen som kallas »funktionell rättsve- tenskap&gt;,
            där »rättsreglerna äro modeller för faktiska institutioner, för
            mänskligt handlande». Huruvida den amerikanska modellen kan vara
            ef- terföljansvärd även för vårt land är svårt för en lekman att
            bedöma, men det förefaller ändock som om den rent allmänt borde
            kunna accepteras i strävan till en realistisk förnyelse inom juridiken.
            Den som lekmannamässigt i skrift sökt följa den politiska, ekonomiska
            och juridiska utvecklingen i vårt land under några århundraden
            har väl lagt märke till att just samhörigheten mellan de olika
            faktorerna varit markant. Hänsynen till det hela har varit avgörande
            för rättstillämpningen, även om man inte underkänner maktens betydelse
            som rättsstyrande medel. Men den som även haft förmånen att få
            del av muntliga rättsregler och tra- ditioner, som från mun till
            mun överförts under några århundraden, får ett starkt intryck
            av att det muntliga bevarandet ofta återger ett rättsförhål- lande
            bättre än det skrivna ordet. Dessa muntliga rättsregler borde
            tillvara- tagas, därför att i många fall torde de vara mera rällsgilla
            än juridiska skrifter och uttolkningar, vilka dokument i äldre
            tider tyvärr alltför ofta var dåliga förfalskningar. Kravet på
            att rättstillämpningen beaktar samhällsutvecklingen på de eko-
            nomiska, sociala och kulturella områdena måste öka i ett demokratiskt
            samhälle. Industrien har skapat jäkt och massanhopningar av människor
            på fabriker och i samhällen. Stärkt ekonomi, ökad fritid och modern
            social- lagstiftning har skapat förutsättning för avkoppling och
            vila. Människorna behöver under semester- och fritid komma bort
            från jäkt och trängsel i fab- riker och samhällen. I ett land
            som Sverige med dess stora vatten och om- råden är det väl naturligt,
            sunt och riktigt, att människorna skall få ökad tillgång till
            naturvärdena, med deras skiftande fauna och flora. Tyvärr har
            rättstillämpningen praktiskt inneburit, att samtidigt som de bredare
            folklagren fått bättre ekonomisk standard och sociallagstiftningen
            skapat ökat skydd för människorna, har de gamla allemansrättigheterna
            inskränkts, och arbetare och egendomslösa har genom den skärpta
            enskilda äganderätten på sakrättens område skjutits åsido. De
            gamla allemansrät- terna är oskriven rättspraxis av högre valör
            än skriven lag, och för ett demokratiskt kultursamhälle borde
            dessa värden varit oantastliga i sitt ursprung. I stället för
            att juridiken borde skydda de ursprungliga och för ett modernt
            samhälle nödvändiga allemansrätterna, har den genom att bygga
            ut ett system av dogmer och normer samt en detaljlagstiftning
            sökt att slå sönder dem. Eftersom alleman icke är en juridisk
            person utan en samfäl-
          </p>
          <pb facs="riksdagen-motions-pdf/data/1956/mot_1956__ak__38/mot_1956__ak__38-005.pdf"/>
          <p>
            6 Motioner i Andra kammaren, nr 38 år 1956
          </p>
          <p>
            lighet, har detta kunnat ske. Men det gäller nu, att samhället
            ur både forsk- nings- och tillämpande synpunkt söker skapa de
            organ, som kan återkräva från enskilda, skydda och bevara de gamla
            rättigheterna åt det svenska folket. Om vattenområdena och de
            andra allemansrättigheterna samt statens äganderätt till de s.
            k. impedimenten återtogs, skulle en disposition av dessa rättigheter
            på statens, bolags- och storgodsmark vara en lösning, som bör
            kunna betraktas som acceptabel, inte minst när det gäller Norrland.
            Inom bl. a. Uppland finns därjämte stora markområden som tiilhör
            sta- ten, men vilka en gång med brukningsrätt uppläts till järnbruken
            för kol- fångst så länge järntillverkning var i gång. En hel del
            av dessa bruk är nu nedlagda, och staten har obestridlig rätt
            att återkräva sin egendom. Att denna fråga snarast bör aktualiseras
            synes naturligt, då f.n. inte ens arrende till staten betalas
            av brukarna. Ett statligt återtagande av dessa egendomar skulle
            innebära, att stora och för friluftsliv värdefulla markområden
            kan disponeras. Av det anförda framgår, att samhället såväl som
            rättstillämpningen slen- trianmässigt har frånhänt eller icke
            tagit i bruk ett flertal för ett demokra- tiskt samhälle värdefulla
            tiligångar och att samhälls- och rättstillämpningen i många fall
            går vägar, som helt skiljs åt både i målsättning och i innehåll.
            Att denna utveckling måste stävjas och rättsfrågor och rättstillämpning
            bringas att komma in i blickpunkten för granskning, diskussion
            och refor- mering är en demokratisk förstahandsfråga. Svårigheterna
            ligger väl i att finna de rätta arbetsmetoderna, när det gäller
            att åstadkomma en ändring av den juridiska skråandan inom dess
            fakulteter. Det är där, det måste ske en nydaning om en rättelse
            skall kunna komma till stånd och därest man anser, att undervisning
            och praktisk tillämpning har ett samband. De gamla allemansrättigheterna
            och svenska folkets olika krav och behov i vårt moderna folkhem
            sammanfaller till syfte och innehåll. Om samhället hävdat sin
            rätt till vatten-, grus- och andra markområden, skulle aldrig
            föro- reningar och markförstörelse fått den omfattning de i dag
            har. Likaså skulle möjligheterna till friluftsliv etc. på ett
            helt annat sätt kunnat tillfredsställas. Bristen på ett samhällsorgan,
            som verkligen bevakat rättigheterna gentemot enskilda och rättstillämparna,
            framträder i dag mer än förr genom anhop- ningen av människor
            i tätorter och fabriker. I äldre tid företogs vid olika tidpunkter
            reduktioner, som utan kostnad återkallade gods och olika värden
            till staten. Det hejdlösa godsslöseriet un- der Kristinas regenttid
            förde till ett regeringsinitiativ om 1655 års reduk- tion, och
            sedan kan man erinra om 1680 och 1685 års reduktioner samt de
            s.k. kvarnkommissionernas arbete. Dessa reduktioner var en följd
            av att enskilda lagt sig till med statens och samfällda markområden
            och andra nyttigheter. Vad som skett under 1800- och 1900-talen
            i fråga om att en- skilda på olika sätt ockuperat olika sakvärden
            från stat och alleman moti-
          </p>
          <pb facs="riksdagen-motions-pdf/data/1956/mot_1956__ak__38/mot_1956__ak__38-006.pdf"/>
          <p>
            Motioner i Andra kammaren, nr 38 år 1956 7
          </p>
          <p>
            verar även i dag, att regeringen och riksdagen tager ett initiativ
            för att på ett liknande sätt återtaga från enskilda ockuperade
            värden för att återställa dem till det gemensamma. Huruvida ett
            sådant återställande behöver före- gås av en utredning eller det
            kan överlåtas till Kungl. Maj:t att finna ett lämpligt förfaringssätt
            är svårt att angiva. I varje fall bör det understrykas, att detta
            uppdrag inte får överlämnas till den juridiska s.k. expertisen
            att lösa, utan här bör allmänheten och de stora folkrörelserna
            ges möjlighet att bevaka sina allmänna intressen. En utredning
            skulle kunna ge en kata- logisering av de olika arbetsuppgifterna
            samt finna en lämplig form för ett rättsligt organ, som kan bevaka
            och skydda de olika samhälls- och alle- mansrättigheterna. I samband
            med en förstärkning av juristutbildningen, som i proposition förebådas
            till nästa års riksdag, bör själva undervisningen i nämnda frågor
            stärkas samt en systematisk forskning utföras. Det bör därför
            hemställas att Kungl. Maj:t tillmötesgår detta krav genom förslag
            om inrättandet av en eller flera professurer i ett ämne som förslagsvis
            skulle kunna benämnas funktionell rättsvetenskap, där de av mig
            anförda synpunkterna på en ny inriktning av rättsvetenskapen beaktas.
            Att själva utbildningsplanen och undervisningen i samband med
            en utbyggnad av juristutbildningen bör ägnas speciell uppmärksamhet
            torde väl knappast behöva understrykas. Med hänvisning till det
            ovan anförda hemställes, att riksdagen måtte besluta att hos Kungl.
            Maj:t anhålla att i kommande förslag om en utbyggnad av juristut-
            bildningen rättsreglernas samspel med övriga sociala och ekonomiska
            faktorer i samhällslivet beaktas i undervis- ningen och rättsvetenskapen
            och att förslag om inrättandet av en professur i detta ämne, förslagsvis
            benämnt »funk- tionell rättsvetenskap», förelägges riksdagen,
            samt att i sam- band därmed en utredning av de ovan nämnda frågorna
            om allemansrätterna, återkrävande till staten av de enskilda ockuperade
            markområdena m. m. skyndsamt verkställes och att Kungl. Maj:t
            i övrigt bevakar och aktualiserar alle- mans och samhällets intressen
            samt förelägger riksdagen de förslag vartill utredningen och åtgärder
            i övrigt kan föran- leda.
          </p>
          <p>
            Stockholm den 18 januari 1956
          </p>
          <p>
            John Lundberg
          </p>
        </div>
      </div>
    </body>
  </text>
</TEI>
