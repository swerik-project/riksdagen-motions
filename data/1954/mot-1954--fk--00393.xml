<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00393">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__393/mot_1954__fk__393-001.pdf"/>
      <fw xml:id="i-VJ7TQ2PZcff8P3fxy4BR2m">
        Motioner i Första kammaren, nr 393. 3
      </fw>
      <div xml:id="i-UHDNuJcM6tGEb9LFiu3gtu" type="motHeader">
        <div xml:id="i-DaAkKLPUxzy5UDpQx3NGtF" type="motTitle"/>
        <div xml:id="i-5vY8bWuFHiJU39ehzgQyvs" type="motSubmissionInfo"/>
      </div>
      <div xml:id="i-WYUrxJBzTz46xh4sMZLvFj" type="motBody">
        <div xml:id="i-CgKioVZrwsSERSUFqcFQYj">
          <p xml:id="i-6jLiFuFYoA8EBR73pPCEqa">
            Nr 393.
          </p>
          <p xml:id="i-WQPRxr62bmMFomUJ6LwQb4">
            Av herr Herlitz, i anledning av Kungl. Maj:ts proposition med
            förslag till utlänningslag.
          </p>
          <p xml:id="i-X5FtGoVkYcGgd9a6fen1PX">
            Enligt nu gällande utlänningslag beslutar länsstyrelsen om utvisning;
            dess beslut överklagas i högsta domstolen. I stället för utvisning
            skola enligt prop. nr 41 träda två olika förfaranden: förvisning,
            som beslutas av domstol, och utvisning, som alltjämt skall beslutas
            av länsstyrelsen. Mot utvisning skall emellertid talan föras genom
            besvär i första instans hos utlänningskommissionen, i andra instans
            (under vissa förutsätt- ningar) hos regeringen. Vad sålunda föreslås
            inger betänkligheter ur rättssäkerhetssynpunkt. Den domstolsmässiga
            prövning som nu äger rum kan ingalunda anses överflödig. Sambandet
            mellan utvisnings- och avvisningsärendena, som i propositionen
            åberopats, synes ej vara något övertygande skäl för ändringen;
            det är en rätt stor skillnad mellan dem som söka inkomma i riket
            och dem som redan befinna sig här. Icke heller synes sambandet
            mellan utvisning och förpassning vara så starkt att samma myndighet
            måste behandla båda dessa slag av ärenden. När- mast till hands
            synes ligga att bibehålla rätten till talan vid allmän domstol
            (hovrätt eller högsta domstolen). En annan naturlig utväg vore
            att överflytta målen till regeringsrätten. Då häremot åberopats
            rege- ringsrättens för närvarande stora arbetsbelastning, måste
            invändas, att denna omständighet icke rimligtvis får leda till
            eftersättande av den ordning som ur rättssäkerhetssynpunkt är
            den riktiga; en dylik tanke- gång leder till mycket betänkliga
            konsekvenser. Huruvida, om målen i sista hand avgöras av allmän
            eller administrativ domstol, utlännings- kommissionen bör fungera
            såsom mellaninstans är ett spörsmål om vil- ket jag ej vill uttala
            någon mening; dess infogande i instansordningen är givetvis av
            värde, om man lägger vikt vid sambandet mellan å ena sidan avvisnings-,
            å andra sidan förpassningsmålen. Då jag sålunda ej vill taga ståndpunkt
            till olika utvägar, inskränker jag mig till att — i förväntan
            att vederbörande utskott vill utarbeta erforderlig lagtext och
            under erinran att ändring i regeringsrättslagen eventuellt erfordras
            — hemställa, att riksdagen ville i det genom propositionen nr
            41 framlagda förslaget till utlänningslag vidtaga sådan änd- ring
            att talan mot beslut angående utvisning må kunna föras antingen
            hos allmän domstol eller hos regerings- rätten.
          </p>
          <p xml:id="i-2Dnjz6upGV9KyXT8bQh5qq" type="date">
            Stockholm den 2 februari 1954.
          </p>
          <p type="signatureBlock" id="i-35d8F8YCtbPRpNvDSYoFwb">
            Nils Herlitz.
          </p>
        </div>
      </div>
    </body>
  </text>
</TEI>
