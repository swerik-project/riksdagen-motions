<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00009">
  <teiHeader>
    <fileDesc>
      <titleStmt>
        <title>Strategisk exportkontroll 2006 – krigsmateriel och produkter med dubbla användningsområden</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategisk exportkontroll 2006 – krigsmateriel och produkter med dubbla användningsområden</title>
          <idno type="rdwebb">GU02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U9/text</ref>
          <ref type="dokument_url_html">http://data.riksdagen.se/dokument/GU02U9</ref>
          <ref type="dokumentstatus_url_xml">http://data.riksdagen.se/dokumentstatus/GU02U9</ref>
          <ref type="doc">http://data.riksdagen.se/fil/DAD3F510-F013-4485-887B-CBA412D70FE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F873kcgrueYjAHUeRG3t9i" type="basedOn"/>
        <correspContext corresp="i-F873kcgrueYjAHUeRG3t9i">
          <ref>Regeringsskrivelse 2006/07:114</ref>
        </correspContext>
        <correspAction xml:id="i-8qFneWVRbUSkWNFSBrzqjU" type="signed"/>
        <correspContext corresp="i-8qFneWVRbUSkWNFSBrzqjU">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-7VN7TrA35pWQaUZkjFmPSj" type="referral">
          <date when="2007-04-13"/>
        </correspAction>
        <correspAction xml:id="i-BtKq1D5mYcpE73yZnbRpsL" type="dismissal">
          <date when="2007-04-12"/>
        </correspAction>
        <correspAction xml:id="i-BeidRoTBB51aJdSLEBD1iL" type="dismissal">
          <date when="2007-04-12"/>
        </correspAction>
        <correspAction xml:id="i-LchZDo5UV2tGuGzg8JqaqM" type="transfer">
          <date when="2007-04-11"/>
        </correspAction>
        <correspAction xml:id="i-Hi23cbXW8yeXN2yZjXhDcK" type="submission">
          <date when="2007-04-11"/>
        </correspAction>
        <correspAction xml:id="i-ADzC2ybziL5pnkdAD1vfXr" type="assigned"/>
        <correspContext corresp="i-ADzC2ybziL5pnkdAD1vfXr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EQJRHwUTxzdu1rgJFtSSPb" type="motBody">
        <div xml:id="i-Rwbq6mHqhp5rnuYCzX7bg" type="motProposal" subtype="förslag">
          <head xml:id="i-QWNE9oCG9R5eKsnwpWBKXH">
            Förslag till riksdagsbeslut
          </head>
          <list xml:id="i-EiwpzBCJLmMiLhhAbDZ1p8" style="ol">
            <item xml:id="i-4LAMAqtzbsVxiDpo8dnWXD">
              Riksdagen tillkännager för regeringen som sin mening vad som
              i motionen anförs om att inte tillåta export av krigsmateriel
              från Sverige till diktaturer.
            </item>
          </list>
          <list xml:id="i-AhsraHnmP7t1zJy1JaJ3T3" style="ol">
            <item xml:id="i-T2AoV9DZULBBFw6K8XJq9k">
              Riksdagen tillkännager för regeringen som sin mening vad som
              i motionen anförs om att inte tillåta export av krigsmateriel
              till länder som bryter mot de mänskliga rättigheterna.
            </item>
          </list>
          <list xml:id="i-TYA364Gyz5WcktdiwiBDUU" style="ol">
            <item xml:id="i-8eeoCecm5D37q5xuvj6k8Z">
              Riksdagen tillkännager för regeringen som sin mening vad som
              i motionen anförs om att riksdagens riktlinjer ska gälla lika
              för alla stater.
            </item>
          </list>
          <list xml:id="i-TzeMnVjVCiLZTLRfc1Q6h5" style="ol">
            <item xml:id="i-HDreD8YvuiRMhjLatw15yG">
              Riksdagen tillkännager för regeringen som sin mening vad som
              i motionen anförs om att fattigdomsbekämpning ska vägas in i vapenexportbeslut.
            </item>
          </list>
          <list xml:id="i-VJjqJzFyvSX5tbdmCqiLKf" style="ol">
            <item xml:id="i-Giib55MzNPM2NyKMYKW9Zh">
              Riksdagen tillkännager för regeringen som sin mening vad som
              i motionen anförs om att i den årliga redogörelsen för exportkontrollen
              ange hur målen för global utveckling (PGU) påverkats och följts
              upp.
            </item>
          </list>
          <list xml:id="i-717iCGhSGsGH8StYCCCZQz" style="ol">
            <item xml:id="i-DuzhTUKprffri3514Y7ire">
              Riksdagen tillkännager för regeringen som sin mening vad som
              i motionen anförs om en avveckling av svensk krigsmaterielexport.
            </item>
          </list>
          <list xml:id="i-QSQKcnHpTTaeXCC3ztqpMs" style="ol">
            <item xml:id="i-LqWg16ANGuHFQFwUkQUuJ7">
              Riksdagen tillkännager för regeringen som sin mening vad som
              i motionen anförs om att svenskt officiellt exportstöd till krigsmateriel
              avskaffas.
            </item>
          </list>
          <list xml:id="i-K2ArhFhVhy6iQq4hrMrWjV" style="ol">
            <item xml:id="i-3uTVkJZ9shKGGvAtWY5DeV">
              Riksdagen tillkännager för regeringen som sin mening vad som
              i motionen anförs om att regeringen ska verka för en entydig och
              restriktiv tolkning av EU:s uppförandekod.
            </item>
          </list>
          <list xml:id="i-VmT7MYcYoXqiF6wvFCbkpX" style="ol">
            <item xml:id="i-PboeezqGQJCYjNDt3WhRsy">
              Riksdagen tillkännager för regeringen som sin mening vad som
              i motionen anförs om att Sverige bör lämna EU:s försvarsbyrå EDA,
              European Defence Agency.
            </item>
          </list>
          <list xml:id="i-FSHtVFW6rYYFeZdNQ6xMxd" style="ol">
            <item xml:id="i-YQ5sVuzPbrHtL1DuojSaBG">
              Riksdagen tillkännager för regeringen som sin mening vad som
              i motionen anförs om en årlig hearing med Exportkontrollrådet
              och ISP.
            </item>
          </list>
        </div>
        <div xml:id="i-Rt8ghaCDnA5chq24wMNRFR" type="motContent">
          <head xml:id="i-89JMX6Gvi9UFPuFVvcoEsB" type="h1">
            Strategisk exportkontroll 2006 krigsmateriel och produkter med
            dubbla användningsområden
          </head>
          <head xml:id="i-9csxag6LzXLyP1oGauFgb" type="h1">
            Vapenexporten ökar för femte året i rad
          </head>
          <p xml:id="i-3vdzZerbyrYYG3RTWhehFy">
            Ansvarig minister Sten Tolgfors (m) skrev i en debattartikel
            i Sundsvalls tidning den 29 mars 2007 att regeringen öppet vill
            redovisa svensk vapenexport. Att man ska bli mer transparent i
            sin redovisning och lovar att lämna mer information till riksdagen,
            om t.ex. militära leasingavtal. Det är ett besked som tas emot
            positivt av Miljöpartiet de gröna. Det är en bra början. Tyvärr
            är det inte tillräckligt för att rensa upp i den ljusskygga verksamhet
            som vapenexporten medför. Och det krävs mer för att svenska folket
            ska återfå förtroendet för hanteringen kring svensk vapenexport.
          </p>
          <p xml:id="i-3SWEVwEFHjSvboq6XE7dYS">
            Trots Sveriges i teorin så restriktiva vapenexportpolitik ökade
            under 2006 svensk export av krigsmateriel återigen, för femte
            året i rad. Från 8,6 miljarder kronor 2005 till 10,3 miljarder
            kronor för 2006. En betydande ökning 20 procent under perioden.
            Totalt exporterade Sverige detta år krigsmateriel till 57 länder.
          </p>
          <p xml:id="i-EWKGnfszW8piHLXR3YzuS3">
            I denna motion redogör Miljöpartiet för sin syn på regeringens
            skrivelse om strategisk exportkontroll.
          </p>
          <head xml:id="i-CafvBy2tgEzT7Fde9Jkitj" type="h1">
            Vapenexporten och Sveriges utrikespolitik
          </head>
          <p xml:id="i-FdZu2WUYtsQyYWXYaGFr7o">
            Miljöpartiet ser med oro på att Inspektionen för strategiska
            produkter (ISP) tillåter krigsmaterielexport till krigförande
            länder och till länder där det förekommer grova kränkningar av
            mänskliga rättigheter, i strid med gällande riktlinjer.
          </p>
          <p xml:id="i-3mbnZfz5dsaxdobBuBrcJx">
            I regeringens skrivelse anges att krigsmateriel får endast exporteras
            om det finns säkerhets- eller försvarspolitiska skäl för det och
            det inte strider mot Sveriges utrikes­politik. Detta anges också
            i 1 § lagen om krigsmateriel (1992:1300).
          </p>
          <p xml:id="i-Fnfen9fCzQn32v4EZcXQqi">
            Sverige är i dag världens åttonde största vapenexportör. Att
            Sverige är en av de största aktörerna på den internationella vapenmarknaden
            får konsekvenser för svensk utrikespolitik. Det är därför märkligt
            att regeringen inte valde att adressera denna fråga i utrikesdebatten
            som hölls den 14 februari. Det är märkligt eftersom utrikesministern
            uttryckte sig på följande sätt om svensk utrikespolitik: Vikten
            av att främja demokrati, mänskliga rättigheter och hållbar utveckling
            genomsyrar den svenska utrikespolitiken.
          </p>
          <p xml:id="i-Vas2MSH7jNrTAjg9RMoD1e">
            För att detta inte bara ska degraderas till fagert tal väntar
            Miljöpartiet på en tillnyktrad hållning för regelverket kring
            svensk vapenexport, eftersom vi under ett stort antal år sett
            att svensk krigsmaterielindustri fått tillstånd att sälja krigsmateriel
            till en rad länder som har en, minst sagt, tvivelaktig syn på
            demokrati. Vilket är något som varken kan sägas främja demokrati,
            mänskliga rättigheter eller hållbar utveckling.
          </p>
          <p xml:id="i-KwKSSAUrMZDMRaW2yNa5nQ">
            Regelverket slår tydligt fast att vapen inte ska säljas till
            länder som förtrycker sin egen befolkning; som deltar i krig eller
            till länder som ligger i regioner med hög krigsrisk. Trots detta
            har Sverige aldrig tidigare exporterat krigsmateriel till så många
            länder som nu. Och aldrig tidigare har krigsmateriel godkänts
            till så många länder där svåra brott mot de mänskliga rättigheterna
            begås. Sverige säljer i dag vapen till USA och Storbritannien,
            trots att dessa båda länder i strid med folkrätten befinner sig
            i krig i Irak. Ofta sker det genom systemet med följdleveranser.
            Ett exempel på detta är artillerigranaten Excalibur som används
            i Irak samt pansarskottet AT 4.
          </p>
          <p xml:id="i-3xm8McPfzoVX4qRSJesKF9">
            Problematisk också för svensk utrikespolitik är exporten av radarsystemet
            Erieye till Pakistan. Pakistan borde redan från början vara diskvalificerat
            som köpare svenska vapen på grund av dess bristande demokrati.
            Dessutom befinner sig Pakistan i en långvarig konflikt med Indien
            över gränsområdet Kashmir. Båda länderna är dessutom kärnvapenstater.
            Förutom att Sverige beväpnar Pakistan säljer vi även vapen till
            Indien. Sverige bidrar således aktivt till en upprustningsspiral
            i en av världens mest explosiva regioner. Det är ett fattigdomsbevis
            för den restriktiva svenska vapen­exporten att en svensk regering
            inte kan tala om för Saab att de i framtiden inte ens bör göra
            sig besväret med att försöka sälja Jas 39 Gripen till Indien.
            Det borde inte vara ett svenskt utrikespolitiskt mål att göda
            en potentiell kärnvapenkonflikt som regeringen gör för nuvarande.
            Miljöpartiet konstaterar att det inte är en bra fredsfrämjande
            politik som Sverige bedriver i den här regionen.
          </p>
          <p xml:id="i-RCXEUrXVYerQMdBGrTf6KZ">
            Miljöpartiet får återigen anledning att påminna om att Sverige
            har en beslutad politik för global utveckling som antogs av riksdagen
            i december 2003. Alla politikområden ska genomsyras av detta gemensamma
            övergripande mål i syfte att bidra till en rättvis och hållbar
            global utveckling. Miljöpartiet anser att det är rimligt med korsvis
            redovisning till riksdagen: dels bör det i den årliga rapporten
            om strategisk export­kontroll redogöras för hur politiken för
            global utveckling följs upp inom ramen för vapenexporten, dels
            bör regeringen i uppföljningsskrivelserna för PGU redogöra för
            vapenexportens effekter på densamma.
          </p>
          <p xml:id="i-K36J7wxaQWKM7i2koa7AFi">
            Miljöpartiet menar att Sverige, om vi ska agera i enlighet med
            de principer vi säger oss vilja följa på utrikespolitikens område,
            också måste efterleva de regler som finns på området till punkt
            och pricka. Därför ska vi inte heller tillåta export till diktaturer
            eller länder som kränker de mänskliga rättigheterna. Innan export
            kan ske måste dessutom landets fattigdomsutveckling vägas in i
            beslutet. Och de förbud som finns mot export till krigförande
            länder ska gälla lika för alla.
          </p>
          <p xml:id="i-Wq28XfxXgPa6cXxvCjVa6i">
            Hade Sverige tagit sitt ansvar och vägt in fattigdomsbekämpning
            i beslutet torde försäljningen av Jas 39 Gripen till Sydafrika
            inte varit möjlig. År 2006 har Sydafrika seglat upp som största
            köpare av svenska vapen. Året dessförinnan var Sydafrika nummer
            2. För Miljöpartiet är försäljningen av Jas 39 Gripen till Sydafrika
            ett uselt sätt att ta ansvar för den globala utvecklingen.
          </p>
          <p xml:id="i-Uf4mt5HQ6rj79EA5Nt85Tb">
            En av de grundläggande förutsättningarna för vapenexport i Sverige
            är sedan 1971 års riksdagsbeslut att mottagarländerna ska respektera
            de mänskliga rättigheterna. Trots detta tillåts export till en
            rad länder som bryter mot de mänskliga rättigheterna. Bland andra
            hittar man Kina, Turkiet, Egypten, Kazakstan, Algeriet, Förenade
            Arabemiraten, Oman och Saudiarabien. Bland länder i krig eller
            länder i konfliktområden finns USA, Storbritannien och Indien
            och Pakistan. Gemensamt för alla dessa länder är att de återfinns
            på Amnesty Internationals lista över länder som grovt kränker
            de mänskliga rättigheterna och en del av dem kör både officiellt
            och inofficiellt över lagar och folkrätt, med olagliga anfallskrig
            och olagliga fångläger som Guantánamolägret på Kuba, Abu Ghraib
            i Irak och Bagram i Afghanistan.
          </p>
          <p xml:id="i-G6YBFDdxcKvTaPMF3FaKGv">
            Under ett stort antal år har det skett en praxisförskjutning
            mot en mer generös vapen­exportpolicy som ännu inte har förankrats
            i demokratisk ordning. Bland de större partierna hör vi röster
            som säger att lagstiftningen kring vapenexporten är obsolet och
            inte fungerar i vår komplexa verklighet. Antingen gör vi om reglerna
            och står för att Sverige säljer vapen till diktaturer och krigförande
            länder eller så slutar vi hyckla och följer den lagstiftning som
            finns.
          </p>
          <p xml:id="i-6GycPEM5v8uw3kKMedkV36">
            Enligt en enkät av Amnesty, Diakonia, Kristna Fredsrörelsen och
            Svenska Freds finns det ett massivt stöd bland enskilda ledamöter
            i den svenska riksdagen för en restriktiv vapenexport. Hela 96
            procent av ledamöterna svarade inför riksdagsvalet 2006 att Sverige
            ska avstå från/sluta handla med vapen/krigsmateriel eller ha militärt
            samarbete med diktaturer eller länder där de mänskliga rättigheterna
            kränks. Dessutom höll samtliga partier med om att Sverige ska
            avstå från detta. I Exportkontrollrådet efterlevs dock inte dessa
            grundläggande värderingar i det svenska regelverket för vapenexport:
            fred, humanitär rätt, demokrati, mänskliga rättigheter och en
            hållbar utveckling.
          </p>
          <p xml:id="i-H8QfSGdAiC2kNRMwd2nT48">
            Konsekvenserna av denna inkonsekvens är att svenska vapen bidrar
            till att göda krig och konflikter, bidrar till brott mot de mänskliga
            rättigheterna, bidrar till fattigdom och stärker odemokratiska
            stater.
          </p>
          <p xml:id="i-3LPPewDdAsFVTZjDVmJrui">
            Om inte exporten av krigsmateriel ska strida mot främjandet av
            demokrati, mänskliga rättigheter och hållbar utveckling finns
            det all anledning att anta att Sverige borde ha en mycket restriktiv
            vapenexportpolitik. Så är dock inte fallet. Även om reglerna på
            paperet kan anses vara restriktiva har en praxis utvecklats som
            tydligt går åt motsatt håll.
          </p>
          <p xml:id="i-BRWDb36Vf2DMtNBM1GdbMK">
            Miljöpartiet står bakom FN:s målsättning om allmän och total
            militär avrustning. Sverige bör därför upphöra med export av vapen.
            En striktare efterlevnad av lagarna kring krigsmateriel skulle
            vara ett delmål för att bryta den ökande trenden med ökad svensk
            krigsmaterielexport. Miljöpartiet menar att ett mål om en långsiktig
            volym­minskning av vapenproduktion och vapenexport därför bör
            införas, med avveckling som slutmål.
          </p>
          <head xml:id="i-LLgZjNiPFissAVgsUSLA34" type="h1">
            Avskaffa exportstödet
          </head>
          <p xml:id="i-2rAiaKfu9bF8XuRoEQ9FM6">
            Som tidigare angivits ökar Sveriges krigsmaterielexport år efter
            år. Sverige ökar sina andelar på den internationella vapenmarknaden
            och är nu världens åttonde största krigsmaterielexportör. Sverige
            rusar fram ytterligare placeringar om man räknar per capita. Det
            är en oroande utveckling.
          </p>
          <p xml:id="i-L2QdLLyRrmkM76MtFSENUV">
            Det är ett mål i sig att begränsa den internationella vapenhandeln,
            och Sverige bör därför ligga i framkant för att verka för en minskning
            av produktion och export av krigsmateriel. Det är därför beklagligt
            att det från regeringens och myndigheters sida görs ansträngningar
            för att Sverige ska sälja ytterligare vapen i världen. Det ligger
            naturligtvis inte i linje med en restriktiv vapenexport att regering
            och myndigheter bedriver aktiva exportstödjande åtgärder för att
            förbättra industrins förutsättningar att marknadsföra och sälja
            materiel i andra länder.
          </p>
          <p xml:id="i-7ZARiKCbsPj9VV1Lt19xc5">
            Miljöpartiet menar att den totala internationella vapenhandeln
            måste minska. Den svenska exportstödjande verksamheten måste därför
            avskaffas. I stället bör Sverige öka satsningarna på en hållbar
            och demokratisk utveckling samt skapa förutsättningar för fred
            snarare än att öka kapprustningen i världen.
          </p>
          <head xml:id="i-LPKCjNmvcyvH77XWTwLUev" type="h1">
            Krigsmaterielutredningen
          </head>
          <p xml:id="i-EubNP9u7dY4gpr17XLuYAL">
            För två år sedan lämnade Krigsmaterialutredningen (Krut) sitt
            betänkande över Sveriges nya regelverk för vapenexport. Trots
            remissförfarande och intensivt arbete inom UD har ännu ingen proposition
            lämnats till riksdagen.
          </p>
          <p xml:id="i-KZEJeZvdMcM3hAYKgduAh3">
            I väntan på en sådan får vi kommentera betänkandet, som vi anser
            går helt i fel riktning.
          </p>
          <p xml:id="i-E5Fdqodk7vz4EgJLz85CA">
            Utredningen öppnar bland annat för att sälja vapen till krigförande
            länder. Krigsmaterialutredningen vill också luckra upp det nuvarande
            formella kravet om att inte sälja vapen till stater som kränker
            de mänskliga rättigheterna. Hela ansatsen i utredningen innebär
            att man frångår en restriktiv svensk politik för vapenexport.
            Istället ges näringspolitiska och exportfrämjande hänsyn företräde.
          </p>
          <p xml:id="i-TqEBp5wadvTgfmg3QpQDAJ">
            Frågan om PGU behandlades ytterst översiktligt i utredningen.
            Detta trots att riksdagen i sitt beslut om PGU bland annat gjorde
            tillkännagivandet att Krigsmateriel­utredningen noga skulle överväga
            hur fattigdoms- och utvecklingsaspekterna samt övriga aspekter
            inom en samstämmig politik för global utveckling ska kunna införas
            i riktlinjerna.
          </p>
          <p xml:id="i-RbeFF1uHyLspahyYM4wpDM">
            I enlighet med vad som ovan anförs menar vi istället att de vapenexportregler
            som finns i dag snarare borde få en mer restriktiv tolkning. Någon
            annan möjlighet ser vi inte som möjlig. Inte om regeringen har
            demokrati, mänskliga rättigheter och hållbar utveckling som ledstjärnor
            för den svenska utrikespolitiken. Således bör denna restriktivitet
            även prägla det fortsatta arbetet med revideringen av EU:s s.k.
            uppförandekod.
          </p>
          <head xml:id="i-cbin38sFofe4xLFMQMZnc" type="h1">
            EU
          </head>
          <p xml:id="i-MkvRDuk1Sh5MibF2TAA1v3">
            Även inom EU finns regler för vapenexport, genom unionens s.k.
            uppförandekod, Code of Conduct . Vi menar som sagt att denna borde
            bli mer restriktiv och även bli bindande för medlemsstaterna,
            vilket också kommer att ske då den ska antas som gemensam ståndpunkt.
          </p>
          <p xml:id="i-LpwgvLZbfn87c6qQw6f1zv">
            Ett resonemang om överensstämmelsen mellan arbetet i EDA , European
            Defence Agency, och Code of Conduct och anslutningen till alla
            de övriga exportregimerna borde initieras av Sverige i EU-kretsen.
            I dag är det märkligt hur EU å ena sidan säger sig vilja verka
            för nedrustning och exportkontroll, men å andra sidan lägger alltmer
            resurser på eget krigsmateriel och snabbinsatsstyrkor samt mycket
            energi på att ta fram nya vapen­system i denna gemensamma försvarsbyrå.
            Vi menar att Sverige borde utträda ur EDA.
          </p>
          <head xml:id="i-Xij315ERB7zZrjuwHuDJ2K" type="h1">
            Arms Trade Treaty
          </head>
          <p xml:id="i-6A9cpsEobr3piBevNkybxb">
            I skrivelsen omnämns vid ett par tillfällen arbetet med en bindande
            internationell vapen­handelskonvention Arms Trade Treaty . Det
            framgår av skrivelsen att EU verkar för denna till synes beroende
            på att Storbritannien agerat för detta. Den roll Sverige haft
            i arbetet med detta är dock oklar. Vi menar att Sverige, gärna
            också inom EU-kretsen, borde verka aktivt för att få till stånd
            en bindande internationell vapenhandels­konvention.
          </p>
          <head xml:id="i-BBsEEL4G2SpMrm4cRQdTGu" type="h1">
            Inspektionen för strategiska produkter
          </head>
          <p xml:id="i-HYy35wr9bGNv3BysFQYben">
            1996 inrättades Inspektion för strategiska produkter (ISP), som
            är den statliga myndighet som kontrollerar Sveriges export av
            krigsmateriel och produkter med dubbla användningsområden. Tio
            år med ISP har resulterat i tio år med ökad vapenexport. I lagen
            om krigsmateriel anges: Inspektionen ska med eget yttrande lämna
            över ett ärende till regeringens prövning, om ärendet har principiell
            betydelse eller annars är av särskild vikt. Men under de tio år
            som ISP har funnits har endast ca 1 promille av alla krigsmaterielärenden
            lagts fram för regeringen.
          </p>
          <p xml:id="i-YTgRrQJQCwjypcFRMdfwf2">
            Även i 2006 års skrivelse finns det oroande passager där det
            flaggas för ytterligare ärenden som ska rubriceras som rutinmässiga
            och därmed undandras både regerings­prövning och offentlig insyn.
            Så får det naturligtvis inte vara. Ett sätt att råda bot på denna
            brist är att regeringen tar över det politiska ansvaret för krigsmaterielexporten.
            Just i fallen med tveksamma destinationsländer måste ansvaret
            gå att utläsa och en aktuell politisk bedömning vara den avgörande.
          </p>
          <p xml:id="i-LwMKcnt2nfiMDMaRVHvVtW">
            Miljöpartiet föreslår att Exportkontrollrådet och ISP för riksdagen
            håller en årlig muntlig hearing där överväganden och rutinklassningar
            redovisas för parlamentariker och övriga intresserade.
          </p>
        </div>
        <div xml:id="i-JZC6Hx2FxuXtTcSckEs41z" type="signatureBlock">
          <list xml:id="i-P63KgQuhg1zQFyC6TEqwEn">
            <item xml:id="i-RhwKzQ1NHR6bSvNjdbEb4V" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-KPNiL2c1ym1K6ABZF5nmx8" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-BDdoWhg4gu43AVx2yYD5YD" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-AgD4UEutUvoD4w6JZNQz9C" who="i-YLCb84oKoGK1m8cPa9cw3z" type="signature">
              Karla López (mp)
            </item>
            <item xml:id="i-G5fNM4pYqtz8jJdz9Vg94c" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
