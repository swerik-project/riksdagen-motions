<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__175/mot_1968__ak__175-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 174—1753 år 1968
          </p>
          <p>
            Nr 174
          </p>
          <p>
            Av herrar Norrby och Enskog, om åtgärder för att stimulera innovations-
            verksamhet.
          </p>
          <p>
            (Lika lydande med motion nr 132 i Första kammaren) Stockholm
            den 19 januari 1968
          </p>
          <p>
            Sören Norrby (fp) C.-G. Enskog (fb)
          </p>
          <p>
            Nr 175
          </p>
          <p>
            Av herr Ståhl, om utredning rörande möjligheterna att tillskapa
            regiona- la investmentbolag.
          </p>
          <p>
            (Lika lydande med motion nr 131 i Första kammaren)
          </p>
          <p>
            Den försämrade konjunktur, som stora delar av vårt näringsliv
            nu under ganska lång tid haft känning av, har på nytt aktualiserat
            diskussionen om olika åtgärder för att skapa ökad trygghet mot
            i synnerhet hårda konjunktursvackor med permit- teringar och arbetslöshet
            av mer betydande omfattning som följd. Det ligger i sa- kens natur,
            att sådana problem blivit mycket allvarliga i de landsdelar där
            basindu- strierna för att möta konkurrens och andra ekonomiska
            svårigheter måst underkastas djupt ingripande rationalisering
            med därav följande krympning av den mänskliga arbetskraften. Det
            är känt att särskilt träförädlingsindustrin, som både volymmässigt
            och ekonomiskt spelat en avgörande roll för vår sysselsättning
            och ekonomi, nu sedan åtskilliga år är inne i en svår och till
            sina verkningar för försörjningen djup- gående omställningskris.
            Det står klart, att vi här har att göra inte endast med en mer
            eller mindre tillfällig ”konjunktursvacka” utan med en omställningskris
            med sikte på starkt ökad automatisering och därav möjliggjord
            minskning av den dyr- bara mänskliga arbetskraften. Även om det
            ännu är för tidigt att nu söka göra sig en bild av de långsiktiga
            verkningarna av denna omstrukturerings- och rationalise- ringsprocess,
            är det dock uppenbart, att mera långsiktande åtgärder erfordras
            för att lösa därav uppkommande bekymmer än arbetsmarknadspolitiska
            insatser med mer eller mindre tillfällig syftning.
          </p>
          <pb facs="riksdagen-motions-pdf/data/1968/mot_1968__ak__175/mot_1968__ak__175-002.pdf"/>
          <p>
            Motioner i Andra kammaren, nr 175 år 1968 5
          </p>
          <p>
            En rad olika uppslag har framförts till insatser av här antytt
            slag. Självfallet är näringslivets egna nyetableringar den på
            lång sikt bästa metoden. Klimatet för så- dana ofta rätt kapitalslukande
            och riskfyllda etableringar är som bekant numera inte särskilt
            stimulerande för privata satsningar av större omfattning. När
            mot denna bakgrund den nya statliga lokaliseringspolitiken inleddes
            hälsades den på många håll med stora förväntningar, vilka också
            i inte ringa mån infriats. De nya arbetstillfällen som genom denna
            tillskapats har redan blivit och kommer av allt att döma att även
            för framtiden bli av största värde för sysselsättning och försörj-
            ning. Uppenbart synes emellertid vara att staten genom lokaliseringspolitiska
            insatser, genom institut och banker som arbetar med statliga anslag
            eller på andra vägar, näppeligen kan fylla alla de anspråk som
            kommer att inställa sig. Andra och friare vägar måste säkerligen
            också prövas för att för detta ändamål mobilisera det risk- villiga
            kapital som kan komma att erfordras. Tydligt är emellertid att
            de åtgärder som här måste samordnas kan aktiveras endast genom
            statlig medverkan, eftersom för en dylik samverkan stöd erfordras
            från en rad statliga myndigheter, bl. a. olika organ på länsplanet
            liksom från arbetsmarknadsstyrelsen, de statliga kreditinstituten
            och andra. | Den här i största korthet skisserade situationen
            är ingalunda unik för en viss del av vårt land. Vad som här framhållits
            gäller i högre eller lägre grad näringslivet i alla våra skogslän
            med den för dem typiska näringslivsstrukturen. Då det följande
            resonemanget hänföres till att gälla enbart förhållandena i Värmland
            är därför detta att betrakta som en exemplifiering och konkretisering
            av situationen i dess helhet. Eftersom prognoserna för det värmländska
            näringslivet, vilket sedan gammalt jämte malmbrytning och järnförädling
            haft skogen och träförädlingen som främsta basindustri och inkomstkälla,
            nu både på kortare och längre sikt synes inge viss oro, har debatten
            i detta län om dessa viktiga frågor blivit både ingående och uppslags-
            rik. Bl. a. har den nye chefen för Wermlands enskilda bank, förre
            postbankschefen Sven Lönnqvist, i ett uttalande för Nya Wermlands-Tidningen
            (5.1.1968) diskute- rat möjligheten av att i länet starta ett
            särskilt investmentbolag för den mer lokalt betonade kreditförsörjningen
            till i främsta rummet medelstort och mindre företa- gande omkring
            de större industriföretagen i länet. Han påpekar det oroande i
            en utveckling som innebär att strukturrationaliseringen drar med
            sig att industrier nedläggs, att basindustrier får nya problem
            och att de mindre och medelstora före- tagen saknar resurser för
            att utvecklas i rätt riktning och tillräckligt snabbt. I detta
            läge skulle ett investmentbolag kunna tjäna som en utvecklingsfond
            i stil med Norr- landsfonden vars huvuduppgift skulle bli att
            på olika sätt stödja länets mindre och medelstora företag. Ett
            investmentbolag skulle kunna förvärva minoritetsposter i sådana
            företag som bedöms vara utvecklingsbara och ha god ledning, det
            skulle vidare kunna lämna stöd till djärva men svårbedömbara utvecklingsprojekt,
            det skulle också på ett annat sätt än vanliga kreditinstitut kunna
            bispringa företag i svårigheter på grund av generationsväxling
            eller ägarbyten, det skulle för att nämna
          </p>
          <pb facs="riksdagen-motions-pdf/data/1968/mot_1968__ak__175/mot_1968__ak__175-003.pdf"/>
          <p>
            6 Motioner i Andra kammaren, nr 175 år 1968
          </p>
          <p>
            ytterligare ett exempel kunna verka samordnande och kreditstödjande
            för mark- nadsföring och andra mer kapitalkrävande gemensamma
            insatser. I alla dessa verksamheter liksom beträffande andra stödjande
            insatser, för mark- nadsundersökningar, införande i tillverkningsprogrammet
            av nya produkter o.s.v. skulle ett investmentbolag kunna röra
            sig väsentligt friare än vad banklagen f.n. medger för bankerna,
            vilken beträffande risktagande utstakar bestämda formella gränser
            på ett annat sätt än självfallen hänsyn till insättarna alltid
            måste göra. Ett sådant bolag måste läggas upp på annat sätt, byggas
            på bredare basis inom ifråga- varande region med näringsliv, banker
            och enskilda intressenter men även kommu- ner, landsting och statliga
            organ inkopplade. Så långt bankdirektör Lönnqvists intentioner.
            De är till sin innebörd sådana, att de väl förtjänar en närmare
            prövning. Givetvis kan man därvid tänka sig att ini- tiativ i
            denna riktning tas på olika sätt. Eftersom en förutsättning härför
            måste vara ändringar i olika delar av gällande lagstiftning och
            då hela tanken synes ligga helt i linje med både den statliga
            lokaliseringspolitiken och tillkomsten av en ny investe- ringsbank,
            synes det naturliga vara att en statlig utredning tillsättes för
            att klar- lägga förutsättningarna för tillskapandet av regionala
            investmentbolag med här skisserade arbetsuppgifter. Sannolikheten
            talar för att om ett försök exempelvis i Värmland, där tanken
            först framförts, skulle visa sig slå väl ut, intresse säkerligen
            komme att visas även i andra län eller delar av län. En utredning
            bör av detta skäl bli så auktoritativ som möjligt och därför utföras
            i statlig regi. Då läget är sådant att ingen tid får förhalas
            bör utredningen tillsättas och genomföras så snart som möjligt.
            Med stöd av vad som här anförts föreslås, att riksdagen måtte
            besluta, att i skrivelse till Kungl. Maj:t hemställa om skyndsam
            utredning och förslag om sådana ändring- ar i gällande lagstiftning
            och reglementen, att investmentbolag med i motionen antydda arbetsuppgifter
            kan tillskapas regionsvis eller lokalt under medverkan av såväl
            statliga och kommunala or- gan som enskilda intressenter till
            stöd för näringsliv och utveckling av nya sysselsättningstillfällen
            i olika delar av vårt land.
          </p>
          <p>
            Stockholm den 19 januari 1968
          </p>
          <p>
            Manne Ståhl (fp)
          </p>
        </div>
      </div>
    </body>
  </text>
</TEI>
