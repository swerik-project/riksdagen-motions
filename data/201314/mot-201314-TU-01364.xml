<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-01364">
  <teiHeader>
    <fileDesc>
      <titleStmt>
        <title>Kanalsjöfart</title>
        <author corresp="i-7qtyyA5WSVNZbRempBFxoE i-Evjo9hsKrPvb3KMyegAipb">av Gustaf Hoffstedt och Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kanalsjöfart</title>
          <idno type="rdwebb">H102XM1364</idno>
          <rs type="number">M1364</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102XM1364/text</ref>
          <ref type="dokument_url_html">http://data.riksdagen.se/dokument/H102XM1364</ref>
          <ref type="dokumentstatus_url_xml">http://data.riksdagen.se/dokumentstatus/H102XM1364</ref>
          <ref type="doc">http://data.riksdagen.se/fil/F7000B6C-9C69-4465-BF6A-08BC20D05B2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7qtyyA5WSVNZbRempBFxoE</idno>
            <name>Gustaf Hoffstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-qgua1U9HTYNHzoA2Ab4XW" type="signed"/>
        <correspContext corresp="i-qgua1U9HTYNHzoA2Ab4XW">
          <note type="signatory" corresp="i-7qtyyA5WSVNZbRempBFxoE"/>
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-KucWQGaNbz8GRMmN5jSJVg" type="numbering">
          <date when="2013-10-02"/>
        </correspAction>
        <correspAction xml:id="i-S4cA8ED5aQg7vPd6pafFbX" type="submission">
          <date when="2013-10-01"/>
        </correspAction>
        <correspAction xml:id="i-34PHNNReMuTU8ANDoUjkvR" type="transfer">
          <date when="2013-09-30"/>
        </correspAction>
        <correspAction xml:id="i-NAT5JFJZW6rsPSCdXfKhoM" type="assigned"/>
        <correspContext corresp="i-NAT5JFJZW6rsPSCdXfKhoM">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8PnjzHZSghPkcfkoLFMsd4" type="motHeader"/>
      <div xml:id="i-KycqVvSejTi5yF3AQNTXL2" type="motBody">
        <div xml:id="i-EspsvuMB7F3gc2xNuh7VjF" type="motProposal" subtype="förslag">
          <head xml:id="i-VGoPSS2mYH1ckqH4GjAqTX">
            Förslag till riksdagsbeslut
          </head>
          <p xml:id="i-7JJo6paSrbCcRPVg9tmtiA">
            Riksdagen tillkännager för regeringen som sin mening vad som
            anförs i motionen om att stärka svensk kanalsjöfarts konkurrenskraft.
          </p>
        </div>
        <div xml:id="i-RV4E1vEuZAT8PBVunsy3rG" type="motContent">
          <head xml:id="i-XEAroDnZE7t5yq5kJoB59N" type="h1">
            Motivering
          </head>
          <p xml:id="i-Hwa13z9t1htMbrQ8psa81w">
            För vardagsbilisten är det allt tydligare att godsflödet inom
            landet ökar och blir alltmer bil- och järnvägsbundet. Stora samhälleliga
            insatser görs för att underlätta dessa landbaserade transporter
            i form av vägbyggen och upprustning av järnvägsnätet.
          </p>
          <p xml:id="i-N9RaYWgjrLAwk6mNEWgU2f">
            De landburna godstransporterna medför enorma infrastrukturkostnader
            och ger en betydande negativ miljöpåverkan. Sträckningen av vägar
            och järnvägsbyggen i miljökänsliga områden rubbar ekologiska system
            och medför störningar på mänskligt liv. De ekonomiska effekterna
            av investeringarna är inte alltid positiva.
          </p>
          <p xml:id="i-Xt9FwnmRCECTwoeAU9N5jb">
            Sverige har en stor outnyttjad transportpotential i våra inre
            vattenvägar. Flera av dessa har en lång historia. Deras sträckning
            och dimensioner ger dem numera betydelse enbart för det båtburna
            fritidslivet.
          </p>
          <p xml:id="i-Xi9cR5i71DpqHEtYe9zLyP">
            Betydande godsmängder fraktas fortfarande på Trollhätte Kanal,
            Vänern samt via Södertälje Kanal till hamnar i Mälaren. Främst
            skeppas olika former av bulkgods. Till detta räknas i dag även
            skogsprodukter. Den tilltagande containeriseringen har bidragit
            till att gods har flyttats från den miljövänliga sjöfarten till
            lastbilar och järnvägsvagnar.
          </p>
          <p xml:id="i-UvohmTBDufAV17MjtQGhnp">
            Inom EU bedrivs omfattande sjöfart på Europas inre vattenvägar.
            En inlandsstad som Basel i Schweiz har en stor hamn vid floden
            Rhen. I Budapest passerar ett flertal inlandsfartyg av betydande
            storlek varje dag på Donau. Den europeiska inlandssjöfarten utvecklas
            hela tiden med nya typer av fartyg. EU:s regelverk anpassas kontinuerligt
            för att möjliggöra säkra, miljövänliga och ekonomiskt hållbara
            transporter på kanaler och flodsystem.
          </p>
          <p xml:id="i-EDbv5ru6YnQtWjD1T89u3u">
            Vårt land har att anpassa sig till dessa regler. En harmonisering
            kan ge goda förutsättningar att utveckla svensk inlandssjöfart.
            Nya optimerade fartygstyper kan införas. Svenska redare ligger
            långt fram i projekteringsarbetet. Nya arbetstillfällen kan skapas
            inom sjöfarten, där det i dag råder arbetslöshet.
          </p>
          <p xml:id="i-Xj2zK3uQSZzVECWZKUPNwh">
            Vissa förutsättningar för inlandssjöfarten behöver emellertid
            uppfyllas för att nå konkurrensneutralitet gentemot landburna
            transporter. Viktigt är också att Sverige fullt ut ansluter sig
            till EU:s regler och att vi inte inför särregler.
          </p>
          <p xml:id="i-HcEroSikpVGXsFZ7Nu35kK">
            För att nå harmonisering med övriga medlemmar av europeiska unionen
            och samtidigt få en rättvis möjlighet för svenska redare och sjömän
            att utveckla och konkurrera inom inlandssjöfarten, finns fyra
            områden där svenska regler måste anpassas till europeiska.
          </p>
          <p xml:id="i-T5qHRbEuTdyJyMcQmRJJUT">
            1. Svensk inlandssjöfart drabbas idag av betungande farledsavgifter,
            lotskostnader och hamnavgifter. Pålagor av detta slag tynger inte
            landburna godstransporter. Införande av ett regelverk för inlandssjöfart
            skulle förbättra denna situation.
          </p>
          <p xml:id="i-6i1C5iyLSquNwBjAebLd8f">
            2. En översyn av fartområden måste göras. Inlandssjöfarten sker
            i huvudsak på skyddade farvatten. Väderförhållanden och vågbildning
            låter sig inte jämföras med havsgående trafik. I dag klassas norra
            Vänern som fartområde C. Med andra ord anses det förekomma våghöjder
            över tre meter. Detta torde inträffa enbart i extrema vädersituationer,
            om ens då. Fartområdesbestämmelser påverkar fartygens fribord
            och medför att lastkapaciteten inte kan utnyttjas till fullo.
            Med andra ord fördyras frakterna. En omklassning av fartområdet
            i norra Vänern till rådande yttre förhållanden är viktig för att
            ge ekonomiska förutsättningar för en utveckling av trafiken på
            Trollhätte Kanal.
          </p>
          <p xml:id="i-TYQ8jnikrbayrhfk1WCuKY">
            3. Sverige bör acceptera gällande europeiska bestämmelser vad
            gäller besättningarnas utbildning och kompetens istället för att
            inför nationella särbestämmelser.
          </p>
          <p xml:id="i-EeERpD5wE2nTXE938EAPgE">
            4. Besättningarnas storlek på inlandsfartygen måste anpassas
            till de speciella förhållanden som råder inom näringen och ligga
            i nivå med andra länder. Moderna inlandsfartyg under svensk flagg
            kan och bör drivas med samma antal ombordanställda som i fartyg
            av annan nationalitet.
          </p>
          <p xml:id="i-VMyFiN71me8kD1eWSciAGu">
            Kan dessa förutsättningar uppfyllas är det möjligt att bryta
            den negativa trend som noterats det senaste decenniet för godsmängderna
            på våra två betydande inlandsfarvatten till Vänern och Mälaren.
            En överflyttning av åtminstone delar av bulkgodset till sjöburet
            medför avlastning av vägar och järnvägar och miljövinster. Dessutom
            är det till gagn för det lokala näringslivet i regionerna kring
            de stora sjöarna. Av nämnda anledningar bör regeringen se över
            möjligheterna att stärka svensk kanalsjöfart samt dess konkurrenskraft.
          </p>
        </div>
        <div xml:id="i-TzpsNE5GzvDLr4WgeE1xbf" type="motSignatures">
          <list xml:id="i-EvGkRVv2wiPKyH7j1zJkpi">
            <item xml:id="i-6A7R6y2h8VBxnUE1cTtjc1">
              Gustaf Hoffstedt (M)
            </item>
            <item xml:id="i-P3qdJdSj15BWjWZAfxV2sV">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
