<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00005">
  <teiHeader>
    <fileDesc>
      <titleStmt>
        <title>med anledning av skr. 2013/14:23 Riksrevisionens rapport om mer patientperspektiv i vården – är nationella riktlinjer en metod?</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:23 Riksrevisionens rapport om mer patientperspektiv i vården – är nationella riktlinjer en metod?</title>
          <idno type="rdwebb">H102So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So5/text</ref>
          <ref type="dokument_url_html">http://data.riksdagen.se/dokument/H102So5</ref>
          <ref type="dokumentstatus_url_xml">http://data.riksdagen.se/dokumentstatus/H102So5</ref>
          <ref type="doc">http://data.riksdagen.se/fil/E8479057-B6B1-4A45-8AC1-3AFD2D175CD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VES9wp5p5WGLTEiCYPMGSb" type="basedOn"/>
        <correspContext corresp="i-VES9wp5p5WGLTEiCYPMGSb">
          <ref>Regeringsskrivelse 2013/14:23</ref>
        </correspContext>
        <correspAction xml:id="i-UuG4ueHoeidkdpSGRj3faY" type="signed"/>
        <correspContext corresp="i-UuG4ueHoeidkdpSGRj3faY">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-8J69SWGQqG8yWpnUh8CnkY" type="referral">
          <date when="2013-11-12"/>
        </correspAction>
        <correspAction xml:id="i-6WUheT91YWhENq4DQZn17r" type="referral">
          <date when="2013-11-12"/>
        </correspAction>
        <correspAction xml:id="i-Jt4BqUgj6nauhQMCSKRMS5" type="dismissal">
          <date when="2013-11-08"/>
        </correspAction>
        <correspAction xml:id="i-WJ3U578A3ssSKQdfdQP6w9" type="dismissal">
          <date when="2013-11-08"/>
        </correspAction>
        <correspAction xml:id="i-2n7R4XY9xgTJcAW3h4q42e" type="submission">
          <date when="2013-11-06"/>
        </correspAction>
        <correspAction xml:id="i-GhFKwJEg7pMUYfidjLiycP" type="transfer">
          <date when="2013-11-05"/>
        </correspAction>
        <correspAction xml:id="i-88zHUc7fE2y7QncfoHrABx" type="assigned"/>
        <correspContext corresp="i-88zHUc7fE2y7QncfoHrABx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wmp6wPMNiBqqUVEyeXbYdL" type="motHeader"/>
      <div xml:id="i-VjPFWpawddBfRMzE8XbviQ" type="motBody">
        <div xml:id="i-NiAJQisjxnpV633143rKH2" type="motProposal" subtype="förslag">
          <head xml:id="i-7R6HUAmHcWxJPv4Gt5qQ1i">
            Förslag till riksdagsbeslut
          </head>
          <p xml:id="i-DUNfnMvp9ssCgZJpjoTYPF">
            Riksdagen tillkännager för regeringen som sin mening vad som
            anförs i motionen om att nationella riktlinjer ska utformas så
            att de kan göras obligatoriska i vården.
          </p>
        </div>
        <div xml:id="i-6AKxSoVwQ9D3E5i6m6KqZk" type="motContent">
          <head xml:id="i-Nhj78n775MHk8EP6C5F3aN" type="h1">
            Riksrevisionens rapport
          </head>
          <p xml:id="i-LEV9X7NFNLMPU9tWbTPRqZ">
            Riksrevisionen har granskat om statens styrning av vården genom
            nationella riktlinjer effektivt kan främja en vård utformad utifrån
            patientens perspektiv. Riksrevisionen pekar på att det finns stora
            brister när det gäller patientperspektiv och följsamhet i vården
            gentemot nationella riktlinjer.
          </p>
          <p xml:id="i-UP19tRyv3bwCMs5fRwFFmW">
            Riksrevisionen lämnar följande rekommendationer:
          </p>
          <p xml:id="i-JHHqXDoNYWuxNU4dgYw2GJ">
            Till regeringen
          </p>
          <p xml:id="i-T7yem9ZD7MrAJVCY9bHXqg">
            Regeringen bör ge Socialstyrelsen i uppdrag att utveckla en arbetsmetod
            för att ytterligare lyfta fram ett patientperspektiv i nationella
            riktlinjer.
          </p>
          <p xml:id="i-YUcpTGCXFpnEUowbPGV9xW">
            Regeringen bör ge Myndigheten för vårdanalys i uppdrag att följa
            upp nationella riktlinjers effekter ur ett patientperspektiv.
          </p>
          <p xml:id="i-Y8tjSZVHtSiQoXPdL9Z2wU">
            Till Socialstyrelsen
          </p>
          <p xml:id="i-W4NsWBKKngsYRGhobAk7n">
            Socialstyrelsen bör utveckla metoder för att bredda kunskapsbasen
            för nationella riktlinjer så att patientperspektivet bättre kan
            tas till vara.
          </p>
          <p xml:id="i-4hqn8hg2FWeq7fpauqoaNH">
            Socialstyrelsen bör även tydliggöra patient- och brukarföreningars
            roll och funktion i riktlinjearbetet. I båda dessa avseenden bör
            myndigheten ta till vara internationella erfarenheter.
          </p>
          <p xml:id="i-VgVBYCjoNMop2QtUBRACgs">
            Socialstyrelsen bör ta ett större ansvar för att nationella riktlinjer
            når fram till mottagarna. Myndigheten bör också återkommande följa
            upp att sjukvårdshuvudmännen och personal inom vård, omsorg och
            socialtjänst uppfattar och använder riktlinjerna så som avses.
          </p>
          <p xml:id="i-HS7gwV23Eb63HWzmfRTitc">
            Regeringen redovisar i sitt svar på Riksrevisionens rapport att
            de gett Socialstyrelsen i uppdrag att redovisa utvecklingen av
            sitt arbete med att systematiskt stärka patientperspektivet i
            arbetet med nationella riktlinjer och beskriva hur myndigheten
            avser att ytterligare öka graden av patientperspektiv i sina riktlinjer.
            Regeringen har vidare gett Myndigheten för vårdanalys i uppdrag
            att göra en samlad uppföljning av de nationella riktlinjernas
            effekter ur ett patientperspektiv.
          </p>
          <head xml:id="i-TBX89Q67q9awn4D2WnZGfZ" type="h1">
            Nationella riktlinjer i vården
          </head>
          <p xml:id="i-AhETFRV429mN4TrRksKEzT">
            Socialstyrelsen ger ut nationella riktlinjer för de stora folksjukdomarna
            sedan 1996. Det finns i dag nationella riktlinjer på tolv områden.
            Varje riktlinje utgörs av en samling publikationer som innehåller
            rekommendationer till vården.
          </p>
          <p xml:id="i-Lj3B825ky8TMzGDEqqXmat">
            Nationella riktlinjer är ett av de styrmedel staten kan använda
            för att främja en patientcentrerad vård. Riktlinjerna är väl lämpade
            för detta eftersom de påverkar vården på flera nivåer, såväl vårdens
            organisering och prioriteringar som den konkreta situation där
            patienten möter vården. Riktlinjerna påverkar också avsevärda
            delar av hälso- och sjukvården eftersom de omfattar stora grupper
            med svåra kroniska sjukdomar som tar omfattande samhällsresurser
            i anspråk. Riktlinjerna är inte juridiskt bindande, men de ses
            som starka rekommendationer till vården om hur vårdresurserna
            bör prioriteras. Riktlinjerna ingår i verksamhetsgrenen kunskap,
            som är en central del av Socialstyrelsens kärnverksamhet. Den
            sammantagna kostnaden för Socialstyrelsens arbete med nationella
            riktlinjer uppgår till närmare 213 miljoner kronor för perioden
            2008–2012.
          </p>
          <p xml:id="i-7MmTXSyXU8tjDMEGJViQ9z">
            Det kan ta flera år att ta fram en nationell riktlinje. Riktlinjernas
            rekommendationer är av olika karaktär. Vissa rekommendationer
            syftar till att underlätta vårdpersonalens val mellan behandlingsmetoder.
            En annan typ av rekommendation riktar sig främst till tjänstemän
            som beslutar om vårdens organisering, eftersom rekommendationen
            förutsätter en förändring av vårdens organisation. En sådan rekommendation
            kan vara att diabetespatienter med allvarliga fotproblem bör erbjudas
            behandling och diagnostik hos ett multidisciplinärt vårdteam.
            I andra fall kan en rekommendation främst syfta till en bättre
            grundläggande vård. En sådan rekommendation kan vara att förebygga
            och behandla trycksår. Varje rekommendation beskriver åtgärder
            som är kopplade till olika sjukdomstillstånd.
          </p>
          <p xml:id="i-51imr5EcnEe4hxeoB8GK1u">
            Regeringens regleringsbrev till Socialstyrelsen har inte tagit
            upp arbetet med nationella riktlinjer under senare år. De mest
            aktuella skrivningarna om riktlinjerna återfinns i 2009 års regleringsbrev
            där det hänvisas till Dagmaröverenskommelsen. I äldre regleringsbrev
            anges att Socialstyrelsen ska verka för att de nationella riktlinjerna
            i ökad utsträckning ligger till grund för sjukvårdshuvudmännens
            planering och lokala vårdprogram. Där anges att myndigheten ska
            redovisa hur riktlinjerna påverkar medicinsk praxis och hur myndigheten
            ska verka för att riktlinjerna ska få genomslag.
          </p>
          <p xml:id="i-KFRrFGLxFz6gA6i8Tan1UA">
            Dagmaröverenskommelsen för 2009 anger att de nationella riktlinjerna
            ska vara evidensbaserade och avse vård och behandling av patienter
            med svåra kroniska sjukdomar. Riktlinjerna ska ge ett nationellt
            stöd i huvudmännens arbete med hälso- och sjukvårdsprogram och
            prioriteringar. Målet är att de ska bidra till goda resultat och
            att hälso- och sjukvårdens resurser ska användas effektivt, fördelas
            efter behov och styras av systematiska och öppna prioriteringar.
          </p>
          <p xml:id="i-BQj42sGk1v2bmJrYgnup2y">
            Socialstyrelsens övergripande mål för riktlinjerna är att de
            ska bidra till en god vård för patienter och brukare. Med god
            vård menar Socialstyrelsen att vården ska vara kunskapsbaserad
            och ändamålsenlig, säker, patientfokuserad, kostnadseffektiv,
            jämlik och ges i rimlig tid. Begreppet god vård är operationaliserat
            utifrån hälso- och sjukvårdslagens krav på god vård. Myndigheten
            har inte tydligt uttryckt att nationella riktlinjer är ett medel
            för att främja patientperspektivet, men patientfokuserad vård
            ingår i det övergripande målet för riktlinjerna. En nationell
            riktlinje ska inriktas på tillstånd eller problem där behovet
            av vägledning är störst, där kunskapsläget är osäkert, där förhållandet
            mellan kostnader och nytta är osäkert, där omotiverade praxisskillnader
            finns, på etiskt svåra frågor eller där professionerna är oeniga.
            Riktlinjerna är tänkta att vara ett stöd vid prioriteringar och
            ge vägledning för beslutsfattare (politiker och ledande tjänstemän),
            socialtjänstpersonal och hälso- och sjukvårdspersonal om vilka
            behandlingar och metoder som olika verksamheter i vård och omsorg
            bör satsa resurser på.
          </p>
          <p xml:id="i-FwAG9bCZVvZY1myRoky9ke">
            Socialstyrelsen uttrycker tydligt till Riksrevisionen att kärnan
            i riktlinjerna ska utgöras av vetenskaplig evidens. Man menar
            att det är tonvikten på evidens som ger styrmedlet dess legitimitet
            i hälso- och sjukvården. Föreslagna rekommendationer måste därför
            ta sikte på problem som kan formuleras på ett sätt som möjliggör
            sökning av vetenskaplig litteratur. Man hänvisar också till Socialstyrelsens
            instruktion som uttrycker att riktlinjerna ska vara evidensbaserade.
            Socialstyrelsen ser flera exempel på att bristande forskningsunderlag
            begränsar riktlinjearbetet.
          </p>
          <p xml:id="i-43AAwEQ2X6q3nyndhj7iHs">
            I Socialstyrelsens vägledning anges att riktlinjerna ska leda
            till god vård, det vill säga vård som är kunskapsbaserad, säker,
            patientfokuserad, effektiv, jämlik och ges i rimlig tid. Socialstyrelsen
            menar att riktlinjernas syfte delvis varierar beroende på vilket
            sjukdomsområde som avses. I hjärtsjukvården handlar det mer om
            att utvärdera olika teknologier och behandlingsmetoder medan riktlinjer
            för demensvården syftar till att höja den generella vårdkvaliteten.
          </p>
          <p xml:id="i-Xx6qgdTsdETME7Xaxzsx4D">
            I Socialstyrelsens utvärderingar av nationella riktlinjer görs
            ingen samlad uppföljning av genomslaget i vården av de nationella
            riktlinjerna. I utvärderingarna går det dock att följa genomslaget
            för enskilda rekommendationer med patientperspektiv. Av dessa
            utvärderingar framgår att genomslaget för dessa rekommendationer
            är begränsat, vilket illustreras med två exempel. Det ena gällde
            diabetesriktlinjerna där endast 42 procent av patienterna med
            typ 2-diabetes fått tillgång till utbildningsprogram vid de specialiserade
            diabetesmottagningarna i enlighet med riktlinjerna. Implementeringen
            i primärvården var ännu sämre; endast var femte primärvårdsenhet
            erbjöd sina diabetespatienter ett utbildningsprogram. Det andra
            exemplet gällde strokesjukvården som visade en begränsad följsamhet
            gentemot de nationella riktlinjerna vad gäller vården efter det
            akuta skedet. Det var en mycket liten andel av kommunerna som
            uppgav att de hade ett vårdprogram eller liknande för rehabilitering
            efter stroke. I Socialstyrelsens utvärdering framgår att endast
            58 procent av kommunerna har rutiner för att samordna rehabiliteringen
            med landstinget. Brister konstaterades också i implementeringen
            av rekommendationer om information och psykosociala insatser,
            information och stöd till anhöriga samt rökavvänjningsstöd.
          </p>
          <p xml:id="i-KACuh9czLdZZNiprqTo19z">
            Arbetet med att föra ut riktlinjerna fungerar bäst i den högspecialiserade
            vården medan det fungerar sämre i primärvården och sämst i kommunerna.
            Att ta fram riktlinjer är en central del av Socialstyrelsens kärnuppdrag.
            Socialstyrelsen har enligt sin instruktion också ett ansvar för
            att följa upp olika verksamheter och analysera orsaken till de
            brister som iakttas. I det får anses ligga att myndigheten bör
            följa upp att riktlinjerna når fram till vården och används så
            som avsett. Om detta inte fungerar tillfredsställande behöver
            orsakerna analyseras och åtgärdas. Vård- och omsorgsutredningen
            menade 2012 att Socialstyrelsen bör ta ett större ansvar i implementeringsprocessen
            för att öka genomslaget i den konkreta vårdverksamheten. Tjänstemän
            vid Socialstyrelsen anser i Riksrevisionens intervjuer att det
            är otydligt hur långt myndigheten ska gå i sitt stöd för implementering
            av riktlinjerna. Flertalet av de intervjuade patient- och brukarföreträdarna
            anser att Socialstyrelsens roll i stödet till implementering är
            för passiv.
          </p>
          <head xml:id="i-MbCgVN8QgjgujYGaNNckx1" type="h1">
            Vårt förslag
          </head>
          <p xml:id="i-YQVbAAP2Gjgyor1HaNTwSL">
            Nationella riktlinjer är viktiga nationella rekommendationer
            och beslutsstöd för behandling av vanligt förekommande sjukdomar.
            På ett antal områden saknas sådana riktlinjer. På andra områden
            finns nationella riktlinjer, men de följs inte av alla vårdgivare,
            vilket kan bidra till att vårdkvaliteten skiljer sig på olika
            ställen i landet. För att förbättra likvärdigheten och patientsäkerheten
            vill vi att nationella riktlinjer utarbetas på fler områden än
            i dag. Vi vill att all offentligfinansierad vård ska vara skyldig
            att följa de nationella riktlinjerna. Att följa nationella riktlinjer
            är att säkerställa att de modernaste och effektivaste metoderna
            används och att inte bostadsort, kön eller socioekonomisk tillhörighet
            avgör vilken vård du får. De nationella riktlinjer som Socialstyrelsen
            tar fram bör följas. Vi tror inte att Socialstyrelsen kan komma
            så mycket längre med dagens regelsystem. Vi föreslår att systemet
            med nationella riktlinjer, liksom vissa läkemedelsrekommendationer,
            ses över och utformas så att de kan göras obligatoriska i vården.
            Nationella riktlinjer måste i ett nytt system ses över kontinuerligt
            så att de inte blir inaktuella, och de måste utformas så att de
            inte hämmar utveckling utan bidrar till att än mer effektiva behandlingsformer
            m.m. kommer fram och sedan kan implementeras i riktlinjerna. Detta
            bör riksdagen som sin mening ge regeringen till känna.
          </p>
        </div>
        <div xml:id="i-FieRZsYzwDpMLjAoqaMoiN" type="signatureBlock">
          <list xml:id="i-Q25iPaBiX2vnAS73qehXE">
            <item xml:id="i-P7YiN9CJ4Ntvuo4Fgs9Lf2" who="i-HxcQkHC9fDSzkJWgvdhDEF" type="signature">
              Lena Hallengren (S)
            </item>
            <item xml:id="i-Be2XRa2oFnTeTgMNJgm9Hw" who="i-MMa2PA7yJ45qkfsEkcFqYb" type="signature">
              Christer Engelhardt (S)
            </item>
            <item xml:id="i-NNmXQ5dACjjpwYSRJRZK5r" who="i-YHze8naQ3VfThjRidPfYK7" type="signature">
              Ann Arleklo (S)
            </item>
            <item xml:id="i-PFuW5hEAnRaicwPcVRevoy" who="i-H4Edsjz4cmdv9sJHCLVnfS" type="signature">
              Catharina Bråkenhielm (S)
            </item>
            <item xml:id="i-CcyxWNJKMqvq5osNnmw3yg" who="i-2Bind9dyirGQ1UMwS9XjsT" type="signature">
              Lennart Axelsson (S)
            </item>
            <item xml:id="i-J5UX4AeYmuD1FJeHDZFFLn" who="i-8gcKLg8FFeh9DR71R7zcMv" type="signature">
              Gunnar Sandberg (S)
            </item>
            <item xml:id="i-G5jQ9DwoVe4ohxyBDqA1o4" who="i-TvPyEtuwNMQMGBtdEqsZRN" type="signature">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
