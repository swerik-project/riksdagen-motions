<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-00533">
  <teiHeader>
    <fileDesc>
      <titleStmt>
        <title>Ompröva nämndemannasystemet</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:533 av Maria Abrahamsson (M)</title>
          <idno type="rdwebb">H202533</idno>
          <rs type="number">533</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H202533/text</ref>
          <ref type="dokument_url_html">http://data.riksdagen.se/dokument/H202533</ref>
          <ref type="dokumentstatus_url_xml">http://data.riksdagen.se/dokumentstatus/H202533</ref>
          <ref type="docx">http://data.riksdagen.se/fil/04264C3F-F09E-4917-8058-087315C37FF5</ref>
          <ref type="pdf">http://data.riksdagen.se/fil/F147390C-46F3-4363-AF42-813C749689DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T3busUXcbvSTkGnaZQDSTo" type="signed"/>
        <correspContext corresp="i-T3busUXcbvSTkGnaZQDSTo">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-KUGX4W9nYhar2p9dp3HTii" type="submitted">
          <date when="2014-11-06"/>
          <time when="10:57:06"/>
        </correspAction>
        <correspAction xml:id="i-Mb9KtbDrcxkzdPRM4PFGMN" type="reviewed">
          <date when="2014-11-06"/>
          <time when="13:27:25"/>
        </correspAction>
        <correspAction xml:id="i-MnS6NoSqFJKWnjVG12Bjpw" type="referred">
          <date when="2014-11-12"/>
        </correspAction>
        <correspAction xml:id="i-36HMrnsiHg85GAxLztmk2T" type="assigned">
          <date when="2016-09-11"/>
          <time when="17:42:55"/>
        </correspAction>
        <correspContext corresp="i-36HMrnsiHg85GAxLztmk2T">
          <ref type="assignedTo">Justitieutskottet</ref>
        </correspContext>
        <correspAction xml:id="i-5KqxRUB1TCMw36K5XBgVht" type="behandlas_i"/>
        <correspContext corresp="i-5KqxRUB1TCMw36K5XBgVht">
          <ref type="uppgift">2014/15:JuU15</ref>
          <ref type="ref_dok_id">H201JuU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:533 av Maria Abrahamsson (M) Ompröva
          nämndemannasystemet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CGCFvjYQpP9wf8HeC8cdZ2">
            Förslag till riksdagsbeslut
          </head>
          <list style="ol">
            <item xml:id="i-WWLqB3429zTgpSp7Z8L9xZ">
              Riksdagen tillkännager för regeringen som sin mening vad som
              anförs i motionen om en omprövning av nämndemannasystemet.
            </item>
          </list>
        </div>
        <div type="motContent">
          <head xml:id="i-XUhP9G45UXYr5WwrZgHjcP" type="h1">
            Motivering
          </head>
          <p xml:id="i-SnUy7WwtX6XsGtML1TmTV2">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten.
          </p>
          <p xml:id="i-56vTaoN4i8SoMKE1T1J47E">
            Dessa sanningar – om de någonsin har kunnat kallas så – håller
            inte längre. Alliansregeringen tog klokt till sig av den allt
            hårdare kritiken som på senare år har framförts i samhällsdebatten
            mot nämndemannasystemet. Genom ett av föregående riksdags sista
            beslut skärptes kraven på nämndemännen. Från den 1 september kan
            domstolarna begära utdrag ur polisens belastningsregister, och
            en nämndeman får inte ha försatts i konkurs. Det har också blivit
            lättare för domstolarna att avsätta nämndemän som har begått brott
            eller som på annat sätt visar sig vara olämpliga. Nämndemännen
            ska dessutom genomgå en obligatorisk introduktionsutbildning.
          </p>
          <p xml:id="i-CA2QFLhyo53pkuLCWX5QQk">
            En återkommande kritik mot nämndemannasystemet gäller den partipolitiska
            kopplingen. I ett försök att möta kritiken har reglerna nu ändrats
            så att val av nämndemän numera inte ska hållas i anslutning till
            val av kommun- och landstingsfullmäktige. Nyordningen syftar till
            att göra det mer tydligt att nämndemannauppdraget inte är ett
            politiskt uppdrag.
          </p>
          <p xml:id="i-7B3diudV1Ro5NYN7dU5kCQ">
            Allt detta är välkomna steg i rätt i riktning. Men för att upprätthålla
            allmänhetens förtroende för våra domstolar krävs mer. Från legitimitetssynpunkt
            räcker det till exempel inte att domstolarna lättare kan avsätta
            olämpliga nämndemän. Faktum är att varje gång nämndemän tvingas
            lämna sina uppdrag på grund av att de har gjort bort sig – det
            händer ganska ofta – rubbas förtroendet inte bara för nämndemannasystemet
            utan för domstolarnas verksamhet i sin helhet. Inte heller räcker
            det att flytta fram tidpunkten för de politiska församlingarnas
            val av nämndemän för att slippa kritiken mot att uppdraget är
            politiskt. Den åtgärden kan lika väl ses som ett försök att maskera
            att det fortfarande är partipolitiker som nominerar nämndemän.
            Även om rekryteringen av nämndemän i framtiden delvis kommer att
            ske ur en så kallad fri kvot, som Statskontoret just nu utreder,
            ska de politiska församlingarna fortfarande nominera egna sympatisörer
            till nämndemän, med åtföljande förtroendeskador för rättsväsendet
            och rättsosäkerhet i domstolsprocessen.
          </p>
          <p xml:id="i-TiuFZJbHyr1nwvaEPuAvZu">
            Våren 2013 föreslog Straffprocessutredningen (SOU 2013:17) och
            Nämndemannautredningen (2013:49) att nämndemännen skulle avskaffas
            i hovrätterna och kammarrätterna. Dessvärre valde regeringen att
            inte genomföra utredningsförslagen i dessa delar.
          </p>
          <p xml:id="i-6aZqBHzCTvBntS46wP8UsF">
            Efter nära 40 års erfarenhet och i enlighet med de båda utredningarnas
            förslag är dock tiden mogen för en återgång till vad som gällde
            före 1975, när den dåvarande justitieministern lanserade påfundet
            med politiskt nominerade domare också i överrätterna. Även hovrätterna
            skulle inrätta sig i ledet och bli mer mottagliga för ”signaler”
            från progressivt politiskt håll.
          </p>
          <p xml:id="i-Dw4v8wqmHPrCzUNMW3qe2f">
            Den formella motiveringen för att nämndemän ska delta även i
            överrätternas avgöranden är att de, precis som i underrätterna,
            bidrar till ökad insyn och garanterar att domstolarnas verksamhet
            ligger i linje med allmänna värderingar i samhället.
          </p>
          <p xml:id="i-SskZic1zZkx49mqqQJm9NW">
            Att nämndemän förbättrar medborgarnas insyn i rättsprocessen
            låter tryggt och bra. Men närmare betraktat är det högst oklart
            på vilket sätt insynen skulle bli bättre. Nämndemän är i likhet
            med yrkesdomare förbjudna att yppa vad som sägs under domstolens
            överläggningar. Det högtidliga talet om medborgerliga värderingar
            och mångfald kan dessvärre lätt punkteras eftersom det av naturliga
            skäl aldrig går att få en representativ sammansättning inom grupper
            av två eller tre nämndemän.
          </p>
          <p xml:id="i-BTnk521mT1UVX7c1iewzN6">
            Ett resultat av höstens val är en kraftig ökning av nämndemän
            från Sverigedemokraterna. Feministiskt initiativ klarade visserligen
            inte riksdagsspärren men röstades in i 13 kommuner och fick därmed
            mandat att i likhet med riksdagspartierna nominera nämndemän till
            våra domstolar.
          </p>
          <p xml:id="i-LZaPdkjjmc9DBqATWkqPcy">
            I ett system som innebär att sverigedemokrater och extremfeminister
            har rätt att till betydande antal nominera egna företrädare som
            lekmannadomare – också till förvaltningsdomstolar som handlägger
            bland annat migrationsärenden och verkställighet i vårdnadsmål
            – riskerar människors förtroende att rubbas inte bara för asylprocessen
            och vårdnadstvister mellan kvinnor och män, utan för det svenska
            rättssystemet och rättskipningen i stort. Men av demokratiska
            skäl är det inte möjligt att på förhand sortera bort vissa partiers
            företrädare. Även extrempartier till höger och vänster måste inom
            ramen för nuvarande system ges möjlighet att nominera nämndemän.
          </p>
          <p xml:id="i-EKKkoxHEAisGFC1jVyM1ja">
            Trots nämndemannasystemets väl kända nackdelar från förtroende-
            och rättssäkerhetssynpunkt har utvecklingen paradoxalt nog gått
            i riktning mot starkare nämndemannamedverkan. Nämndemännen har
            fått individuell rösträtt och säte i hovrätterna och kammarrätterna.
            Riksdagens nyligen beslutade uppstramning av nämndemannasystemet
            markerar dock början på en omprövning i riktning mot minskat nämndemannainflytande
            över rättskipningen. Ett naturligt andra steg i den utvecklingen
            är att återgå till ordningen med kollektiv rösträtt som gällde
            fram till 1982 i tingsrätterna och länsrätterna. Det bör också
            övervägas att – efter finländsk förebild – låta domstolen själv
            avgöra vilka mål som lämpar sig för medverkan av nämndemän. En
            tredje möjlighet är att avskaffa nämndemännen helt i överrätterna.
            Slutligen bör en omprövning ske om nämndemannasystemet alls ska
            finnas kvar.
          </p>
        </div>
        <div type="motSignatures">
          <list>
            <item xml:id="i-Vp4aKX8awaf445Ed7T1QBx" who="i-Cd1KL55s1P4VpgkZMge4ns">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
