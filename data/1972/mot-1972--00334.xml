<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00334">
  <teiHeader>
    <fileDesc>
      <titleStmt>
        <title>om ett program för den fortsätta utbyggnaden av sjuk- och hälsovård,
m. m.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett program för den fortsätta utbyggnaden av sjuk- och hälsovård,
m. m.</title>
          <idno type="rdwebb">FV02334</idno>
          <rs type="number">334</rs>
          <ref type="dokument_url_text">http://data.riksdagen.se/dokument/FV02334/text</ref>
          <ref type="dokument_url_html">http://data.riksdagen.se/dokument/FV02334</ref>
          <ref type="dokumentstatus_url_xml">http://data.riksdagen.se/dokumentstatus/FV02334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MACP. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VC2bdd7rNQFJkMpzrNvDa2" type="signed"/>
        <correspContext corresp="i-VC2bdd7rNQFJkMpzrNvDa2">
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-6PeNM1B9NsCjyScL117vps"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__334/mot_1972__334-001.pdf"/>
      <fw xml:id="i-HttHMoqLb5U3nUuV28Hp5">
        Mot. 1972:334 15
      </fw>
      <div xml:id="i-VvD4UYbZij4WfniUqs8raE" type="motHeader">
        <div xml:id="i-TMwKcrQgK8dYTrsgE7Atg2" type="motTitle"/>
        <div xml:id="i-AssnCFoirFbFMbETB5docR" type="motSubmissionInfo"/>
      </div>
      <div xml:id="i-FN7ARqwdH7FRqQ7cHdLz6s" type="motBody">
        <div xml:id="i-BdNAxLoVkKg4S7e9Q2miWW">
          <p xml:id="i-U5erzm11P4GiYF3WDvMSCZ">
            Nr 334
          </p>
          <p xml:id="i-JdL2cBf26WpFBmr1owVmpa">
            av herr Helén m. fl. om ett program för den fortsatta utbyggnaden
            av sjuk- och hälso- vård, m. m.
          </p>
          <p xml:id="i-UYyjzH7inqha8ZYS2Vy4Y7">
            Helhetssyn
          </p>
          <p xml:id="i-5ZuvYVWvHDZofECRRiQJkZ">
            Omsorgen om människors fysiska och psykiska hälsa måste vara
            en förstahandsuppgift för ett välutvecklat samhälle. Stora satsningar
            har inte minst under senare år gjorts i Sverige för att skapa
            större förutsättningar för :mänskligt välbefinnande. Sådana inslag
            i samhällsutvecklingen som stigande levnadsstandard, bättre kost
            och bostäder samt ökad fritid borde bidra till att minska vårdbehoven.
            Vidare har stora resurser avdelats för utbyggnad av den direkta
            vårdapparaten. Sverige har härigenom en inom vissa vårdsektorer
            internationellt sett hög standard. Men denna utveckling innebär
            långtifrån att vårdproblemen är på väg att lösas. Fortfarande
            kvarstår stora brister, t. ex. inom den psykiatriska vården, långtidssjukvården
            och reumatikervården. På dessa områden måste betydande satsningar
            göras under de närmaste åren. Långtidssjukvårdens brister får
            bl.a. allvarliga återverkningar på hela åldringsvården samt medför
            belastning på akutsjukvården av patienter som borde vårdas på
            en långvårdsklinik med dess aktiva rehabiliteringsterapi. På många
            delområ- den är vidare väntetiderna fortfarande orimligt långa.
            Vissa inslag i det moderna samhället — den ökade medellivslängden,
            den tilltagande stressen, bristen på motion, den stigande giftkonsum-
            tionen, de delvis försämrade sociala kontakterna i anslutning
            till den ökade befolkningskoncentrationen — alstrar nya vårdbehov.
            Den höjda levnadsstandarden, inflyttningen till tätorterna samt
            utbyggnaden av sjukvården i sig själv har vidare gjort det möjligt
            och lättare för fler att söka vård. Nya vårdmöjligheter skapas
            kontinuerligt. Den medicinska och teknis- ka forskningen ligger
            alltid långt före — det finns ständigt nya rön som sjukvården
            skulle kunna tillgodogöra sig. Det är nyheter som kan lindra smärta
            och lidande, göra det lättare för många människor att leva eller
            kanske rädda liv. Men det är samtidigt nyheter som ökar klyftan
            mellan vad som skulle kunna åstadkommas på vårdområdet och vad
            som är möjligt att åstadkomma av ekonomiska och andra skäl. Jämsides
            med utbyggnaden av vårdresurserna kvarstår eller uppstår
          </p>
          <pb facs="riksdagen-motions-pdf/data/1972/mot_1972__334/mot_1972__334-002.pdf"/>
          <fw xml:id="i-KdfTkhpFGqemYrY5vDPNVo">
            Mot. 1972: 334 16
          </fw>
          <p xml:id="i-P94Po48W2qKn2YJaD6qbjB">
            allvarliga brister i planering och samordning. Individens ofta
            komplicera- de problem måste lösas i ett sammanhang. Stressjukdomar
            kan ha sociala, fysiska eller psykiska inslag, och behandlingen
            måste kanske sättas in på dessa sektorer samtidigt. En person
            som lämnar ett sjukhus eller annan vårdanstalt kan ha behov av
            socialt stöd. Socialstyrelsen har i sina petita för budgetåret
            1971/72 pekat på att en av de två frågor som bör dominera vårdplaneringen
            under 1970-talet är behovet av ökade kontakt- ytor mellan sjukvård
            och socialvård. Utbyggnaden av vårdresurserna skapar delvis nya
            problem. Anstalts- miljön är passiviserande. Kravet på rationellt
            användande av knappa resurser inom vårdsektorn kan lätt leda till
            att den enskilde individen kommer i kläm. Hela vårdområdet måste
            ses som en enhet vid planering och en bättre samordning skapas
            mellan olika vårdsektorer. Hur stora resurser som skall anslås
            totalt för vård och till vilka sektorer måste bli föremål för
            politisk debatt och värdering. För att sådana bedömningar skall
            vara möjliga krävs bättre underlag i form av kartläggningar av
            nuvarande bristområden och förebyggande insatsers värde, uppskattningar
            av framtida vårdbehov, personalbudgetar och kostnadsberäkningar.
            Förslag till program för alternativa ambitionsnivåer bör upprättas.
            På denna grundval måste ytterst riksdagen ta ansvaret för att
            besluta om ett samlat program för hälso- och sjukvården och näraliggande
            områden inom socialvården gällande landet i dess helhet. Låt oss,
            utan att därför föregripa resultatet av de undersökningar vi efterlyst
            ovan, peka på vad vi uppfattar som några viktiga målsättningar
            inom ramen för ett samlat program för den fortsatta utbyggnaden
            av hälso- och sjukvård.
          </p>
          <p xml:id="i-816W3aghDu9qsfj2ebpsgZ">
            1. Kraftigare satsning på förebyggande hälsovård i vid mening
          </p>
          <p xml:id="i-ACfvbrwoZ4bmhSjgVouvCq">
            För att det framtida vårdbehovet skall kunna nedbringas är en
            målmedveten satsning på förebyggande vård nödvändig. Vårdbehov
            betingade av brister i miljö och felaktigt levnadssätt måste i
            görligaste mån undanröjas. Det kräver generella insatser inom
            miljöpolitiken, trafikplaneringen, boendeplaneringen m.fl. områden.
            Arbetsplatsmil- jöerna måste saneras genom bl. a. ökade satsningar
            på företagshälsovård. Behovet har på detta område beräknats till
            ca 1 300 heltidsarbetande läkare. 1975 beräknas med nuvarande
            utbyggnadstakt ca 700 läkare inklusive deltidsarbetande finnas
            inom företagshälsovården. Insatser krävs för att spåra och undanröja
            psykiska miljöhot. För en förbättrad social miljö krävs upprustning
            av bostadsbestånd genom slumsanering. Segrege- rade bostadsområden
            bör undvikas. Människor med sociala handikapp
          </p>
          <pb facs="riksdagen-motions-pdf/data/1972/mot_1972__334/mot_1972__334-003.pdf"/>
          <fw xml:id="i-WEdDwDiNCZhBvgRHYsB8j3">
            Mot. 1972: 334 17
          </fw>
          <p xml:id="i-Gpq189eF9oWgZNZrcdSvdQ">
            måste få möjlighet att bo i normal bostadsmiljö. Bättre förutsättningar
            för en harmonisk hemmiljö, som är av grundläggande betydelse för
            barnens sociala och psykiska utveckling, kan skapas genom ökat
            inslag av familjekunskap i skolan, föräldraskolor, familjerådgivning
            etc. Skolhälso- vården måste byggas ut ytterligare och samordnas
            med verksamheten vid barnavårdscentraler, fyraåringskontroll och
            barnstugor. Verkningsfulla förebyggande insatser i fråga om ”folkgifterna”
            — tobak, narkotika, alkohol — är av utomordentlig betydelse för
            folkhälsan. Av central betydelse är vidare att stödet till idrotts-
            och motionsverk- samhet byggs ut. Den försöksverksamhet med friskvårdsplan
            som bedrivs i bl.a. Värmlands län bör följas upp över hela landet.
            Motionsanlägg- ningar i kombination med omfattande motionspropaganda
            och tränings- råd bör kunna ha en betydande inverkan på människors
            allmänna hälsotillstånd. Framför allt bör förekomsten av hjärt-
            och kärlsjukdomar, som nu utgör den största sjukdomsgruppen, kunna
            minska genom ökad motion. Primärkommuner har lagt ner relativt
            stora summor på motions- anläggningar av olika slag. Landstingen
            borde kunna utnyttja dessa lokaler för öppenvårdsläkare vissa
            timmar i veckan dels för eftervård av patienter, dels för motionsrådgivning.
            Socialstyrelsen har för budgetåret 1972/73 anmält ett medelsbehov
            för hälsovårdsupplysning på 7,2 milj. kr. Styrelsen framhåller
            att åtgärder för att förbättra allmänhetens kost- och motionsvanor
            samt för att begränsa konsumtionen av beroendeframkallande medel
            är särskilt angelägna. Av den begärda ökningen på 4,2 milj. kr.
            föreslås i statsverkspropositionen bara 800 000 bli beviljade.
            Anslaget för att ge allmänheten information om förebyggande hälsovård
            kommer därmed att uppgå till knappt en promille av vad staten
            får in i skatt på alkohol och tobak. Vi anser att denna upplysningsverksamhet
            är så viktig att ett högre anslag bör beviljas. Särskilt angelägen
            är härvid den aviserade upplysning- en om tobaksrökningens skadeverkningar.
            Vi vill i detta sammanhang betona nödvändigheten av ett nära samarbete
            med de frivilliga organisa- tioner som bedriver informationsverksamhet
            på olika delområden. Informationen bör också bedrivas i former
            som gör att man når många människor. Annonsering i pressen är
            här en lämplig informationsväg. En effektiv förebyggande vård
            kräver också en förbättrad allmän hälsokontroll. Riktade hälsokontroller
            med uppgift att tidigt upptäcka och avhjälpa sjukdomstillstånd
            bör genomföras. Mest angeläget är då undersökning av sådana grupper
            som efter medicinsk bedömning anses vara särskilt utsatta för
            risk. Varje nybliven pensionär bör erbjudas en hälsokontroll som
            ett inledande moment i den uppsökande åldringsvår- den. Kontrollerna
            bör i första hand inriktas på tidig upptäckt av bestämda sjukdomar,
            t.ex. hjärt- och kärlsjukdomar, cancer, tbc, sockersjuka, urinvägsinfektioner.
            Undersökningar som specialinriktas på
          </p>
          <p xml:id="i-QLH4LZxH7utLZ68QQvoXZn">
            2 Riksdagen 1972. 3 saml. Nr 329-334
          </p>
          <pb facs="riksdagen-motions-pdf/data/1972/mot_1972__334/mot_1972__334-004.pdf"/>
          <fw xml:id="i-GrwuHVrmweTw8fHA2AtS9C">
            Mot. 1972: 334 18
          </fw>
          <p xml:id="i-V9XBk1qjMc8HX2KUSWrQ5F">
            vissa grupper bör kunna kombineras med en allmän hälsokontroll
            på en mycket enkel nivå, som erbjuds alla medborgare och som inte
            kräver medverkan av läkare ute på fältet. Ett sådant system har
            byggts upp i Uppsala län, varifrån erfarenheter bör kunna hämtas.
            Hälsokontrollerna kan lämpligen handhas av den öppna vårdens vårdcentraler
            (flerläkarstationer). Specialiserade hälsokontrollstationer bör
            också kunna förekomma. För att hälsokontrollerna skall få någon
            reell verkan måste det i synnerhet finnas inbyggt en omhändertagande
            verksamhet. Det måste vidare finnas förbindelsevägar mellan vård
            och förebyggan- de åtgärder. Om en undersökning av en enskild
            vårdbehövande visar att det finns faktorer på hans arbetsplats
            eller i hans miljö som skadar honom, måste det finnas kontaktmöjligheter
            och metoder för att påverka hans omgivning. Det är troligt att
            de flesta politiker är inställda på att prioritera alla former
            av förebyggande hälsovård. Vi menar emellertid att satsningen
            skall vara av sådan omfattning att den på sikt kan medföra en
            radikal besparing inom sjukvården förutom ett ökat mänskligt välbefinnande.
            Vi föreslår därför att särskilda projektgrupper tillsättes för
            att utarbeta långsiktiga planer för att nå dessa stora både mänskliga
            och samhällseko- nomiska vinster. Projekten skall avse rekreations-
            och motionsidrotten, kostfrågor, förebyggande insatser beträffande
            narkotika, alkohol och tobak. I dessa projektgrupper bör ingå
            representanter för regering, riksdag, socialstyrelsen, landstingen,
            primärkommunerna, arbetsgivarna och de anställdas organisationer
            samt berörda ideella föreningar och ungdomsorganisationer. De
            bör snabbt arbeta med att få fram konkreta förslag. Det är nödvändigt
            att kampanjerna läggs upp så att de kan engagera så många organisationer
            som möjligt för att få starkast möjliga förankring.
          </p>
          <p xml:id="i-2GHnUdTJD2ZYZ2VLZMPiu8">
            2. Fortsatt utbyggnad av den öppna vården
          </p>
          <p xml:id="i-BVKG4eziEdugY6xsu1rap5">
            Härigenom kan trycket på den kostnadskrävande slutna sjukvården
            minskas (den genomsnittliga kostnaden per vårddag för samtliga
            lasarett uppgår till 278 kr.). Dagsjukhus och nattsjukhus bör
            anordnas för patienter som inte är i behov av sluten vård. Behandling
            i öppen vård innebär att den vårdbehövande slipper bryta upp från
            sin normala miljö. Olägenheter uppstår å andra sidan genom krav
            på fler resor, längre väntetider etc. Dessa olägenheter kan i
            viss mån undanröjas genom transportservice och inrättande av patienthotell.
            ”Nattfamiljeplatser” bör kunna inrättas för vissa patientgrupper.
            Anhöriga som övertar hemvårds- ansvar bör i ökad omfattning kunna
            anställas med skälig lön och sociala
          </p>
          <pb facs="riksdagen-motions-pdf/data/1972/mot_1972__334/mot_1972__334-005.pdf"/>
          <fw xml:id="i-F4ptZxzmwioBeeDHQWYBnc">
            Mot. 1972: 334 19
          </fw>
          <p xml:id="i-FQL4yHGUEg2gs8GqbH6Hf3">
            förmåner. Hemsjukvårdens resurser måste förstärkas med ambulerande
            sjukvårdspersonal som sjukgymnaster, arbetsterapeuter etc. Vidare
            måste kommunernas hemsamaritverksamhet genomgå en fortsatt utbyggnad.
            I fråga om de delar av vården där detta är möjligt bör en långtgående
            decentralisering eftersträvas. Vården kan delas upp i olika nivåer.
            För hälsovård och ”vardagssjukvård” måste den samordnade bassjukvården
            svara. Den första och naturliga kontakten med vårdapparaten bör
            bestå i besök hos en allmänläkare i ett jourdistrikt eller på
            en flerläkarcentral. Så stor del av vården som möjligt bör förläggas
            till denna nivå. Härigenom uppnås såväl samhällsekonomiska som
            servicemässiga vinster. ”Närsjuk- vården” bör prioriteras. Specialiserad
            vård är det dock nödvändigt att förlägga till olika former av
            lasarett, dit resurserna för sådan vård kan koncentreras. Läkarhus
            och privatpraktiserande läkare i övrigt erbjuder väsentliga komplement
            till sjukhusens öppna vård. Privatläkare tar hand om ungefär en
            fjärdedel av alla läkarbesök varje år. I Stockholm är andelen
            den dubbla. Företagna undersökningar tycks visa att läkarhusen
            har ungefär samma sociala rekrytering som inom motsvarande delar
            av den allmänna sjukvården. Samhället bör i görligaste mån medverka
            till att upprätthålla de möjligheter som finns till fritt läkarval.
            I detta syfte behövs en uppräkning av ersättningsbeloppen. För
            en bättre samordning mellan sjukvård och socialvård bör i anslutning
            till flerläkarstationerna skapas olika sociala distriktscentra
            med social och sjukvårdande service i form av läkarhjälp, social
            och juridisk rådgivning, psykologisk hjälp och med möjligheter
            till uppsökan- de verksamhet. Dessa centra bör vara serviceinriktade
            och organisera social jourtjänst även under icke kontorstid. Akuta
            sociala problem kan uppstå även på kvällstid och under helger.
            Möjligheter till experiment bör öppnas, t.ex. i form av s. k.
            samhem, där människors sociala problem kan intensivbehandlas i
            en miljö som medger sammanförande av såväl friska människor som
            olika slag av vårdbehövande.
          </p>
          <p xml:id="i-HpPXnYchaenuMBSxVaue9W">
            3. Kraftigare satsning på eftervård
          </p>
          <p xml:id="i-83pqF4veC9LsEduNxCfFS3">
            Målsättningen bör vara att ingen patient lämnar ett sjukhus utan
            att en kontroll görs av att anpassning till ett friskt liv kan
            ske och sker. Eftervård och rehabilitering måste på ett naturligt
            sätt anknytas till akut- och långtidsvård. Den vårdbehövande bör
            inte lämnas utan bistånd förrän han om möjligt har återanpassats
            till arbetslivet, eventuellt till någon form av skyddad sysselsättning.
            En kontroll måste göras av att denna återanpassning verkligen
            sker. För detta krävs ökat samarbete mellan olika vårdsektorer
            och ökade insatser av kuratorer och annan
          </p>
          <p xml:id="i-N4JMxVwTRq7YKa4enh3pv">
            2" Riksdagen 1972. 3 saml. Nr 329-334
          </p>
          <pb facs="riksdagen-motions-pdf/data/1972/mot_1972__334/mot_1972__334-006.pdf"/>
          <fw xml:id="i-13514SvrHSAByk9TD34KLC">
            Mot. 1972: 334 20
          </fw>
          <p xml:id="i-VuYek8fhmgHqgey4h5oyUb">
            personal för eftervård. Här finns i dag stora brister. En fortlöpande
            kontroll av patienten och en uppföljning av behandlingens effekt
            under lång tid finns egentligen bara då det gäller cancer- och
            tbce-patienter. Bristen på uppföljning kan då få katastrofala
            följder för patienten. Läkaren får själv ingen egentlig kontroll
            av om behandlingen gett de resultat som avsetts. Huvudmännen får
            ingen konkret uppfattning om de medel, som fördelas för olika
            ändamål, får optimal användning. Det är angeläget att man åtminstone
            för behandlingen av vissa sjukdomstyper — t. ex. endokrina sjukdomar,
            tumörsjukdomar, hjärt- och kärlsjukdomar, sockersjuka, allergisjukdomar
            — systematiskt kan lägga upp system som styr patientens återbesök,
            utvärderingen av vården och som möjliggör en konkret redovisning
            av dennas resultat även i ekonomiska termer. En sådan uppföljningsverksamhet
            skulle kunna förläggas till centrallasaretten och kräver administrativt
            knappast något betydande personalbehov. De vårdinsatser, som krävs
            vid senare förvärrade återfall, är av allt att döma större än
            de som krävs för den kontinuerliga kontrollen. Statsmakterna bör
            ta initiativ så att denna form av systematiserad uppföljning av
            behandling inom sjukvård kan komma till stånd. Den kunskap som
            en sådan efterkontroll ger måste givetvis fortlöpande påverka
            vårdens utformning. En betydande del av rehabiliteringsansträngningarna
            utförs genom hemvård med hjälp av bl. a. anhöriga. Denna verksamhet
            kan göras enklare om den anhörige kan vistas tillsammans med patienten
            under slutskedet av hans behandling för eftervård och på så sätt
            skolas i den behandlingsmetodik, som skall användas under den
            fortsatta rehabilite- ringen. Den psykiatriska eftervården bör
            byggas ut med anknytning till modernt arbetsliv och skyddade verkstäder.
            I detta sammanhang är det särskilt angeläget att beakta behovet
            av eftervård för narkotikasjuka. Alkohol- och narkotikaskadade
            bör om möjligt behandlas i öppen vård. Frivillig medverkan ger
            större möjligheter till resultat än tvångsingri- panden. Behandlingen
            måste dock inledas med en tids sluten vård. Inom eftervården kan
            heller inte möjligheten till tvångsingripanden undvaras. Akut
            berusade personer, som omhändertas, bör föras till poliklinik
            med resurser för medicinsk och kurativ behandling. Ansvaret för
            vården av alkohol- och narkotikaskadade är för närvaran- de splittrat
            på primärkommun, landsting och stat. Det bör samlas i landstingens
            regi och där samordnas med annan vård. Då staten har hela inkomsten
            av alkoholbeskattningen, synes det rimligt att staten också svarar
            för kostnaderna för denna vård. Staten bör därför lämna generösa
            bidrag till landstingen för detta ändamål. Behandlingen av narkotikaskadade
            kräver mycket stora insatser. Erfarenheterna visar att återfallsfrekvensen
            bland dem som avgiftats och behandlats i sluten vård är skrämmande
            stor. Endast en långvarig
          </p>
          <pb facs="riksdagen-motions-pdf/data/1972/mot_1972__334/mot_1972__334-007.pdf"/>
          <fw xml:id="i-3S4efVT37EoSGpw1QssF99">
            Mot. 1972: 334 21
          </fw>
          <p xml:id="i-RmSB1wU4ffNrfAmRremRB2">
            eftervård antingen i helt öppen vård med patienterna boende i
            sina hem eller med en del av vårdtiden förlagd till särskilda
            inackorderingshem torde kunna återföra dessa till liv och hälsa.
            Narkotikadispensärer bemannade av läkare och socialarbetare bör
            inrättas med uppgift att bedriva systematisk och uppsökande eftervård
            av narkomaner. Efter- vårdshem för utslussning och återanpassning
            bör anordnas och samordnas med dispensärerna. Även andra vårdalternativ
            bör stimuleras. En systema- tisk prövning av olika vårdformer
            borde ske mot bakgrund av hittillsva- rande svårigheter att nå
            gott resultat.
          </p>
          <p xml:id="i-TvFbWdHdhdKEneXvofR31T">
            4. Bättre samordning av vårdinsatserna
          </p>
          <p xml:id="i-VtVDN3gEE95puPkUTuKCGD">
            Fler och bättre förbindelseled bör upprättas mellan förebyggande
            vård, direkt vård och eftervård, vilket även måste innebära att
            erfarenhe- ter från eftervården ges bättre möjligheter att påverka
            de direkta vårdinsatserna och att rön från vårdområdet i större
            utsträckning får styra planeringen av samhället i övrigt. Åtgärder
            måste vidtas för att ytterligare integrera öppen och sluten vård.
            Fler och bättre förbindelser måste finnas mellan hälso- och sjukvårdssektorn
            och andra vårdsektorer som socialvård, kriminalvård etc. För att
            få till stånd en bättre samordning av olika delar inom vården
            måste också gränserna mellan olika ansvarsområden ses över. Nu
            ligger t.ex. ansvaret för hälsovården delvis hos primärkommunerna,
            medan sjukvården handhas av landstingen. En sådan bättre samordning
            fordrar säkerligen också en genomgripan- de översyn av nuvarande
            utbildning. Bl.a. saknas för närvarande samordnad utbildning för
            olika sektorer inom hälso- och sjukvården. Det är vidare nödvändigt
            att den sjukvårdsadministrativa personalen får insikt i och överblick
            över medicinska frågor samt att fler läkare med bredare utbildning
            ges sjukvårdsadministrativa tjänster.
          </p>
          <p xml:id="i-T7LmobpP8i9WCGs1JL2KQx">
            Prioritering
          </p>
          <p xml:id="i-DBe8DiFL9JAAKbfqi669CU">
            Behovet av och de tekniska möjligheterna till offentliga insatser
            på vårdområdet är närmast obegränsade. Som vi framhållit i inledningen
            av denna motion skapar samhällsutvecklingen nya vårdbehov utöver
            de tidigare brister som kvarstår. Den medicinska utvecklingen
            ökar vidare ständigt vårdmöjligheterna. Av åtminstone två skäl
            finns det en betydan- de klyfta mellan vad som tekniskt skulle
            kunna åstadkommas på vårdområdet och vad som faktiskt är möjligt
            att åstadkomma: 1. De senaste årens höjningar av landstingsskatten
            är av en sådan
          </p>
          <pb facs="riksdagen-motions-pdf/data/1972/mot_1972__334/mot_1972__334-008.pdf"/>
          <fw xml:id="i-2KM88QiememGghQVRaU52u">
            Mot. 1972: 334 22
          </fw>
          <p xml:id="i-Cc1wu1fsoRzQ8jzHLwtEBG">
            storleksordning att skatteutvecklingen inte kan få fortsätta
            på samma sätt som hittills. Till en del hänger detta givetvis
            samman med kostnadsfördel- ningen mellan stat och kommun. Vi förutsätter
            att den utredning om denna kostnadsfördelning som aviserats får
            som en av sina viktigaste uppgifter att diskutera hur sjukvårdskostnaderna
            skall täckas. Den sedan 1969 arbetande sjukvårdskostnadsutredningen
            bör här kunna vara av stort intresse. Alldeles oavsett kostnadsfördelningen
            måste man dock konstatera att den kostnadsutveckling som ägt rum
            under de senaste åren och som innebär att landstingens nettokostnader
            för hälso- och sjukvård sexfaldigats under 1960-talet måste brytas,
            om den totala skattebelast- ningen skall kunna hållas på en rimlig
            nivå. 2. Om utvecklingen fortsätter som hittills, bl. a. med den
            traditionella utbyggnaden av den slutna vården, skulle en samhällsekonomiskt
            sett orimligt stor andel av den nytillkommande arbetskraften behöva
            gå till vårdyrkena. Även om läkartillgången kan förväntas bli
            förbättrad under 1970talet -— ca 1000 nya läkare per år väntas
            tillkomma — ställs mot denna bakgrund stora krav på prioritering
            också inom vårdsektorn. En granskning av den nuvarande resursfördelningen
            visar att de somatiska sjukhusen får omkring 55 procent av de
            ekonomiska resurserna, psykiatrin ca 20 procent och långtidssjukvården
            drygt 12 procent. Resterande 15 procent fördelas mellan öppen
            vård utanför sjukhus, folktandvård, hälsokontroller och en rad
            andra aktiviteter. Detta kan inte vara en rimlig resursfördelning.
            Det stora tillskottet av nya läkare under de närmaste åren måste
            mötas med en planering så att de stora satsningar som gjorts på
            utbildning får en god avkastning genom lämplig användning av läkararbetskraften.
            Det förhållande att bristen på läkare inte kommer att vara lika
            besvärande framöver gör samtidigt att det finns särskilt stora
            möjligheter att bygga ut de sektorer man finner vara mest angeläget
            att bygga ut. Detta bör utnyttjas för att åstadkomma den omprioritering
            mellan t. ex. sluten och olika former av förebyggande vård samt
            öppen vård som vi pläderat för i denna motion. En genomgripande
            diskussion krävs nu om vårdens framtida utbygg- nad. Vi måste
            få svar på frågan hur stora resurser vi under 1970-talet kan anslå
            till vård och på vilka områden. Svaret måste ytterst ges av riksdagen.
            Riktlinjerna för prioritering och utbildning liksom försäkrings-
            systemets och vårdlagstiftningens framtida utformning måste fastställas
            generellt. Ett program för hälso- och sjukvården och den därtill
            knutna socialvården bör utarbetas. För detta krävs undersökningar
            om nuvarande bristområden, under- sökningar och uppskattningar
            av det framtida vårdbehovet, personalbud- getar och kostnadsberäkningar.
            Alternativa ambitionsnivåer bör presente- ras, remissbehandlas
            och därefter ligga till grund för demokratiska beslut.
          </p>
          <pb facs="riksdagen-motions-pdf/data/1972/mot_1972__334/mot_1972__334-009.pdf"/>
          <fw xml:id="i-73VmEhS5BJefdR2QEWtCv8">
            Mot. 1972: 334 2
          </fw>
          <p xml:id="i-YRRfqWKkbmGqjHPvFpRo6m">
            Endast härigenom kan vi klara de ytterligt svåra prioriteringsfrågor
            vi tidigare berört. De analyser och prognoser som utförts av landstingen
            i den s. k. Rupro 71 och som nu sammanställs av socialstyrelsen
            bör kunna utgöra en väsentlig del i den planering vi förordar.
            En sådan generellt fastställd långtidsplan för vårdområdet bör
            ligga till grund för huvudmännens egna planer. Med en central
            planering skulle en bättre fördelning av vårdresurserna kunna
            komma till stånd. Flaskhalsar i utbildningen skulle undvikas och
            en ökad kontroll skapas över den fortsatta kostnadsutvecklingen.
            Programarbetet bör, då det gäller de övergripande planerings-
            och prioriteringsfrågorna ledas av en parlamentariskt sammansatt
            kommitté med representation även för huvudmännen. Detta är en
            bättre lösning än den nuvarande där statsmakterna framlägger vissa
            intentioner för att i någon mån styra utvecklingen. En parlamentarisk
            beredning av vårdut- vecklingen är enligt vår mening att föredra
            framför en behandling av centrala planeringsfrågor endast inom
            socialdepartementet och socialsty- relsen. Expertutredningar och
            sammanställningar av administrativa organ bör ge underlag för
            parlamentariska beslut. I ett sådant programarbete blir givetvis
            prioriteringsfrågorna av central betydelse. Några principer för
            dessa bör vara inriktningen på åtgärder som dels i sig är angelägna,
            dels bidrar till ett effektivt långsiktigt utnyttjande av resurserna.
            Vi har i det föregående pekat på några sådana åtgärder. Allt större
            krav på politiska prioriteringar inom vårdsektorn ställs i den
            allmänna debatten liksom från läkarhåll. Det är vår bestämda uppfattning
            att politikerna måste våga ta sitt ansvar för sådana prioriteringar
            och att angelägenheten härav har ökat för varje år. De utredningar
            som pågår liksom de faktiska prioriteringar som görs av bl. a.
            socialstyrelsen bildar i detta avseende en otillräcklig grundval
            för den framtida utbyggnaden av hälso- och sjukvården med angränsande
            vårdsektorer. Det är mot denna bakgrund vi upprepar vårt krav
            på en
          </p>
          <p xml:id="i-PhdiQ9Av4oEA25Wg9Fcu1A">
            parlamentarisk utredning.
          </p>
          <p xml:id="i-GvCBTFw5TKUTAfUPjCG2YH">
            Individen i vårdsamhället
          </p>
          <p xml:id="i-Fou9j6pazzx9YD3YWYFWZM">
            Vid få tillfällen har en människa större behov av mänsklig kontakt
            än då hon befinner sig under vård. Det är viktigt att personalen
            kan ägna ökad tid åt samtal och kontakt med patienterna. De risker
            som finns för att den enskilde patientens identitet och behov
            tappas ur sikte måste också motverkas med en rad andra åtgärder.
            Av de totala driftkostnaderna inom sjukvården utgår till löner
            70 procent. Skall kostnaderna kunna hållas inom rimliga gränser
            är det
          </p>
          <pb facs="riksdagen-motions-pdf/data/1972/mot_1972__334/mot_1972__334-010.pdf"/>
          <fw xml:id="i-H2FFFQNhHztp4PdCsAkvCy">
            Mot. 1972: 334 24
          </fw>
          <p xml:id="i-SyUedCgoNhQeQt42PveR2e">
            därför nödvändigt att personalen används rationellt. Men inom
            vårdsek- torn måste rationalitet innebära att arbetstiden så långt
            det någonsin är möjligt koncentreras på omvårdnaden av patienter.
            En fortsatt satsning på arbetsbesparande rutiner är nödvändig
            för att den personal som nu finns skall få mera tid över åt patienterna.
            Man bör i görligaste mån undvika personalbesparingar som går ut
            över patientkontakten. Nya former av administrativ styrning kan
            öka den underordnade personalens inflytande och därmed trivseln.
            De arbetsdemokratiska strävandena och behovet av rationell användning
            av resurserna torde här kunna gå hand i hand. Genom olika former
            av självstyrande grupper och användning av rambudget kan alla
            personalgrupper ges ett ekonomiskt delansvar. Detta skulle bl.
            a. ge större möjligheter för dem som har hand om den direkta vården
            att använda resurserna på det sätt som framstår som lämpligt i
            ett visst skede, med ökad rörlighet och rationalitet i resursanvändningen
            samt större personalinflytande som följd. Regelbundna konferenser
            mellan all personal som kommer i kontakt med patienten bör hållas.
            Även den underordnade personalen kan ge värdefulla informationer
            om patientens tillstånd. Också utbildnings- mässigt bör barriärerna
            mellan olika personalkategorier kunna göras mindre oöverstigliga
            än i dag. Större öppenhet bör också kunna visas mot patienter
            och anhöriga vad beträffar de vårdades hälsotillstånd. Stor varlighet
            erfordras dock. Detta kräver att personalen får ökad utbildning
            i ”patientkontakt” och mer tid för att skapa sig en bild av patientens
            mottaglighet för information. Allt fler människor genomlever sin
            sista tid på vårdinrättningar. Betydligt större uppmärksamhet
            måste i bl. a. läkarutbildningen ägnas de rent mänskliga problem
            och behov som uppkommer i denna mycket speciella situation. Patientens
            kontakt med världen utanför vårdinstitutionen måste öka. Det kan
            ske genom väsentligt utökade besökstider, föredrag, underhåll-
            ning och information av utomstående. Patienternas medinflytande
            bör stärkas genom att patientråd och andra liknande organ bildas.
            Speciellt viktigt är detta vid långtidsvård inom såväl somatisk
            som psykiatrisk vård. Dessa organ bör få möjlighet att påverka
            organisationsformer och andra näraliggande funktioner. Enkla rutiner
            som patientenkäter, där synpunkter och klagomål kan föras fram,
            bör bli allmänt förekommande. Vi anser det angeläget att en omfattande
            försöksverksamhet med olika former för vårddemokrati i enlighet
            med de riktlinjer vi här skisserat initieras. Arbetstidsförkortningen
            och sjukronorsreformen har bidragit till att ytterligare öka trycket
            på sjukvården. I anslutning härtill har organisa- tionsförändringar
            genomförts i avsikt att öka sjukvårdens mottagnings- kapacitet.
            De organisationsförändringar som genomförts med t.ex.
          </p>
          <pb facs="riksdagen-motions-pdf/data/1972/mot_1972__334/mot_1972__334-011.pdf"/>
          <fw xml:id="i-GhJZSJHAYVPEycoC2yQBYT">
            Mot. 1972:334 2
          </fw>
          <p xml:id="i-7VvPpksftTKZHwD9QqET53">
            rotationssystem för läkare inom den öppna vården får i stor utsträckning
            negativa effekter på kontakten mellan patient och vårdare. Den
            så viktiga kontinuiteten i vården bryts genom att patienten oftast
            får olika läkare vid varje besök. Någon fast och långvarig relation
            mellan patient och läkare kan inte upprättas, vilket bl. a. starkt
            försvårar en helhetssyn på en patients situation. Det är starkt
            önskvärt att vårdorganisationen kan fungera så att en god patientkontakt
            befrämjas. Resultatet blir annars en svårberäknelig men avsevärt
            samhällsekonomisk kostnadsfördyring och kvalitetsförsämring. I
            detta syfte vore det av betydande värde om t. ex. socialstyrelsen
            kunde utarbeta organisatoriska modeller som medger en sådan kontinuerlig
            kontakt.
          </p>
          <p xml:id="i-2Ja2fywN3RWdBycf6JqRoU">
            Hemställan
          </p>
          <p xml:id="i-HwpMVBsNhv5G1jQoaLQxdx">
            Med hänvisning till det anförda hemställes A. att riksdagen hos
            Kungl. Maj:t begär 1. att en parlamentarisk utredning med representation
            för huvudmännen tillsätts med uppgift att framlägga ett program
            för den fortsatta utbyggnaden av hälso- och sjukvård samt närliggande
            uppgifter inom socialvården enligt principer som angives i motionen;
            2. att åtgärder vidtas för genomförande av en systematiserad uppföljning
            och kvalitetskontroll inom eftervården enligt vad i motionen anges;
            3. att särskilda projektgrupper tillsätts för att utarbeta långsikti-
            ga planer inom den förebyggande hälsovården i enlighet med vad
            som anförs i motionen; 4. att förslag framläggs om höjning av
            försäkringskassans ersättning för vård hos privatläkare; 5. att
            organisatoriska modeller som medger upprätthållande av en bättre
            vårdkontinuitet utarbetas; B. att riksdagen beslutar om ett i
            förhållande till statsverkspro- positionens förslag med 1 000000
            förhöjt anslag på 4 800 000 kronor till hälsovårdsupplysning.
          </p>
          <p xml:id="i-AXKTFYWx1rqNhNtU9kTuK5" type="date">
            Stockholm den 21 januari 1972
          </p>
          <p xml:id="i-JLZ36ipKAnyqKmyTGKCgnS">
            GUNNAR HELEN (fp)
          </p>
          <p xml:id="i-AGkuViXCnoScyiTvDeovZU">
            OLLE DAHLEN (fp) CECILIA NETTELBRANDT (fp) SVEN ANTBY (fp) MAC
            P. HAMRIN (fp) THORVALD KÄLLSTAD (fp) INGEMAR MUNDEBO (fp) ROLF
            WIRTEN (fp) SVEN GUSTAFSON (fp)
          </p>
          <p xml:id="i-DHB9TVrZqMnsJDRpgtKw98">
            i Göteborg
          </p>
          <pb facs="riksdagen-motions-pdf/data/1972/mot_1972__334/mot_1972__334-012-001.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012-002.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012-003.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012-004.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012-005.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012-006.pdf"/>
          <pb facs="riksdagen-motions-pdf/data/1972/mot_1972__334/mot_1972__334-012.pdf"/>
          <p xml:id="i-7vobYsXPzm5LcLopH7ximD">
            K L Beckmans Tryckerier AB, 1972
          </p>
        </div>
      </div>
    </body>
  </text>
</TEI>
