<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00466">
  <teiHeader>
    <fileDesc>
      <titleStmt>
        <title>Fiskerikontrollen</title>
        <author corresp="i-9x2nw6aosA3pyEJfJTc1eD">av Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fiskerikontrollen</title>
          <idno type="rdwebb">GV02MJ466</idno>
          <rs type="number">MJ466</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ466/text</ref>
          <ref type="dokument_url_html">http://data.riksdagen.se/dokument/GV02MJ466</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ466</ref>
          <ref type="doc">http://data.riksdagen.se/fil/9A01ADBE-E461-4081-BC5B-D680550C888D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7cDw2ET5EU69h3rzNqnBEx" type="signed"/>
        <correspContext corresp="i-7cDw2ET5EU69h3rzNqnBEx">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-MpeCdfNZojjfUSaoyj8oMN">
          <date when="2007-10-16"/>
        </correspAction>
        <correspAction type="dismissal" xml:id="i-FkVzQa5bssu9jkVf9RZoE7">
          <date when="2007-10-16"/>
        </correspAction>
        <correspAction type="numbering" xml:id="i-XybRxvy2QjPPaTWQ6nhayS">
          <date when="2007-10-09"/>
        </correspAction>
        <correspAction type="submission" xml:id="i-F6qWbJVU4rcSExowPPWfCg">
          <date when="2007-10-05"/>
        </correspAction>
        <correspAction type="transfer" xml:id="i-HtkMG15Fqziz7LvmY4A56J">
          <date when="2007-10-05"/>
        </correspAction>
        <correspAction type="assigned" xml:id="i-XLKGDvAyHig996zACWxq8P"/>
        <correspContext corresp="i-XLKGDvAyHig996zACWxq8P">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GpmEZz2R7gTQicfUmnAEnK">
            Förslag till riksdagsbeslut
          </head>
          <p xml:id="i-J1pY4H5zmq6twb9Ninaoy3">
            Riksdagen tillkännager för regeringen som sin mening vad som
            anförs i motionen om behovet av förbättrad statistik över andelen
            överträdelser mot fiskeribestämmelser som resulterar i påföljd
            och förbättrade uppgifter om skälen till att överträdelser inte
            leder till påföljd.
          </p>
        </div>
        <div type="motContent">
          <head type="h1" xml:id="i-5vd7PAwTd2YAcAH42RJM1D">
            Bakgrund
          </head>
          <p xml:id="i-rFHrNFFH7HyLpgrVe8Xc3">
            Politiska beslutsfattare runtom Östersjön och Nordsjön beviljar
            regelmässigt sina länder alltför höga fiskerättigheter (kvoter)
            i de årliga fiskeriförhandlingarna. För den viktiga kommersiella
            arten torsken ligger kvoterna för den östra delen av Östersjön
            (öster om Bornholm) långt över rekommendationerna från forskarna
            vid Ices. Det hämmar det utarmade torskbeståndet från att återhämta
            sig. Ändå räcker inte kvoterna till för en överdimensionerad fiskeflotta.
            Resultatet är dålig lönsamhet och en stark frestelse att bryta
            mot fiskeribestämmelserna.
          </p>
          <p xml:id="i-9r9WYoa1euZ1SBFQ6BhLu4">
            Bristande fiskerikontroll är ett erkänt problem i Östersjöregionen.
            Från vissa håll har därför knutits stora förhoppningar till att
            EU nu fått fyra nya medlemsstater i sydöstra Östersjön. Man har
            hoppats att detta ska ge bättre förutsättningar för fiskerikontroll.
            En viktig del av förra årets förhandling om fisket i Östersjön,
            den första med de nya medlemsländerna inom EU, var också en satsning
            på förstärkt fiskekontroll.
          </p>
          <p xml:id="i-51oti5Qdrp8ae4bjChiyV4">
            Medlemskap i EU ger inte automatiskt förbättringar. Ett uppmärksammat
            fall om Frankrikes bristande fiskerikontroll avgjordes först efter
            15 år.
          </p>
          <head type="h1" xml:id="i-TanZjWPdxABnfP7ANp1cUL">
            Utvärdering av svensk fiskerikontroll
          </head>
          <p xml:id="i-JLWUkWY76TBwtCDM3iFext">
            2001 utvärderade EU den svenska fiskerikontrollen. Utvärderingen
            utmynnade i en svidande kritik mot den svenska fiskekontrollen
            på flera punkter. Slutklämmen är värd att citeras, då analysen
            och slutsatsen är klara trots diplomatiska formuleringar:
          </p>
          <p xml:id="i-FAYxwiyqRsutZcKcWhn6xe">
            Brottsmålsförfarandet i bruk för sanktioneringen av fiskeöverträdelser
            lider av en klar brist på effektivitet; även om upptäckta överträdelser
            i allmänhet blir anmälda till polismyndigheter och vidare till
            lokala åklagare, ytterst få av dem, om än några, förefaller ha
            överlämnats till domstolssystemet under den här behandlade tidsrymden.
            Svenska myndigheter har inte befordrat kommissionen mera noggranna
            uppgifter om mängden av verkligen sanktionerade fall; det har
            dock förblivit otvistat att denna mängd har stannat på en högst
            blygsam nivå t.o.m. under de senaste åren. Det kan såtillvida
            inte garanteras, att det nuvarande sanktioneringssystemet skulle
            ha någon betydlig avskräckande effekt.
          </p>
          <p xml:id="i-9RZ3MnhmsEz8arhjJrbVvP">
            EG-kommissionen är vidare oroad över att Sverige brister i sin
            del av kontrollen av EU:s fiskeripolitik, varför problemen inte
            bara är en svensk angelägenhet. Det finns anledning att misstänka
            att systemet fungerar särskilt dåligt vad gäller fiskare från
            andra länder. Om man inte kan hålla kvar ett fartyg under tiden
            utredning pågår, finns en risk att myndigheterna utgår ifrån att
            fartygsansvariga inte återvänder till Sverige för att få sin påföljd.
            Det är inte förvånande om de olika rättsinstanserna i så fall
            inte prioriterar dessa ärenden. Men det är både märkligt och beklagligt
            att systemet fungerar så dåligt, med tanke på klagomålen från
            svenska fiskare mot fuskande fiskare från andra länder.
          </p>
          <p xml:id="i-9PYMDhcU2XBRmnzhjszjqS">
            Trots att det gått ett antal år sedan EG-kommissionens översyn
            består det strukturella problemet. Utredningen om fiskerikontrollen
            (SOU 2005:27) konstaterar att det tycks finnas stora problem i
            den svenska fiskerikontrollen. Utredningen redovisar en svårighet
            att få fram uppgifter om antal överträdelser som lett till påföljd
            inom rimlig tid. Utan ordentlig information är det svårt att göra
            bra analyser eller bedöma om systemet fungerar. Utredningen har
            avstått ifrån att utvärdera hanteringen av fiskemål i de senare
            leden. Men dess skrivningar är förenliga med EG-kommissionens
            analys.
          </p>
          <head type="h1" xml:id="i-TUJtAe4Dv2gAEUef7csunx">
            Bättre statistik, bättre åtgärder
          </head>
          <p xml:id="i-Q2ABC7zhncoEyf5M5AZowb">
            Undermålig svensk fiskerikontroll undergräver Sveriges möjligheter
            att kräva förbättringar i andra länder. Miljöpartiet finner det
            beklagligt och något märkligt att EG-kommissionen presterar en
            tydligare analys av problemen kring svensk fiskerikontroll än
            den statliga utredningen och de statliga myndigheterna. Det är
            inte acceptabelt att myndigheternas uppföljning av vad som händer
            med målen är så dålig: ingen statistik, ingen tydlig problembild,
            ingen analys, inga åtgärder.
          </p>
          <p xml:id="i-G7KG6UfbkA4bnPXnkWWKg9">
            Miljöpartiet har tidigare år bett riksdagens utredningstjänst
            ta fram färska uppgifter om antalet överträdelser som lett till
            påföljd. Uppgifterna som erhållits från Kustbevakningen ger vid
            handen följande. Under år 2003 fanns 44 rapporterade överträdelser
            avseende regler om fiske i Kustbevakningens södra region. Av dessa
            har 4 eller 5 (eller ca 10 %) resulterat i någon form av påföljd.
            31 fall, nästan tre fjärdedelar, är fortfarande under utredning,
            oftast av polisen. Sju av överträdelserna klassades som fiske
            utan lic i EU-zon. Av dessa har 2 hittills resulterat i påföljd.
          </p>
          <p xml:id="i-AhgZEJRveEGqNTE1aokkRy">
            Andra, ej direkt jämförbara uppgifter, har också erhållits från
            Kustbevakningens västra region. Av dessa framgår att det år 2003
            fanns 117 rapporterade fall. Av dessa har 2427 resulterat i dom.
            Övriga klassas som nedlagda/osäkra.
          </p>
          <p xml:id="i-MLbNfEd4pr23Lc1gKvQLmy">
            Dessa långa utredningstider är orimliga, särskilt vad gäller
            utländska fartyg. Det ligger nära till hands att tro att utredningar
            försvåras av att utländska fartyg åker iväg. Överträdelser som
            utretts i över ett år kan i stor utsträckning förväntas resultera
            i nedläggning. Systemet kan antas vara demoraliserande för inblandade
            i alla led, från Kustbevakningen till polisen, åklagare och domstol.
          </p>
          <p xml:id="i-4RUHYBcy9PGYNWYEfngRMG">
            Miljöpartiet anser att Kustbevakningen bör få i uppdrag att årligen
            följa upp och tydligt rapportera vad som har hänt med upptäckta
            överträdelser. Vidare bör Kustbevakningen eller annan lämplig
            myndighet, t.ex. respektive länsstyrelse, ange skälen till att
            ärenden har så långa utredningstider.
          </p>
        </div>
        <div type="motSignatures">
          <list>
            <item xml:id="i-AFLXXUxE6AxBbQhHsB4j6K">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
