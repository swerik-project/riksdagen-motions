<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01279">
  <teiHeader>
    <fileDesc>
      <titleStmt>
        <title>om en statlig forskningsfond för Vietnam.</title>
        <author>av herr Takman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en statlig forskningsfond för Vietnam.</title>
          <idno type="rdwebb">FX021279</idno>
          <rs type="number">1279</rs>
          <ref type="dokument_url_text">http://data.riksdagen.se/dokument/FX021279/text</ref>
          <ref type="dokument_url_html">http://data.riksdagen.se/dokument/FX021279</ref>
          <ref type="dokumentstatus_url_xml">http://data.riksdagen.se/dokumentstatus/FX021279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EQYEhPQWLznU36zRfQbiQ" type="signed"/>
        <correspContext corresp="i-2EQYEhPQWLznU36zRfQbiQ">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-FiisfXYQcUpGymcboYQpoF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1279/mot_1974__1279-001.pdf"/>
      <fw xml:id="i-E531kHTmqEgESeFAr1peVX">
        Mot. 1974:1279 3
      </fw>
      <div xml:id="i-CmNiUR31CJr1QCJPLMqSVG" type="motHeader">
        <div xml:id="i-Q4q3HrmRhGNQQ7iFg2VaCB" type="motTitle"/>
        <div xml:id="i-PAbnZYDjGQJ5Sm5LFcJBwR" type="motSubmissionInfo"/>
      </div>
      <div xml:id="i-PAEgP9beXbAGBGWquare4N" type="motBody">
        <div xml:id="i-6fwZpHMumEdd6pgsQ35p9o">
          <p xml:id="i-DqjY9rkbRxa7RwdActzNCj">
            Nr 1279
          </p>
          <p xml:id="i-X3Vhmvuwbk8FvEsr1vDCM1">
            av herr Takman m. fl. om en statlig forskningsfond för Vietnam.
          </p>
          <p xml:id="i-QBAXR1Lj6LqKDQ6tDhH6j6">
            Hösten 1972 bildades en svensk forskargrupp under beteckningen
            ”Forskning för Vietnam i Lund”, som senare börjat få efterföljare
            på andra platser. Syftet har varit att genom ett aktivt solidaritetsarbete
            på ett konkret plan söka bidra till utvecklingen av den vetenskapliga
            forskningen i Demokratiska republiken Vietnam. Kemister verksamma
            inom organisk och medicinsk kemi samt biokemi vid Kemicentrum
            i Lund synes ha varit de mest aktiva hittills, men forskare och
            praktiker på många områden — klinisk medicin, växtfysiologi, genetik,
            farmakologi, livsmedelsteknologi, marinbiologi, arkitektur etc.
            — är numera engage- rade i detta svensk-vietnamesiska samarbete.
            Genom regelbunden brev- växling och personliga kontakter med kolleger
            i DRV utvecklas en verksamhet, som är till stor omedelbar nytta
            för Vietnam och som också utan tvivel kommer att ge värdefulla
            resultat för många u-länder samt vilken på längre sikt främjar
            den vetenskapliga och tekniska utvecklingen i vårt eget land samtidigt
            som den banar väg för ökade förbindelser över huvud taget mellan
            Vietnam och Sverige. I en artikel, författad i juli 1973 för den
            svenska tidskriften MFT (Medicinska föreningarnas tidskrift) och
            publicerad i nr 6—7 1973, redogjorde den internationellt kände
            kirurgen professor Ton That Tung i korthet för den oerhört snabba
            utvecklingen av hälso- och sjukvården i DRV. I stället för en
            läkare per 200 000 invånare, när Nordvietnam befriades 1954, fanns
            1973 en läkare per 800 invånare! Under de tio mellankrigsåren
            1955—1964 byggdes ett välutvecklat sjukvårdssystem upp i hela
            landet. Framför allt satsade man på en offensiv strategi, dvs.
            att förebygga och utrota orsakerna till folksjukdomarna genom
            massvac- cineringar, och på ett energiskt program för att höja
            den hygieniska standarden på landsbygden, där fem sjättedelar
            av befolkningen levde. Så kom bombningarna, och praktiskt taget
            alla sjukhus och andra moderna centra förstördes. Av sjukhusen
            återstår endast två utan bombskador! Förlusterna var särskilt
            stora i vad gäller laboratorieutrustning och röntgen. Men den
            mycket unga medicinska vetenskapen i DRV axlade sitt ansvar. ”DRV
            har inte behövt be om utländska läkarlag för att operera sina
            sårade”, skriver professor Tung. ”Under bombingarna har det inte
            varit en enda allvarlig epidemi — varken pest, kolera, smittkop-
            por eller tyfus. Det har enbart förekommit en kort epidemi, 1969,
            av hemorragisk denguefeber.” All vaccin för landets behov, även
            polio- vaccin, tillverkas i Hanoi. Dessa medicinska framgångar
            skulle inte ha varit möjliga utan en stor internationell biståndsrörelse,
            påpekar han. Och som ett exempel på
          </p>
          <pb facs="riksdagen-motions-pdf/data/1974/mot_1974__1279/mot_1974__1279-002.pdf"/>
          <fw xml:id="i-A9fbZzH1SJPkuYxZsfcNYJ">
            Mot. 1974:1279 4
          </fw>
          <p xml:id="i-FMzX2SqgbfsDg3Z8NzX99N">
            värdefullt forskarsamarbete nämner han kontakterna med Sverige.
            ”Grupperna i Lund genom Henrik Ekberg har varit bland de mest
            effektiva och det är tack vare dess outtröttliga aktivitet som
            forskning inom enzymologin, biologin, toxikologin och genetiken
            i DRV har kunnat fullföljas. Naturvetenskapliga informationer
            har skickats i stor skala av föreningarna för hjälp till Vietnam
            i Frankrike, England, Sverige, Östtyskland och också i USA.” I
            en artikel i tidskriften ”Vietnam nu” (nr 5—6 1973) exemplifierade
            Henrik Ekberg i Lundagruppen några typer av frågeställningar:
          </p>
          <p xml:id="i-WmvGWdgpm9a3bFmsBCcriW">
            Den första gäller den ökade frekvensen av (primär) levercancer,
            som antas bero på USA:s besprutningar med växtgifter (2,4 D och
            2,4,5 T). Dessa innehåller nämligen den aktiva substansen dioxin.
            Professor Ton That Tung, världsbekant leverspecialist, arbetar
            i Hanoi med en rad olika aspekter på levercancer. Genom att använda
            några av de vanligaste leverenzymerna som kodord sökte vi referenser
            i det databaserade MEDLATS och fick listor, ur vilka sedan prof.
            Tung kunde beställa några publikationer. Dessa har vi nu fått
            fram genom biblioteken och skickat till Hanoi. Ett av leverenzymerna
            är arginas. Genom att bestämma mängden arginas i ett leverprov
            kan man få väsentliga upplysningar. En av våra uppgifter har varit
            att testa och kommentera den metod man använder i Hanoi för arginasbestämning.
            Liksom vid alla cancertyper är det mycket viktigt att man kan
            diagnostisera levercancer så tidigt som möjligt. En diagnostikmetod
            bygger på att al-foetoprotein, ett äggviteämne i blodet, förekommer
            vid levercancer men inte hos friska. Prof. Tung arbetar mycket
            med dessa aspekter. Ett annat problem vi kan ta som exempel gäller
            livsmedelssidan. I Vietnam har svårigheter uppstått vid lagringen
            av livsmedel: vissa svamp- arter kan börja växa och producera
            giftiga ämnen. Bl. a. en som heter Aspergillus producerar aflatoxin.
            Våra uppgifter är nu följande (och de är ännu inte helt slutförda):
            Det är mycket viktigt för vietnameserna att få metoder att klart
            kunna identifiera de giftiga svamparterna. Dessutom är man i stort
            behov av en kemisk metodik för bestämning av mängden aflatoxin
            i livsmedelsprover. Vidare arbetar vi med projektering av ett
            laboratorium för livsmedels- toxikologi i Hanoi. På livsmedelssidan
            har vi också två andra frågeställningar. Den ena gäller svårigheter
            vid produktionen av aminosyran glutamat. Denna används som tillsats
            för att höja näringsvärdet i livsmedel. En mikroorga- nism (Micrococcus
            glutamicus) används som producent av glutamat. Men denna blir
            i odlingskulturerna ibland ”uppäten” av en bakteriofag — vilket
            det gäller att förhindra. Slutligen kan vi nämna våra förhoppningar
            att genomföra mätningar av olika vietnamesiska rissorters näringsvärde
            (aminosyrehalt) och even- tuellt en förädling för att öka aminosyrehalten
            i riset.
          </p>
          <p xml:id="i-KkvgmYTXwhau6gyp9sf4BK">
            Forskarsamarbetet mellan DRV och Sverige har alltså, under den
            korta tid som ”Forskning för Vietnam i Sverige” pågått och med
            de utomor- dentligt anspråkslösa resurser den haft, utvecklats
            på ett sätt som borde vara mönstret för allt liknande u-landsbistånd.
            Forskningsinriktningen styrs helt av mottagarlandet, inte av multinationella
            företag eller andra
          </p>
          <pb facs="riksdagen-motions-pdf/data/1974/mot_1974__1279/mot_1974__1279-003.pdf"/>
          <fw xml:id="i-EpWRoaabpcBMXTTuFL1PuM">
            Mot. 1974:1279 5
          </fw>
          <p xml:id="i-Fu8DBSw1ibQW1dSYTWmHEy">
            särintressen i det rika och utvecklade landet. Att många u-länder
            nu har små eller inga resurser, däribland forskarkompetens på
            skilda områden, är ett svagt argument. Också i DRV fanns ytterligt
            små resurser och en överväldigande mängd av till synes olösliga
            problem vid befrielsen 1954. Trots att mindre än 20 år har gått
            sedan dess och trots att DRV under halva denna tid varit utsatt
            för flyg- och flottangrepp utan tidigare historisk motsvarighet,
            genomgår detta lilla land nu en utveckling som kvantitativt och
            kvalitativt är utomordentligt imponerande, framför allt kanske
            på hälso- och sjukvårdens område där ”den offensiva strategin”
            har gett dramatiska resultat. På mindre än tjugo år har landet
            lyfts ur ett absolut bottenläge, där praktiskt taget alla människor
            var undernärda och angripna av en eller flera allvarliga sjukdomar,
            till ett allmänt gott närings- och hälsotillstånd! Det är verkligen
            en angelägen uppgift att sammanställa och värdera alla väsentliga
            fakta om denna utveckling och verka för att erfarenheterna från
            DRV utnyttjas och tillämpas i internationellt biståndsarbete.
            Det är också angeläget att forskningen och tekniken i DRV ges
            allt bistånd den behöver för att fortsätta och ytterligare påskynda
            utvecklingen. I en stencilerad rapport, ”Forskning för Vietnam”,
            redogjorde Lunda- gruppen 1973 för sin verksamhet och de perspektiv
            man hade. Där betonades bl. a. följande:
          </p>
          <p xml:id="i-TwJXgzbEYroMyiyeAuFAoc">
            Många vietnamesiska vetenskapsmän och tekniker, som utbildats
            i utlandet, kan nu förväntas återvända hem. Andra kan lösgöras
            från sina försvarsuppgifter. Dessa forskare kan, om resurser ställs
            till deras förfogande, aktivt bidra till att lösa många av de
            problem Vietnam står inför. För Sverige finns det möjligheter
            att snabbt bistå med nödvändiga basresurser, t. ex. böcker, tidskrifter,
            instrument och information om naturvetenskaplig och medicinsk
            metodik. Eftersom vietnameserna i dag står inför stora akuta problem,
            är en omedelbar insats nödvändig. Uppbyggnaden måste börja nu,
            rehabilite- ringen av de skadade kan inte vänta.
          </p>
          <p xml:id="i-96RRPYqjq5LCPM2AitjvSZ">
            Stöd till forskarsamarbetet bör inte läggas inom den anslagsram
            som gäller för biståndet till DRV utan utgöra en särskild anslagspost.
            Mot bakgrund av det anförda föreslås 1. att riksdagen beslutar
            inrätta en statlig forskningsfond för Vietnam, varvid fondens
            medel skall användas i samarbete med myndigheterna i Demokratiska
            republiken Vietnam a) dels för finansiering av uppbyggnaden av
            basresurser för vetenskaplig forskning och teknisk utveckling
            i DRV, i synner- het av sådana institutioner, bibliotek och andra
            vetenskapliga inrättningar, som skadats eller förstörts av USA:s
            bombningar, b) dels för inköp av vetenskapliga instrument och
            annan utrustning, c) dels för forskning och teknisk utveckling
            i Vietnam, utförd av vietnamesiska vetenskapsmän och tekniker,
            d) dels som stöd till de svenska forskare och tekniker, som i
            samarbete med vietnamesiska kolleger själva bedriver forskning
          </p>
          <pb facs="riksdagen-motions-pdf/data/1974/mot_1974__1279/mot_1974__1279-004.pdf"/>
          <fw xml:id="i-84FadV3UqzamDfxPqUwgrP">
            Mot. 1974:1279 6
          </fw>
          <p xml:id="i-6L6GXhnXZ7Jg9ayD2yqDvh">
            för Vietnam, eller på annat sätt, exempelvis genom samman- ställningar
            ur vetenskapliga rapporter, stöder den vietnamesiska forskningen;
            2. att riksdagen för budgetåret 1974/75 till denna forskningsfond
            för Vietnam anvisar 25 miljoner kronor.
          </p>
          <p xml:id="i-CSRv4M61Z5svbK5M7TBn5g">
            Stockholm den 25 januari 1974 JOHN TAKMAN (vpk)
          </p>
          <p xml:id="i-Pi6rW65Uyz6mrYy7h54Ugc">
            JOHN MAGNUSSON (vpk) C.-H. HERMANSSON (vpk) i Kristinehamn
          </p>
        </div>
      </div>
    </body>
  </text>
</TEI>
