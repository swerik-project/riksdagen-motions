<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UU-00016">
  <teiHeader>
    <fileDesc>
      <titleStmt>
        <title>med anledning av skr. 1998/99:116 Om kryptografi</title>
        <author corresp="i-AvtuWmW4WHMDrctQKwDQuR i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1998/99:116 Om kryptografi</title>
          <idno type="rdwebb">GM02U16</idno>
          <rs type="number">U16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GM02U16/text</ref>
          <ref type="dokument_url_html">http://data.riksdagen.se/dokument/GM02U16</ref>
          <ref type="dokumentstatus_url_xml">http://data.riksdagen.se/dokumentstatus/GM02U16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DZcFqq4kXbiovHoWxN72rY" type="basedOn"/>
        <correspContext corresp="i-DZcFqq4kXbiovHoWxN72rY">
          <ref>Regeringsskrivelse 1998/99:116</ref>
        </correspContext>
        <correspAction xml:id="i-SMXGfkxhmvytD3KNkj6piz" type="signed"/>
        <correspContext corresp="i-SMXGfkxhmvytD3KNkj6piz">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-4THKfsufGBoZwTwhjp7uWi" type="referral">
          <date when="1999-06-03"/>
        </correspAction>
        <correspAction xml:id="i-UohNSBA66GYzV6uswxh9XM" type="dismissal">
          <date when="1999-06-02"/>
        </correspAction>
        <correspAction xml:id="i-CfZA6K47AQsh92JFF1Jd9a" type="submission">
          <date when="1999-06-01"/>
        </correspAction>
        <correspAction xml:id="i-RdHRi8ncg5jxR37T5uvrDy" type="referral">
          <date when="1999-06-03"/>
        </correspAction>
        <correspAction xml:id="i-43BaPgnGPUb5UPQXUBhsQP" type="dismissal">
          <date when="1999-06-02"/>
        </correspAction>
        <correspAction xml:id="i-7rCU84qNXbJRre2pY7JGM1" type="submission">
          <date when="1999-06-01"/>
        </correspAction>
        <correspAction xml:id="i-TLUpgMbVWemfNJLrWA9hDa" type="assigned"/>
        <correspContext corresp="i-TLUpgMbVWemfNJLrWA9hDa">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_U_0016/mot_199899_U_0016-0001.pdf"/>
      <div xml:id="i-93EFSu9Mrt2QLJnUCYTTHN" type="motHeader">
        <div xml:id="i-8BdgMzvDLoTr5giecdvftM" type="motTitle"/>
        <div xml:id="i-WkBYK2mUovwkQWrRqbVyuS" type="motSubmissionInfo"/>
      </div>
      <div xml:id="i-P19T9NwzJv4LBfBtMr6TRc" type="motBody">
        <div xml:id="i-TTqGQz7nW9Pz7fz9c1mMp7">
          <p xml:id="i-XQfgzVVWLRFppvhax5bGDM">
            U16
          </p>
          <p xml:id="i-BgpSQ9z8wqaveDLmk74grF">
            Motion till riksdagen
          </p>
          <p xml:id="i-FqZQMmz9wqNsnATXrFP1t8">
            29WSKNIEng
          </p>
          <p xml:id="i-VKvkVNnsAVJKEud6FmaGvN">
            av Eva Flyborg m.fl. (fp) med anledning av skr. 1998/99:116 Om
            kryptografi
          </p>
          <p xml:id="i-VxU3PNSYNd96ypL2paLKYh">
            Mot. 1998/99 U16-17
          </p>
          <p xml:id="i-Th5APNJcm1N3xytgSExZh4">
            I ett informationssamhälle kan information vara en handelsvara,
            en viktig del av den personliga integriteten eller ett vapen.
            Beroende på omständigheterna behövs därför skydd mot avlyssning,
            förfalskning och icke auktoriserad radering av information. Informationssamhället
            ställer höga krav på datasäkerhet. I takt med att användningen
            av datanät ökar, ökar också risken för avlyssning. Inte för att
            mänskligheten har blivit nyfiknare på senare tid, utan för att
            det blivit enklare och billigare att avlyssna. Idag saknar praktiskt
            taget allt som skickas på svenska datanät skydd mot avlyssning.
            Vissa undantag finns, men de utgör en mycket liten andel av den
            totala trafiken. Folkpartiet betraktar detta som ett allvarligt
            och växande problem. Det enda verkningsfulla skyddet mot avlyssning
            är kryptering. Kryptering kan dessutom användas för att konstruera
            system för behörighetskontroll och på så vis användas för att
            förebygga andra typer av informationsstöld. Krypteringsteknik
            utgör också grunden för de flesta former av digitala äkthetsbevis
            som används för att skydda elektroniska dokument. Redan idag används
            datorer och datanät för att lagra och skicka information som ställer
            mycket höga krav på datasäkerhet. Några exempel: — Information
            som enskilda betraktar som känslig för den egna personliga integriteten
            — Sjukvårdens informationshantering — Information om affärsuppgörelser
            och andra ekonomiska transaktioner — Styrinformation för tekniska
            nätverk: kommunikation, eldistribution, styrning av tyngre anläggningar
            (elproduktion etc), flygledning, tåg mm —- Försvaret = Journalister
            med källor som de enligt grundlagen har rätt att skydda
          </p>
          <p xml:id="i-5vbJXyXxynp8qgUHzUoPXh">
            Idag används inte skydd mot avlyssning i den utsträckning som
            omständigheterna egentligen kräver. Några exempel: Läkare och
            annan sjukvårdspersonal talar i trådlösa telefoner. Verkställande
            direktörer diskuterar affärsuppgörelser per elektronisk post.
            I många fall används tekniken mot bättre vetande; de flesta i
            ansvarig ställning vet att tekniken i fråga med lätthet kan avlyssnas.
            Problemet är att utbudet av säkerhetsprodukter är starkt begränsat.
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0002.pdf"/>
          <p xml:id="i-HR3wdwKBAHzPgNZZjuveG">
            I sin skrivelse säger regeringen att alla ska ha rätt att även
            i fortsättningen fritt använda sig av kryptering. Men uttalandet
            görs inte utan reservationer: ”- Skulle utvecklingen motivera
            skärpta regler kommer regeringen att överväga lämpliga åtgärder
            för att skapa möjligheter till laglig åtkomst i klartext av krypterad
            information för brottsbekämpande och kontrollerande myndigheter.”
            Folkpartiet anser att denna reservation är djupt olycklig. Det
            finns både principiella och praktiska invändningar mot resonemanget:
            Kryptering är en nödvändighet för att det överhuvudtaget ska gå
            att skydda information i ett elektroniskt samhälle. Utan sådant
            skydd kan inte personlig och affärsmässig integritet upprätthållas.
            Dessutom fungerar det inte att skärpa regler så att någonting
            som samhället blivit beroende av inte längre går att använda.
            Folkpartiet betraktar det som en självklarhet för ett demokratiskt
            IT- samhälle att fullt ut tillåta användning, utveckling och spridning
            av kryptering. Den enda demokrati som i modern tid försökt hindra
            sina medborgare att använda kryptering har sedan ett drygt halvår
            i praktiken undanröjt alla hinder för användning av kryptering.
          </p>
          <p xml:id="i-KeJ8exx8ei3g5Upnx8ELAE">
            [22]
          </p>
          <p xml:id="i-DU4V8AyQSNeehBvjtRjZYT">
            2 Elektronisk handel
          </p>
          <p xml:id="i-JVpZNUEwS6DG39rdxceAue">
            Elektronisk handel och avtalsslutande på distans ställer höga
            krav på bevisbarhet. Digitala signaturer, som i stor utsträckning
            bygger på krypteringsteknik, har potential att bli en motsvarighet
            till den pappersbundna världens handskrivna signaturer. En digital
            signatur skulle, med rätt sorts juridisk och teknisk bas, kunna
            få ett bevisvärde som till stor del motsvarar den handskrivna
            signaturens. Detta är av stor betydelse för den fortsatta utvecklingen
            av t ex ekonomiska transaktioner och andra tjänster över nätet.
            En ofta förbisedd förutsättning för den digitala signaturens bevisvärde
            är en mycket hög nivå av datasäkerhet hos alla datorer som är
            inblandade i transaktioner och/eller avtalsslutande. Det är viktigt
            att inse att säkerheten i detta avseende fungerar som en kedja
            — alla länkar måste vara starka. Det räcker exempelvis inte med
            att bankernas (eller den säljande partens) datorer är skyddade
            mot intrång och otillbörlig manipulering. Även kunddatorer måste
            ha en tillräckligt hög nivå av säkerhet, i annat fall kommer brottslingarnas
            insatser att riktas mot den svagare länken. Kryptering är en förutsättning
            för datasäkerhet även i detta avseende. Datasäkerhetsprodukter
            med stöd för kryptering är ett mycket verksamt skydd mot många
            typer av brottslighet. IT-kommissionen konstaterar i sin skrivelse
            till regeringen ("Vikten av att använda kryptering") exempelvis
            att: Kontokortsbedrägerierna ökar kraftigt för närvarande, och
            ökningen är kopplade till den växande handeln på nätet. [---]
            Detta hänger samman med att man idag kan handla via Internet utan
            att på något sätt behöva styrka att kontonumret är kopplat till
            den som genomför transaktionen. Med krav på elektroniskt signerade
            transaktioner skulle den formen av kriminalitet kunna stoppas.
          </p>
          <p xml:id="i-RgRC889kVZPquR5WxBbTTg">
            Mot. 1998/99U16
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0003.pdf"/>
          <p xml:id="i-2WYtkwK4qGoQCiCG1mTopq">
            Mot. 10 Elektronisk handel med bibehållen personlig integritet
            kräver 1998/99U16 att användningen av kryptering är utbredd.
          </p>
          <p xml:id="i-5K2XZWjErDvUFGsESndQVy">
            3 Industrins behov av signalskydd
          </p>
          <p xml:id="i-8kMse31EX7AKLmzGq2gs8M">
            Näringslivet har ett självklart och legitimt intresse av att
            skydda sin information. Till synes oförargliga uppgifter kan i
            fel händer vara ett hot mot ett företags överlevnad, exempelvis
            kundregister och offertunderlag. Om t ex distansarbete ska bli
            verklighet i stor skala krävs att företagen inte upplever kommunikationen,
            som ofrånkomligen följer av distansarbetet, som ett hot mot den
            egna säkerheten. Ett dataintrång hos ett större företag kan idag
            leda till att flera tusen anställdas elektroniska korrespondens
            automatiskt söks igenom efter nyckel- ord. Företag som verkar
            i forskningsintensiva branscher har all anledning att oroa sig
            för denna typ av spionage. I rapporten Development of Surveillance
            Technology and Risk of Abuse of Economic Information som lades
            fram av Europaparlamentet i maj 1999 redogörs för flera exempel
            där den amerikanska säkerhetstjänsten NSA misstänks ha försett
            amerikanska företag med information om konkurrerande företags
            förhandlingar med kunder. Vi har inga möjligheter att verifiera
            denna information vi nu tagit del av, men blotta misstanken att
            någon stat skulle utföra något liknande på svenska öretags kommunikation
            är mycket oroväckande. Den internationella konkurrenssituationen
            kräver att den svenska industrin har tillgång till produkter som
            ger ett adekvat skydd mot avlyssning. Eftersom Sverige är långt
            ifrån självförsörjande på teknikprodukter verkar det rimligt att
            anta att internationella åtgärder som begränsar tillgången på
            produkter som innehåller kryptering inte ligger i Sveriges intresse.
            Till detta kan tilläggas att i en nyligen presenterad rapport,
            baserad på uppgifter från 7 000 europeiska företag, så är svenska
            företag extremt långt ramme i användandet av modern IT-teknologi.
            I undersökningen visar det sig att så mycket som 94 procent av
            svenska små och medelstora företag använder sig av e-post och
            93 procent av Internet. Detta visar att den svenska industrin,
            i ovanligt hög grad, är beroende av fullgoda krypteringsprodukter
            ör att skydda sin verksamhet.
          </p>
          <p xml:id="i-8C648GSLCRnGyULt4b6umx">
            4 Exportrestriktioner
          </p>
          <p xml:id="i-3BEEamZtKGadFsUuNS81TX">
            Utveckling av säkerhetskänslig hård- och mjukvara ställer mycket
            höga krav på kvalitet i - produktutveckling och = produktuppföljning.
            — I datasäkerhetsbranschen är en vedertagen försiktighetsprincip
            att betrakta produkter som osäkra tills de testats i stor skala
            av kunniga användare under lång tid. Produktutveckling och marknadsföring
            under sådana omständigheter fordrar att det finns en stor marknad
            där det går att genomföra grundliga tester och få avsättning för
            produkterna. I det informations- och kunskapssamhälle som sakta
            håller på att ta form, blir de tjänstebaserade företagen allt
            viktigare. Vi är övertygade om att de flesta nya jobb som skapas
            inom de närmaste åren kommer att återfinnas inom tjänstesektorn.
            Där utgör IT-industrin en stark spjutspets för den nya
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0004.pdf"/>
          <p xml:id="i-UeWkhwYddLh1r7ReKY1hnm">
            tekniska utvecklingen, vilket även kommer att ge draghjälp åt
            kringliggande Mot.
          </p>
          <p xml:id="i-7pmzviu2wz66T9Q7bKu2od">
            sektorer. I Sverige finns stort kunnande på programvarusidan,
            och därmed också möjligheten att inta en stark position på mjukvaruområdet
            inom världshandeln. Inom en snar framtid kommer kryptering att
            krävas som integrerad del i de flesta mjukvaruprodukter, och exportrestriktioner
            på kryptering kommer därför att drabba stora delar av programvaruindustrin.
            Exportrestriktioner på krypteringsprodukter slår hårt mot små
            och tekniskt avancerade länder, just ett sådant land som Sverige
            har ambitionen att vara. Men exportrestriktioner slår inte bara
            mot vår exportindustri. Ett aktuellt problem för många svenska
            datoranvändare är den bristande tillgången på fullgoda krypteringsprodukter.
            Detta problem är intimt förbundet med producenternas problem att
            få avsättning för produkter med kryptering. Kryptoprodukter räknas
            idag som strategisk produkt vilket får till följd att programvara
            för elektronisk post klassas på samma sätt som exempelvis kärnbränsle
            och ingredienser till nervgas. Exportrestriktionerna på civila
            kryptoprodukter är en rest från den tid då kryptering var något
            som bara användes av militären och diplomatkåren. Folkpartiet
            anser att civila kryptoprodukter nu bör behandlas som just civila
            produkter, och därför helt undantas från de internationella exportkontroll-
            arrangemangen. Regeringens handläggande av företaget Idonex ansökan
            om exporttillstånd för programmet 'Roxen' har väckt Folkpartiets
            intresse och Folkpartiet kommer därför att undersöka fallet för
            att se hur väl regeringens handlande i fallet stämmer med den
            intention som regeringen presenterar i sin skrivelse: ”Sverige
            verkar bl.a. för att skapa en enhetlig och icke-diskriminerande
            tillämpning av reglerna i de länder som samarbetar inom Wassenar
            Arrange- manget och inom EU, så att svenska företag inte får en
            konkurrensnackdel.” Folkpartiet stödjer givetvis de av FN sanktionerade
            handelsembargon som lagts på vissa länder, men för handel med
            övriga länder finns det ingen anledning att belägga just civila
            kryptoprodukter med exportrestriktioner.
          </p>
          <p xml:id="i-4bnifeAnvAFy9Y9UBkPZBQ">
            5 Brottsbekämpning
          </p>
          <p xml:id="i-Wgq7SWhJQKsnJrh1noe8KM">
            På olika håll finns det farhågor om att brottslingar kommer att
            utnyttja kryptering för att göra det omöjligt för polis att använda
            tvångsmedlet ”hemlig teleavlyssning”. På samma sätt som hederliga
            medborgare kan använda sig av kryptering för att skydda sig mot
            kriminella element, så kan de senare använda kryptering för att
            dölja sin verksamhet från rättsvårdande myndigheters insyn. Grova
            brottslingar kommer dock även fortsättningsvis att använda all
            tillgänglig teknik för att skydda sin verksamhet från samhällets
            insyn, precis som redan görs idag. Hemlig teleavlyssning är ett
            tvångsmedel som endast får användas vid misstanke om mycket grova
            brott (minimistraff två års fängelse eller narkotikabrott). De
            som begår denna typ av brott kommer knappast att underordna sig
            begränsande åtgärder som riktar sig mot datasäkerhets- produkter.
            Folkpartiet avvisar därför varje förslag till att begränsa tillgången
            på adekvata säkerhetsprodukter med hänvisning till polisens behov
            av tillgång till tvångsmedel. Folkpartiet delar dock regeringens
            farhågor om att
          </p>
          <p xml:id="i-65TdojAGyhPPurQ7yogge5">
            1998/99U16
          </p>
          <p xml:id="i-NHLqt623kWmpPK4PjNG7TR">
            11
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0005.pdf"/>
          <p xml:id="i-JSpDFPRBoFAWvQXNX6WWkv">
            Mot. 12 tvångsmedlet ”hemlig teleavlyssning” kan bli verkningslöst,
            men 1998/99U16 menar att det måste stå tillbaka till förmån för
            personliga och affärsmässiga integriteten. Dessutom är det kanske
            en smula naivt att tro att just de kriminella brottssyndikaten
            skall foga sig i just denna regel, när man inte bryr sig om några
            andra. Folkpartiet anser vidare att det stora problemet ur brottsbekämpningssyn-
            vinkel inte är att brottslingar använder sig av kryptering, utan
            att laglydiga inte gör det.
          </p>
          <p xml:id="i-5TdWx14VrRvwqa3NhYkmUp">
            6 Teknik och demokrati
          </p>
          <p xml:id="i-Es72nBL32syAm5fEc2ZfUc">
            Demokrati bygger på samtal och dialog. Förutsättningarna till
            demokratiska samtal förbättras med IT. Det innebär att avstånden
            mellan människor minskar, både geografiskt och socialt. Ökade
            möjligheter till snabb och effektiv kommunikation och informationsutbyte
            mellan människor är bra för oss alla. Sannolikt får IT-samhället
            större politiska effekter än vi hittills insett, inte minst i
            de politiska partierna. Det blir lätt för väljarna att själva
            skaffa sig kunskaper om sakfrågor och kandidater. Kommunikationen
            blir mer direkt. Centralistiska lösningar blir svårare att genomföra
            när människor kan gå rakt igenom byråkratiska strukturer med Internet.
            Det är ingen slump att det vi ibland kallar ”internetkulturen”
            är starkt antiauktoritär. För att samtliga medborgare ska kunna
            ta vara på de fördelar som IT bjuder vad gäller möjligheten att
            utöva sina demokratiska rättigheter och göra sin stämma hörd,
            är det angeläget att dator- och Internetkunskap och -tillgång
            ökar och fördelas jämnt, både över inkomst, social bakgrund och
            kön. Ett effektivt sätt att hålla kvar människor i förtryck är
            att förbjuda eller försvåra kommunikation med människor som lever
            i frihet. I och med Internet och möjligheten att fritt kommunicera
            över gränser har ett nytt vapen mot diktaturer uppstått. IT har
            spelat en viktig roll i bland annat Europas befrielse från kommunismen
            och den, hittills försiktiga, uppluckringen av diktaturen i Kina.
            Den stora amerikanska demokratibiståndsorganisationen National
            Endowment for Democracy (som bland annat ger ut publikationen
            Journal or Democracy) har tagit fasta på möjligheterna och hjälper
            nu sina biståndsmottagare att skapa hemsidor med information om
            demokratisträvan i respektive land. Bistånd för demokrati har
            länge varit utgångspunkten för Folkpartiets biståndspolitik. När
            informationsteknologin kan vara användbar i strävan att redligt
            sprida demokratiska rättigheter till fler människor kommer Folkpartiet
            att uppmuntra och arbeta för det. IT måste bli ett viktigt inslag
            i svenskt demokratibistånd. Rätten till personlig integritet har
            ett starkt skydd i de flesta stabila demokratier. I diktaturer
            och vacklande demokratier är läget ett annat. Som exportör av
            teknikprodukter åligger det Sverige att inte onödigtvis exportera
            teknik som gör det lättare för diktaturer att övervaka sina medborgare.
            I EU-parlamentets rapport Development of Surveillance Technology
            and Risk of Abuse of Economic Information sägs bland annat följande:
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0006.pdf"/>
          <p xml:id="i-XhVSe4aVZhFFczxP6267CR">
            ”The control mechanisms in advanced western democracies are inadequate
            Mot. to cope with sophisticated dataveillance technologies, in
            third world 1998/99U16 countries there is very little chance indeed
            of new extrinsic controls being established to ensure balance
            in their application.” [sida 26] Att tillåta export av utrustning
            för avlyssning och övervakning av datatrafik, men inte tillåta
            export av kryptering är att göra demokrati- och medborgarrättsrörelser
            i diktaturstater en stor otjänst. Detta har tidigare påtalats
            av många av våra större människorättsorganisationer. Dessa använder
            själva kryptering som ett nödvändigt basskydd. En yrkesgrupp som
            också har särskilt behov av att kunna skydda sig mot intrång eller
            politiskt motiverad övervakning är journalister. Dessa har rätt
            enligt svensk grundlag att skydda sina källor. Det är en viktig
            och levande del av en stark demokrati. De journalister som lever
            eller verkar i andra länder, med en långt svagare demokrati än
            den svenska, har särskilda behov av integritet utöver de nyss
            nämnda.
          </p>
          <p xml:id="i-K1BebW1LXu7j7tZNditutT">
            7 Vad Sverige borde göra
          </p>
          <p xml:id="i-PhR6VVwtvKUx9ZmwxSEky3">
            Behovet av god datasäkerhet finns på alla nivåer i samhället
            och åtgärder för att kartlägga och stärka datasäkerheten är därför
            nödvändiga. Folkpartiet anser, i likhet med IT-kommissionen, att
            regeringen bör föra en politik och vidta åtgärder som uppmuntrar
            enskilda personer, näringsliv och offentlig förvaltning till användning
            av stark kryptering. Den offentliga förvaltningens inköp av programvara
            och annan datorutrustning är ett mycket starkt instrument som
            bör brukas i syfte att höja den allmänna nivån på och medvetandet
            om datasäkerhetsproblematiken. Folkpartiet uppmanar därför regeringen
            att: — entydigt och klart deklarera att den inte kan tänka sig
            några svenska restriktioner i rätten att använda kryptering —
            verka för att civila produkter med kryptoinnehåll jämställs med
            andra civila produkter i exporthänseende — ta initiativ till en
            översyn av IT-samhällets sårbarhet och framtagande av en plan
            för att minska riskerna med IT-användningen.
          </p>
          <p xml:id="i-GENm5k1FM39mTGKVF6vA2P">
            8 Sammanfattning
          </p>
          <p xml:id="i-DafF1AbxBuYawx2cZhPLCL">
            I det informations- och IT-samhälle som vi alltmer har kommit
            att leva i, är det mycket viktigt att den personliga och affärsmässiga
            integriteten kan upprätthållas. Detta är frågor som vi liberaler
            har slagits för i många år och som visar sig bli alltmer nödvändigt
            att hävda. Hela det nya, elektroniska offentliga samtalet är t
            ex beroende av att man kan försäkra sig om identiteten hos den
            som talar/skriver eller hos den som tar emot ett meddelande om
            ekonomiska transaktioner eller får tillgång till en medicinsk
            journal med känsliga personuppgifter. Informationen behöver skyddas.
            Det enda riktigt verkningsfulla sättet att försäkra sig om detta
            skydd är att kryptera informationen. För att kunna få tillgång
            till de starkaste kryptoprodukterna behöver såväl användning som
            import och export av civila kryptoprodukter vara helt fri.
          </p>
          <pb facs="riksdagen-motions-pdf/data/199899/mot_199899_U_0016/mot_199899_U_0016-0007.pdf"/>
          <p xml:id="i-2nN1AZLYYZbVZeU2UzXNDW">
            Mot. 14 Därför är det mycket olyckligt att regeringen för Sveriges
            del 1998/99U16 fortsätter att driva en politisk linje som går
            åt rakt motsatt håll. I ett svar på en skriftlig fråga i riksdagen
            (1998/99:564) bekräftade handelsminister Leif Pagrotsky till sist
            att så är fallet. Han menade också att man inte delar IT-kommissionens
            ställningstagande och rekommendationer på detta område, vilket
            är just att släppa det helt fritt. Det är synd. Regeringen borde
            lyssna bättre på de expertgrupper som man själv har tillsatt att
            utreda tekniskt komplicerade områden, där man saknar tillräcklig
            kompetens. Folkpartiet menar att IT-kommissionens förslag är utmärkta
            och bör tjäna som riktmärke för den fortsatta politiska handlingslinjen.
            Regeringens politik drabbar sekretessen inom sjukvården, företagens
            möjligheter att skydda känslig och värdefull information samt
            inte minst alla svenskars rätt till personlig integritet. Regeringen
            försämrar också möjligheterna för den industri som annars hade
            kunnat utvecklas till att bli världsledande inom sin nisch inom
            IT-industrin. Folkpartiet förordar fri import, export och användning
            av krypterings- program.
          </p>
          <p xml:id="i-Jm8T1B8wDucCx7RrNmQhxz">
            9 Hemställan
          </p>
          <p xml:id="i-EvYWWrGFPDSYB22WWFyEbN">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att inga svenska restriktioner i rätten att använda kryptering
            får finnas, 2. att riksdagen som sin mening ger regeringen till
            känna vad i motionen anförts om att civila produkter med kryptoinnehåll
            jämställs med andra civila produkter i exporthänseende, 3. — att
            riksdagen som sin mening ger regeringen till känna vad i motionen
            anförts om ett initiativ till en översyn av IT-samhällets sårbarhet
            och framtagande av en plan för att minska riskerna med IT-användningen,
            4. att riksdagen som sin mening ger regeringen till känna vad
            i motionen anförts om fri import, export och användning av krypteringsprogram.
          </p>
          <p xml:id="i-C9ofSQcFaK94xRKFZoDuxa">
            Stockholm den 1 juni 1999
          </p>
          <p xml:id="i-BG4xyESCcLuAwbytzRdnSn">
            Eva Flyborg (fp)
          </p>
          <p xml:id="i-VMRFHURqcBv5BRryohv42c">
            Runar Patriksson (fp) Yvonne Ångström (fp)
          </p>
          <p xml:id="i-AfGfHoqiSdHw34EXpuHj3M">
            Karl-Göran Biörsmark (fp) Siw Persson (fp)
          </p>
        </div>
      </div>
    </body>
  </text>
</TEI>
