<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00271">
  <teiHeader>
    <fileDesc>
      <titleStmt>
        <title>Ordning och reda i välfärden</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordning och reda i välfärden</title>
          <idno type="rdwebb">H102Fi271</idno>
          <rs type="number">Fi271</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi271/text</ref>
          <ref type="dokument_url_html">http://data.riksdagen.se/dokument/H102Fi271</ref>
          <ref type="dokumentstatus_url_xml">http://data.riksdagen.se/dokumentstatus/H102Fi271</ref>
          <ref type="doc">http://data.riksdagen.se/fil/69685819-726D-422C-9592-F7BFE3D2C9BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q7WYxPWqsb1wJmmo96SXVn" type="signed"/>
        <correspContext corresp="i-Q7WYxPWqsb1wJmmo96SXVn">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-CksKgXj6RQCidtpN3NmKCH"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-4LKTA9z8sbBuJRYc3JmusK"/>
        </correspContext>
        <correspAction xml:id="i-P4hKiz3VWNsxnJyKQvUyBZ" type="numbering">
          <date when="2013-10-07"/>
        </correspAction>
        <correspAction xml:id="i-TK2nrHboQtLUfz4xiShXga" type="submission">
          <date when="2013-10-04"/>
        </correspAction>
        <correspAction xml:id="i-M79aMPUAGoJqqyVaKhhjww" type="transfer">
          <date when="2013-10-03"/>
        </correspAction>
        <correspAction xml:id="i-EHXmfmU4LXoC6q6yRWvcAR" type="assigned"/>
        <correspContext corresp="i-EHXmfmU4LXoC6q6yRWvcAR">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DqPFu2omUPyJD2WgUkr1gA" type="motHeader"/>
      <div xml:id="i-6v7nRLzBWGFj6KMRhaCXjT" type="motBody">
        <div xml:id="i-S2aj2Zu8TE1kchzfAmk21L" type="motProposal" subtype="förslag">
          <head xml:id="i-WBsPq72wjBL5mkiWG8yXmd">
            Förslag till riksdagsbeslut
          </head>
          <list xml:id="i-NksdZDmhPYTQogZrjhAHAP" style="ol">
            <item xml:id="i-5fLvn4SwAL4JavUx2Ex1yb">
              Riksdagen tillkännager för regeringen som sin mening vad som
              anförs i motionen om att med ledning av denna motion låta utreda
              och presentera förslag för att så långt det är möjligt förhindra
              vinstuttag eller andra uttag av överskott ur offentligt finansierade
              välfärdstjänster och skola.
            </item>
            <item xml:id="i-85oCbdAK2uwnh58ZjJR12e">
              Riksdagen tillkännager för regeringen som sin mening vad som
              anförs i motionen om att den offentliga insynen i och meddelarskyddet
              för anställda hos externa utförare av skattefinansierade välfärdstjänster
              ska stärkas. 1
            </item>
            <item xml:id="i-LEsU3x1HPxKYGLjwP6RVYR">
              Riksdagen tillkännager för regeringen som sin mening vad som
              anförs i motionen om att kommuner ges möjlighet att begränsa förfrågningsunderlag
              vid upphandling av välfärdstjänster och tillträde till valfrihetssystem
              till icke vinstdrivande organisationer.
            </item>
            <item xml:id="i-Du7UgT68CMFtSNMYKcFYBr">
              Riksdagen tillkännager för regeringen som sin mening vad som
              anförs i motionen om att kommunernas yttrande inför etablering
              av friskolor ska tillmätas avgörande betydelse. 2
            </item>
            <item xml:id="i-DHU9FHUXzjFnT9MaF9tkCg">
              Riksdagen tillkännager för regeringen som sin mening vad som
              anförs i motionen om att kommuner, landsting och regioner ges
              ett avgörande inflytande inför extern etablering inom hälsovården
              och socialtjänsten. 3
            </item>
          </list>
          <p xml:id="i-QnsfqoYszxks42Y1gcjBEN">
            1 Yrkande 2 hänvisat till KU.
          </p>
          <p xml:id="i-97wqCCTqTrq82Gr6AuusPJ">
            2 Yrkande 4 hänvisat till UbU.
          </p>
          <p xml:id="i-CiXVk981hyu6RaxtzrkewG">
            3 Yrkande 5 hänvisat till SoU.
          </p>
        </div>
        <div xml:id="i-QwBimNE2N9iVWzuHXaxeYS" type="motContent">
          <head xml:id="i-9P8YS5SNopw1QwTaEmeSiK" type="h1">
            Principer visavi lämplighetsfrågor
          </head>
          <p xml:id="i-WKPVuQdhMatxK6wADupFhP">
            Vid första anblicken kan frågan om vinster i välfärden tyckas
            enkel att ta ställning till. Det är vår mycket bestämda uppfattning
            att gemensamma medel som avsatts för barns utbildning eller omsorger
            av våra äldre inte ska tas till byte för privat förmögenhetsbildning
            på nummerkonton i skatteparadis. I den bästa av världar borde
            det vara punkt slut där. Men om man tränger in i frågan upptäcker
            man snart att den är komplex, inte enbart vad gäller den tekniska
            utformningen av en eventuell lagstiftning, utan också att den
            rymmer en rad principiella frågeställningar som bör redas ut.
          </p>
          <p xml:id="i-2fPxWc3mSwX8TwizCqdRPT">
            Det finns i sammanhanget två centrala frågor:
          </p>
          <p xml:id="i-Dv49LDziBZDtWW3j1PdVoh">
            Vad bör avgöra om kommunen/landstinget ska utföra en tjänst i
            egen regi eller lägga den på en extern utförare?
          </p>
          <p xml:id="i-VKcdo8E8zLk2zwvevSXqxc">
            När är det försvarbart att en extern utförare utför en offentligt
            finansierad tjänst med vinst och när är det inte det?
          </p>
          <p xml:id="i-KPye1fcV8PprdaECE1PQBE">
            Till skillnad från meningsmotståndare till höger och till vänster
            som gör det till princip att privata företag alltid är att föredra
            för offentligt finansierade tjänster, respektive att dessa alltid
            bör drivas i egen regi, så har vi socialdemokrater en pragmatisk
            inställning. Vi menar att frågan bör avgöras från fall till fall
            utifrån vad som kan bedömas vara mest fördelaktigt för medborgarna
            och brukarna.
          </p>
          <p xml:id="i-5pusaXoLsuR8RvDQGorXti">
            Ställer vi saken på sin spets så håller nog de flesta med om
            att det skulle vara en mindre lämplig ordning att Göteborgs stad
            höll ett par hundra personer fast anställda för de kanske tjugotalet
            dagar om året då det finns behov av snöröjning. En betydligt mycket
            bättre hushållning av göteborgarnas resurser är att träffa avtal
            med bl.a. åkerier, som ändå inte kan utföra sitt ordinarie arbete
            innan gatorna blivit plogade, att de står för detta mot ersättning
            från staden.
          </p>
          <p xml:id="i-M6BAQEw7NnBnbk2BmFsPqn">
            Det är dock inte så att vi enkelt kan sluta oss till en tumregel
            att det alltid är oproblematiskt att lägga ut tekniska tjänster
            på entreprenader, medan välfärd och utbildning i alla lägen bör
            utföras i egen regi. I Göteborg har vi t.ex. kommit till slutsatsen
            att det är bäst för medborgarna och brukarna att staden har avtal
            med ett stort antal externa utförare av vuxenutbildning. Det ger
            nämligen tillgång till en bredd i utbudet vad gäller både utbildningsinnehåll
            och undervisningsformer som det är svårt, för att inte säga omöjligt,
            att tillhandahålla i egen regi ens i en större stad som Göteborg.
            Extern upphandling ger även goda möjligheter att flexibelt anpassa
            utbudet till behovens och efterfrågans växlingar inom ett område
            där spännvidden och variationen i tjänsternas innehåll är stor.
            Externa aktörer t.ex. inom folkbildningen kan därtill bidra med
            värden som är svårfångade i den kommunala organisationsformen.
          </p>
          <p xml:id="i-MiDYcrBZuHPE12yNxuwaBa">
            Mot den bakgrunden är det inte så svårt att försvara att Göteborgs
            stad under röd-grönt styre handlar upp stora delar av vuxenutbildningen
            externt. Vi har heller inga problem med att Stadsmissionen får
            göra insatser för hemlösa eller att exempelvis Neuberghska stiftelsen
            driver äldreboende. Samtidigt finns det motsatta exempel på tekniska
            tjänster där det är i hög grad olämpligt med externa utförare.
            Vi menar t.ex. att det är fel att, som regeringen har gjort, lägga
            ut bilprovningen på privata utförare som ska tävla om kundernas
            gunst, helt enkelt därför att det uppenbart är förenat med risker
            för trafiksäkerheten.
          </p>
          <p xml:id="i-9rumFYge3cYxpJeHBoieg2">
            Det är dock inte så att vi socialdemokrater i dessa frågor är
            pragmatiker helt utan principer, i synnerhet inte när det gäller
            välfärdstjänster. Tvärtom, här finns en mycket viktig principfråga
            för oss: att tjänsterna ska vara solidariskt finansierade och
            behovsorienterat tillgängliga efter generella kriterier. Det är
            i själva verket grundprincipen för den socialdemokratiska välfärdsmodellen,
            och börjar vi tumma på den riskerar vi att förr eller senare passera
            en gräns där vi upphör att vara socialdemokrater med den innebörd
            begreppet fick under den långa reform- och framgångsperioden under
            1900-talet. Däremot är frågan om en tjänst ska utföras i egen
            regi eller ej för oss en lämplighetsfråga. Det betyder dock inte
            att det kvittar lika. Tvärtom måste vad som är lämpligt noga övervägas
            utifrån varje tjänsts särskilda karaktäristika i förhållande till
            medborgarnas bästa.
          </p>
          <p xml:id="i-ECh1jpJaBw3BM6nfabaCFM">
            Om vi för ett ögonblick återvänder till snöröjningen, så förutsätter
            dess utförande att de åkerier och andra som staden har avtal med
            besitter den utrustning som behövs. Det kräver kapitalinvesteringar,
            vilket i sin tur förutsätter att vi accepterar rimliga krav på
            avkastning, annars får vi nog finna oss i att pulsa i snön. Ibland
            sägs från borgerligt håll att det är fullkomligt obegripligt att
            det för oss är okej att företaget som hämtar sopor vid förskolan
            går med vinst, men vi vill inte att förskolan ska göra det. Det
            beror inte bara på att vi socialdemokrater menar att man bör göra
            skillnad på barn och sopor. Det finns också ytterligare ett skäl.
            Ett företag som får i uppdrag att hämta sopor måste binda kapital
            i sopbilar och annan utrustning, på liknande sätt som företaget
            som bygger förskolan måste investera i anläggningsmaskiner och
            annat. I en marknadsekonomi är det ofrånkomligt att sådana investeringar
            måste få ge avkastning, annars kommer de helt enkelt inte till
            stånd. Det innebär att vi inte kan resa principiella invändningar
            mot att offentligt finansierade kapitalintensiva externa tjänster
            ger en rimlig avkastning till ägarna. Men annorlunda är det med
            kapitalextensiva tjänster som barn- eller äldreomsorg. Där finns
            inte samma behov av investeringar och kapitaltjänst – och det
            är heller inte av detta skäl motiverat att externt utförd verksamhet
            lämnar överskott till ägarna.
          </p>
          <p xml:id="i-TiFEqp23BhtkyL1GXqbiSV">
            När det gäller utbildning är det lite olika. Grundskola och studieförberedande
            gymnasieprogram är inte kapitalintensiva, men tekniska yrkesutbildningar
            kan vara det genom behov av kostsam maskinell utrustning. Det
            är nog förklaringen till att vi aldrig haft några principiella
            eller ideologiska problem med att vi i vad som tidigare var en
            socialdemokratisk paradgren – den aktiva arbetsmarknadspolitiken
            - i alla tider har handlat upp arbetsmarknadsutbildningar från
            anordnare som driver verksamheten i affärsmässiga former. Arbetsförmedlingen
            har aldrig bedrivit sådana utbildningar i egen regi därför att
            behoven är mycket skiftande i konjunkturernas och strukturomvandlingens
            framfart. Extern upphandling ger goda möjligheter att anpassa
            utbudet efter detta. Behoven av kapitalinsatser i utrustning torde
            också vara förklaringen till vår acceptans för affärsmässig verksamhet
            inom delar av vuxenutbildningen. Däremot menar vi att man på goda
            grunder kan ifrågasätta om det är rimligt att privata företag
            på kommunens uppdrag gör kommersiella vinster på sfi eller grundvux.
          </p>
          <head xml:id="i-GtZyTFhzZbbdcGPn4VfqC1" type="h1">
            Vad säger forskningen?
          </head>
          <p xml:id="i-CsqmK4YAMAM8kxHpPoqW2D">
            John Donahue är en amerikansk forskare som gjort omfattande studier
            av ett stort antal offentligt finansierade upphandlingar av tjänster
            i Förenta staterna under 1980-talet (Donahue 1992). Resultaten
            visade att konkurrens om utförandet kan leda till att man faktiskt
            får ut mera verksamhet för skattepengarna, men också att detta
            bara fungerar om tre villkor är uppfyllda. För det första att
            det verkligen går att skapa konkurrens mellan olika producenter.
            För det andra att man har en effektiv inspektion av vad som produceras
            och relativt snabbt kan stänga av de entreprenörer som inte håller
            måttet. För det tredje, och detta var enligt Donahue det viktigaste,
            att externt utförande av offentliga tjänster bara fungerar bra
            om det är möjligt att tillräckligt noga precisera kontrakten.
          </p>
          <p xml:id="i-VoqATtiKDvsnrFSiBrnDT1">
            Här visade hans forskning att detta kan göras relativt enkelt
            när det handlar om tjänster som sophämtning, busstrafik och byggande
            för att ta några exempel, dvs. områden där kvantitativa produktivitetsaspekter
            spelar stor roll och kvalitetsaspekter är av ett slag som tämligen
            enkelt går att mäta.
          </p>
          <p xml:id="i-5EKh9a1uU6pLxvmA9HYUMt">
            Däremot är det mycket svårare, för att inte säga omöjligt, när
            det handlar om tjänster inom välfärd och utbildning där mer komplexa
            och svårvärderade kvalitetsaspekter dominerar. Det är, visade
            Donahue, nästan omöjligt att skriva tillräckligt styrande kontrakt
            för den senare typen av uppgifter. Hans rekommendation till politiken
            var att man bör vara mycket återhållsam med att släppa in vinstdrivande
            företag i dessa verksamheter, eftersom det ligger i marknadslogikens
            natur att försöka driva upp vinsterna genom att reducera kostnaderna
            så mycket som möjligt, vilket självfallet är ett hot mot kvaliteten.
          </p>
          <p xml:id="i-P7Ry5e7EGAv2Qf4FibMdYj">
            Förhållandet att lärartäthet och andelen lärare med pedagogisk
            utbildning är lägre i friskolor än i kommunala skolor i Sverige
            kan tas som en bekräftelse av Donahues slutsatser. Nationalekonomen
            Jonas Vlachos har i sin forskning om svenska friskolor visat att
            strävan att motverka kvalitetsförluster av detta slag i sin tur
            tenderar att leda till en hårdare reglerad och standardiserad
            skola (Vlachos 2012). Listan över nya detaljreglerande påbud är
            lång: krav på lärarlegitimation, krav på skolledares utbildning,
            lag om skolbibliotek, lag om särskilt stöd, ökad användning av
            nationella prov, mer detaljerade kursplaner och betygskriterier,
            lag om individuella utvecklingsplaner, betyg från årskurs sex
            osv.
          </p>
          <p xml:id="i-8HAMiBcrxhqLkAEcPkqBkf">
            En sådan ansats tvingar fram en regelefterlevnad som kanske motverkar
            vissa avarter, men som samtidigt löper risk att tränga undan andra
            och kanske mer gedigna kvalitetsinsatser. Som exempel anför Vlachos
            att det kan bli viktigare att det finns en antimobbningsplan att
            visa upp, än att det faktiska antimobbningsarbetet fungerar väl.
            Man kan inskjuta att i detaljreglerade verksamheter blir det i
            allmänhet viktigare att göra saker på rätt sätt än att göra rätt
            saker. Det är faktiskt fullt möjligt att bedriva kvalitetssäkrad
            tillverkning av livbojar i gjutjärn. I sammanhanget anför Vlachos
            även forskning från Förenta staterna som visar att vinstdrivna
            skolor kan vara mycket uppfinningsrika när det gäller att manipulera
            kontroll att reglerna följs och att eleverna verkligen når kunskapsmålen.
          </p>
          <p xml:id="i-4K24KoDt946g7LZBX863SV">
            Vänder vi blicken mot äldreomsorgen ser vi i kommuner som infört
            s.k. valfrihetssystem, att nödvändigheten att noga precisera en
            prislista och så exakt som möjligt definiera de tjänster som externa
            utförare får fri dragningsrätt på skattepengar för – i strikt
            konkurrensneutralitet vad gäller resurstilldelning med den verksamhet
            som kommunen fortfarande bedriver i egen regi – leder till genomlysning,
            benchmarking, fastställande av best practice och detaljreglering
            av insatserna. Det ska inte förnekas att det kan vara till fördel
            för huvudmannen. Verksamheten styrs upp och slakheter sträcks
            ut. Men det innebär samtidigt att möjligheten i valfrihetssystem
            att välja utförare tenderar att kraftigt minska utrymmet för brukarens
            möjligheter till inflytande över vad som ska göras och hur, vilket
            forskningen visar är den kvalitetsaspekt som värderas högst av
            dem som hemtjänsten är till för (Edebalk &amp; Svensson 2005;
            Löfström 2007). På samma gång tenderar den överkapacitet som är
            nödvändig i ett s.k. valfrihetssystem för att omval ska vara möjligt,
            i kombination med den försämrade logistik och kostnader för ökad
            kontroll som ofrånkomligt följer när många utförare är inblandade,
            att äta upp de effektivitetsvinster som gavs av verksamhetens
            uppstyrning.
          </p>
          <p xml:id="i-43Aj1SqAohd3oRAmXrjkBQ">
            Valfrihetsmodellen, som med ett mindre argumenterande språkbruk
            hellre bör benämnas vouchersystem, introducerades på 1950-talet
            i Förenta staterna av den nyliberale portalfiguren Milton Friedman.
            Länge var militärdiktaturens Chile det enda land utanför USA som
            tillämpade den i vad som på 1970- och 80-talen tämligen allmänt
            betraktades som en extremt marknadsliberal experimentverkstad.
            I dag tillämpas den i Sverige för friskolor, inom valfrihetssystem
            för omsorger om äldre och funktionsnedsatta samt inom primärvården.
            Vi menar att den har stora brister, både ur ett brukar- och ett
            beställarperspektiv, och hänvisar i dessa frågor till rapporten
            Obligatorisk valfrihet? Nej Tack! av Anna Johansson, som Tankeverksamheten
            inom Arbetarrörelsen i Göteborg har gett ut (Johansson 2011).
            Där redovisas bl.a. en genomgång av Socialstyrelsens Nöjd-Kund-Index
            för hemtjänsten som visar att brukarna i kommuner med vouchersystem
            inte är mer nöjda än brukarna i kommuner som utför hemtjänsten
            i egen regi.
          </p>
          <p xml:id="i-ALkbyW2xqQ3fEMLYG8wGkX">
            Som framgått av framställningen menar vi att det i många fall
            är lämpligt att lägga ut kommunala tjänster på externa utförare
            såväl i omsorger och undervisning som inom tekniska områden. Det
            kan rent av vara så att detta ibland faktiskt ger större möjligheter
            till politisk styrning än om verksamheten drivs i egen regi med
            de trögheter som kan finnas i en fast och reguljär kommunal organisation.
            Men det handlar om traditionell upphandling enligt lag om offentlig
            upphandling (LOU), som trots de brister som präglar lagen är ett
            överlägset styrmedel jämfört med lag om valfrihetssystem (LOV).
            För att öka möjligheterna att flexibelt och kostnadseffektivt
            använda externa utförare och entreprenörer i socialt och ekologiskt
            acceptabla former bör LOU skrivas om i delar där den svenska lagen
            går avsevärt längre än EU:s upphandlingsdirektiv (se Bruun &amp;
            Ahlberg 2010).
          </p>
          <head xml:id="i-NktVKd3zvqsjN8PwZFESXF" type="h1">
            Frågans komplexitet
          </head>
          <p xml:id="i-XRtbQ6yqbSwvbTJjYCwv7m">
            För att summera framställningen så här långt kommer vi till slutsatsen
            att vinstdrivna utförare i Sverige har fått tillträde till offentligt
            finansierade välfärdstjänster i en omfattning som både forskning
            och erfarenhet talar om för oss för med sig risker för kvaliteten
            i tjänsterna, såväl direkt genom affärsmässig strävan att maximera
            lönsamheten, som indirekt genom den ökade detaljstyrning från
            myndigheters sida som detta driver fram. Därtill innebär den betydande
            förmögenhetsbildning som äger rum i stora marknadsdominerande
            koncerner, ofta med bas i utländska skatteparadis, att resurser
            som ämnats för utbildnings- och omsorgsinsatser för barn, ungdomar
            och äldre undandras från detta ändamål. Vi menar att vi har mycket
            starka skäl för att ta itu med vad som måste betraktas som allvarliga
            missförhållanden. Men som nämndes inledningsvis är frågan om hur
            vi ska komma tillrätta med detta komplex, inte minst i lagteknisk
            mening.
          </p>
          <p xml:id="i-Tyta8MhrHJpGtpyUhLGx5r">
            Denna komplexitet hamnar i blixtbelysning av det faktum att ett
            totalt förbud till varje form av vinstutdelning på årsbokslut
            i företag som bedriver offentligt finansierade välfärdstjänster
            faktiskt inte hade varit till något som helst hinder för det sätt
            på vilket Carema årligen har överfört hundratals miljoner kronor
            till ägarna. Samma gäller de betydande överföringar som sker till
            ägarna av Capio (sjukvård), Academedia (friskolor) eller Attendo
            (äldreomsorg). I samtliga fall handlar det nämligen inte om bokföringsmässiga
            vinster och utdelningar, utan om räntebetalningar på lån som ägarna
            har ställt till företagens förfogande till räntor som närmar sig
            sms-låneklass. I samtliga dessa fall har ägarna dessutom valt
            att förlägga sina holdingbolag i Luxemburg eller på kanalöarna
            Jersey och Guernsey och undkommer därmed svensk beskattning på
            överskotten.
          </p>
          <p xml:id="i-NULee2HVWB2u46xqNjJQTZ">
            Att företag som har svenska skattemedel som sin främsta inkomstkälla
            på detta sätt undandrar sig egen beskattning i Sverige är naturligtvis
            grovt stötande för det allmänna rättsmedvetandet. Att förfaringssättet
            genom Caremaskandalen blivit känt för en bredare allmänhet under
            beteckningen räntesnurra har medfört att Anders Borg och regeringen
            har sett sig nödsakade att lagstiftningsvägen försöka göra något
            åt det. Men det är inte så enkelt. Det är nämligen svårt att i
            sammanhanget dra en juridiskt entydig gräns mellan vad som bör
            hållas som otillåtet och vad som är rimliga och legitima transaktioner
            mellan företag och dess ägare. Man kan knappast generellt förbjuda
            att företag lånar pengar av sina ägare eller att de senare är
            baserade i utlandet. Det är först under omständigheter vilka är
            svåra att i förväg precisera som sådana transaktioner närmar sig
            vad som inte är acceptabelt. Det är därmed också svårt att formulera
            en lag som både är förenlig med våra principer om rättssäkerhet
            och förutsägbarhet och inte kan kringgås av kreativa riskkapitalister.
            När väl Borgs lagförslag mot räntesnurror har tröskats igenom
            remisser och lagråd är sannolikheten hög för att den blir tämligen
            tandlös.
          </p>
          <p xml:id="i-Y8TjVKRH6CBzrL4JKVKyUP">
            Så långt handlar det om att täppa till kryphål i skattelagstiftningen.
            Den fråga som intresserar oss här är möjligheterna att med lag
            och/eller affärsavtal förhindra att ägarna plockar vinster ur
            skattefinansierade verksamheter, antingen helt eller på ett excessivt
            sätt. Man ska vara medveten om att förbjuda vinstdrivna associationsformer
            som utförare av välfärds- och utbildningstjänster inte löser problemet.
            Upplägget att med räntesnurror eller andra upptänkliga, kreativa
            metoder överföra överskott inom och mellan juridiska personer
            kan i princip lika väl genomföras med bas i en formellt ideell
            associationsform som i en kommersiell. Caremaskandalen handlade
            som påpekats inte om bokföringsmässiga vinster och aktieutdelningar.
          </p>
          <p xml:id="i-DgoC9RkYLq7f2FFgtARwrx">
            Samtidigt är det paradoxalt nog inte ovanligt att genuint ideell
            verksamhet i dessa sammanhang drivs i formellt vinstdriven associationsform.
            Såväl Stadsmissionens uppdrag inom äldreomsorg som ABF:s inom
            vuxenutbildning utförs i helägda aktiebolag. För dessa ideella
            aktörer skulle ett förbud att driva verksamheterna i denna form
            ställa till så stora problem att de sannolikt får avvecklas. Dessa
            organisationers övriga ideella aktiviteter är inte skattepliktiga,
            men skulle riskera att bli det om inte den skattepliktiga uppdragsverksamheten
            till kommuner kan drivas genom en från den övriga verksamheten
            separerad bolagsform.
          </p>
          <p xml:id="i-NRnDBVHFMAx5mDnPrGy5bi">
            Problemet kan inte enkelt lösas genom en förändring av skattelagstiftningen
            på detta område, då det skulle riskera att öppna kryphål för andra
            aktörer att driva affärsmässig verksamhet i formellt ideell form.
          </p>
          <p xml:id="i-Vx9YCy4fg7x2sexCH6Td9A">
            De svårigheter som finns för att med lag förhindra skatteplanering
            som är moraliskt stötande men tekniskt sett ligger nära legitima
            transaktioner gör sig gällande också ifråga om avtalsklausuler
            som ska förhindra vinsthemtagning från offentligt finansierad
            verksamhet, även om det kanske är en framkomligare väg då avtal
            ingås på frivillig bas och inte behöver svara mot de krav som
            vi ställer på tvingande lag.
          </p>
          <p xml:id="i-X2hwV5E3AGK2vtSbuFHgYr">
            I Norge villkoras med stöd av lag kontrakt med privata utförare
            inom välfärd och utbildning med klausuler om att offentliga medel
            inte fritt får föras ur verksamheten. Den svenska John Bauerkoncernen
            har blivit återbetalningsskyldig för pengar som ansetts ha disponerats
            på otillåtet sätt. Men man ska lägga märke till att den norska
            modellen inte genomgående förbjuder vinstuttag, en missuppfattning
            som finns på sina håll i den svenska debatten. Den är främst inriktad
            på att förhindra onormal avkastning till ägarna. En pågående utvärdering
            i Norge pekar på att det är utomordentligt svårt att följa hur
            pengarna verkligen används och säkerställa att lagstiftarens intentioner
            efterlevs. Enda sättet att garantera det torde vara förvaltning
            efter principer från exempelvis Europeiska socialfonden, dvs.
            att medel endast utbetalas i efterskott mot verifierade kostnader
            i verksamheten. Kostnaden för den byråkrati som detta tarvar skulle
            utan tvekan bli mycket betydande.
          </p>
          <p xml:id="i-Hzd9QRGeiSC6yYWrc7sFA9">
            Ytterligare en svårbemästrad problematik i sammanhanget är att
            en betydande del av riskkapitalisters vinsthemtagning inom välfärd
            och utbildning sker genom förmögenhetsuppbyggnad inom företagen
            som ägarna realiserar genom att sälja och köpa bolagen av varandra.
            Fyra av de största vårdbolagen – Attendo, Aleris, Ambea (Carema)
            och Frösunda LSS – har bytt ägare under de senaste åren. De realiserade
            vinsterna från dessa försäljningar uppgår sammanlagt till 7,2
            miljarder kronor. Även när det gäller friskolor finns anmärkningsvärda
            exempel på vinsthemtagningar i samband med försäljningar. I en
            marknadsekonomi som vår är det svårt att tänka sig lagstiftning
            som förbjuder eller lägger restriktioner på företagsförsäljningar
            och ägarskiften. Här kan dock juridiska begränsningar av vilka
            associationsformer offentligt finansierad verksamhet får bedrivas
            i vara mer effektiva. Det är bara vinstdrivna företag som kan
            säljas, inte stiftelser, ekonomiska föreningar eller andra ideella
            associationsformer. Men också här går det att finna kryphål, då
            även ideella associationer kan avyttra tillgångar och med kreativa
            upplägg mellan olika juridiska personer överföra värden till dem
            som står bakom verksamheten. En ideell förening som i denna associationsform
            utför uppdrag för kommunen kan i annan verksamhet äga ett antal
            aktiebolag med vilka det utväxlar svårgenomträngliga transaktioner.
            Vi närmar oss här tekniken för den ekonomiska brottslighetens
            skalbolagsaffärer, med samma svårigheter att utifrån leda oegentligheter
            i bevis.
          </p>
          <p xml:id="i-8Kp3M5kHUrYPJfmL6L436J">
            Hur kan det vara så svårt att den juridiska vägen effektivt förhindra
            eller begränsa vinsthemtagning i välfärden, när Sverige tillsammans
            med Chile är de enda länder i världen som tillåter vinstdrivna
            skolor utan begränsningar eller restriktioner? Hur bemästrar man
            detta på andra håll? Låt oss för att förstå det ta hjälp av ett
            begreppspar som Gunnar Myrdal en gång introducerade i ett annat
            sammanhang: ex ante och ex post, eller helt enkelt i förväg och
            efteråt.
          </p>
          <p xml:id="i-NAva1JbFr6Z7C7dUn43yU5">
            Vi kan ta Tyskland som exempel. Där finns sedan gammalt en tradition
            av många externa utförare av såväl välfärdstjänster och sjukvård
            som utbildning. Dessa får ersättningar från socialförsäkringskassor
            och offentlig sektor. Därtill spelar avgifter från brukare större
            roll än här. Utförarna är i regel stiftelser eller andra ideella
            associationer, inte sällan med kyrklig anknytning. Allt är inte
            väl. Liksom i Sverige avslöjas av och till missförhållanden inom
            vård, skola och omsorg, såväl i offentlig som privat regi. Men
            excessiva vinsthemtagningar av privata intressenter som Caremaaffären
            är exempel på förekommer inte. Det finns formell lagstiftning
            som reglerar detta, men den är inte särskilt preciserad eller
            skarp – och behöver heller inte vara det för det finns också starka
            informella normer över hela det politiska fältet och med folklig
            förankring att dessa verksamheter bör drivas med ideella och allmännyttiga
            motiv. Man kan säga att Tyskland befinner sig ex ante, dvs. före.
            I detta läge är en trubbig lagstiftning i förening med informella
            normer och moraliska ordningar tillräckligt för att förhindra
            riskkapitalisters inträngande och etablering som stora aktörer
            inom välfärd och utbildning.
          </p>
          <p xml:id="i-TfFRC1ecCHMjRCv3RKto7G">
            I Sverige befinner vi oss dessvärre ex post – efteråt. En strävan
            att öppna nya, lönsamma marknader i förening med politisk naivitet
            har låtit transnationella riskkapitalister inta revir inom vård,
            skola och omsorg. De kan väntas försvara sina positioner med alla
            till buds stående medel och juridiska finter. Det är miljarder
            som står på spel. Med ett gammalt talesätt kan vi säga att locket
            har lyfts från Pandoras ask.
          </p>
          <head xml:id="i-BawnzMUYwMngSeuGrFe8VR" type="h1">
            En handlingslinje mot riskkapitalister i välfärden
          </head>
          <p xml:id="i-Ug8U616QKGdJsdpKK1UYG1">
            Vägen ut ur denna nya och ofördelaktiga situation synes inte
            främst vara juridisk utan politisk. Det handlar om att vi socialdemokrater
            måste ställa oss uppgiften att kvaliteten i de offentligt drivna
            verksamheterna ska vara så hög att människor väljer dessa framför
            vinstdrivna alternativ med de brister som detta för med sig. Det
            är lätt att beskriva det uppkomna läget i problemorienterat dystra
            färger, men vi kan också ta det som en utmaning att i positiv
            anda helt enkelt bestämma oss för att konkurrera ut riskkapitalisterna
            från marknaden. Tror vi på våra idéer om den generella välfärdens
            överlägsenhet för de många människorna synes inte uppgiften övermäktig.
            Men utgångspunkten måste vara ett erkännande att expansionen för
            friskolor och kommersiellt driven äldreomsorg har främjats av
            att kvaliteten är ojämn och ibland inte håller måttet i offentligt
            organiserade verksamheter. Det faktum att det är möjligt att driva
            friskolor och äldreboenden med betydande överskott till ägarna
            med samma ersättningar som går till motsvarande kommunalt drivna
            verksamheter bevisar faktiskt att de senare inte alltid förmår
            ta tillvara tillgängliga resurser på optimalt sätt. Det duger
            inte.
          </p>
          <p xml:id="i-H6Ci8cWG1uYcdKJLRGURqm">
            Vi föreslår att den socialdemokratiska kongressen i Göteborg
            i april år 2014 ger partistyrelsen ett uppdrag att planera, förebereda
            och efter ett regeringsskifte inleda ett åttaårigt (dvs. över
            två mandatperioder) nationellt kvalitetslyft för offentligt bedriven
            barnomsorg, grundskola, gymnasieskola och äldreomsorg med målsättningen
            att med överlägsen kvalitet konkurrera ut vinstdriven verksamhet
            inom dessa områden. Satsningen genomförs i samverkan mellan stat
            och kommuner och leds av en nationell styrgrupp som utses av riksdagen.
            Strategier för utvecklings- och reformarbete utarbetas av arbetsgrupper
            för olika verksamhetsområden som utses av styrgruppen och rapporterar
            till denna. I arbetsgrupperna sammanförs forskningsbaserad kunskap
            med reformistisk fantasi.
          </p>
          <p xml:id="i-mLCZAdnWMgcSRjDUFhn4v">
            I uppdragen bör tydligt anges att inriktningen inte ska vara
            att öka centraliserad kontroll och detaljstyrning av verksamheterna,
            något som hittills visat så dåliga resultat exempelvis på skolans
            område. Forskningen visar att regel- och styrsystem som inte ger
            utföraren stort utrymme att anpassa den pedagogiska verksamheten
            till lokala förhållanden och villkor är kontraproduktiva för måluppfyllelsen
            (Vlachos 2012; Besley &amp; Ghatak 2005; Ellingsen &amp; Johannesson
            2008; Gibbons et al. 2008; Abdulkadiroglu et al. 2011). Till detta
            kan man lägga att studier av den i internationell jämförelse synnerligen
            framgångsrika finska skolan pekar ut just avsaknaden av detaljstyrning
            och centraliserad kontroll mot standardiserade mål som en av framgångsfaktorerna
            (Sahlberg 2011). Samma slutsatser kan man dra beträffande äldreomsorgen.
            Detaljstyrning och benchmarking mot best practice lägger effektiva
            hinder i vägen för den anpassning av insatser efter varje individs
            särskilda behov och önskemål som framstår som den allt viktigaste
            kvalitetsfaktorn såväl i skolan som för andra välfärdstjänster
            i vår tid.
          </p>
          <p xml:id="i-2RzjGYu9G7ehQwrZXXEWJ5">
            Även om Kvalitetslyftet är huvudstrategin, och framställningen
            har visat på svårigheter att komma fram den juridiska vägen, bör
            ändå förutsättningarna för att så långt det är möjligt begränsa
            uttag av vinster eller andra former av överskott ur offentligt
            finansierade välfärds- och utbildningstjänster undersökas. Vi
            föreslår att kongressen ger partistyrelsen i uppdrag att utifrån
            de norska erfarenheterna och även exempel från andra länder ta
            fram förslag på hur en lagstiftning med denna innebörd skulle
            kunna utformas i Sverige.
          </p>
          <p xml:id="i-2FEHR3Kc63vX7ZKZo8Si4c">
            Vidare menar vi att den offentliga insynen i och meddelarskyddet
            för anställda hos externa utförare av skattefinansierade välfärdstjänster
            bör stärkas. Det en fråga om tryggheten och säkerheten för brukarna.
            Kommunerna bör även ges möjlighet att vid upphandling av välfärdstjänster
            enligt LOU och LOV kunna begränsa denna till non-profitorganisationer.
            Inför etablering av friskolor är det enligt vår mening i högsta
            grad rimligt att berörd kommuns yttrande tillmäts avgörande betydelse
            för att undvika överetableringar och onödiga kostnader för skattebetalarna.
            Eftersom berörda kommuner, landsting och regioner får svara för
            finansieringen av externa utförare inom hälsovården och socialtjänsten
            enligt LOV är det även här i högsta grad rimligt att dessa huvudmän
            får ett avgörande inflytande över etableringen av verksamheter
            de får betala för.
          </p>
        </div>
        <div xml:id="i-T2JtMZm8Qa9sp4zo3up44k" type="signatureBlock">
          <list xml:id="i-C3caU2nd3QMYqLHtJRqTja">
            <item xml:id="i-8UbRpummYBcg1fDcHUchVf" type="signature">
              Lars Johansson (S)
            </item>
            <item xml:id="i-2uRXbnJUti6JU83WxZPf9o" type="signature">
              Cecilia Dalman Eek (S)
            </item>
            <item xml:id="i-6wgh6puXE67qeEuXZ6M6pA" type="signature">
              Gunilla Carlsson i Hisings Backa (S)
            </item>
            <item xml:id="i-VJJC3TkKn68Ae1ruiXvZHa" type="signature">
              Mattias Jonsson (S)
            </item>
            <item xml:id="i-VhttwpZ3zkpt3SqDBfS4G5" type="signature">
              Shadiye Heydari (S)
            </item>
          </list>
        </div>
      </div>
    </body>
  </text>
</TEI>
