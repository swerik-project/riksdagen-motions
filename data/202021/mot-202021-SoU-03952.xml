<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03952">
  <teiHeader>
    <fileDesc>
      <titleStmt>
        <title>med anledning av prop. 2020/21:132 En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3952 av Pia Steensland m.fl. (KD)</title>
          <idno type="rdwebb">H8023952</idno>
          <rs type="number">3952</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023952/text</ref>
          <ref type="dokument_url_html">http://data.riksdagen.se/dokument/H8023952</ref>
          <ref type="dokumentstatus_url_xml">http://data.riksdagen.se/dokumentstatus/H8023952</ref>
          <ref type="docx">http://data.riksdagen.se/fil/4331064C-5D52-45CC-BB60-C0AD929E2885</ref>
          <ref type="pdf">http://data.riksdagen.se/fil/9E619469-8A11-4C8C-A9A9-97AEE8EF9CC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AXcPLSaH1EtvCdXSzZCz6X" type="basedOn"/>
        <correspContext corresp="i-AXcPLSaH1EtvCdXSzZCz6X">
          <ref>Proposition 2020/21:132</ref>
        </correspContext>
        <correspAction xml:id="i-NWYNbo3NuTCYcadniXadVf" type="signed"/>
        <correspContext corresp="i-NWYNbo3NuTCYcadniXadVf">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-WRiXUtixNTz4kgEnAAs5GH"/>
        </correspContext>
        <correspAction xml:id="i-EiUQazqx9kFbP1oSgfgxYg" type="submitted">
          <date when="2021-04-07"/>
          <time when="15:52:14"/>
        </correspAction>
        <correspAction xml:id="i-9vPYozV8heB886iV2ZfCAP" type="dismissed">
          <date when="2021-04-09"/>
        </correspAction>
        <correspAction xml:id="i-y7zrVcHZhSiHraCKCSXbM" type="reviewed">
          <date when="2021-04-09"/>
          <time when="11:36:36"/>
        </correspAction>
        <correspAction xml:id="i-TvdwW3iTTWqDHzvMFCatmd" type="referred">
          <date when="2021-04-13"/>
        </correspAction>
        <correspAction xml:id="i-X86aMqc5goHUJTFrv4r4Z2" type="assigned">
          <date when="2021-06-15"/>
          <time when="13:49:13"/>
        </correspAction>
        <correspContext corresp="i-X86aMqc5goHUJTFrv4r4Z2">
          <ref type="assignedTo">Socialutskottet</ref>
        </correspContext>
        <correspAction xml:id="i-5SBenaHkrkNovKeFth67ou" type="behandlas_i"/>
        <correspContext corresp="i-5SBenaHkrkNovKeFth67ou">
          <ref type="uppgift">2020/21:SoU25</ref>
          <ref type="ref_dok_id">H801SoU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU25</ref>
          <ref type="ref_dok_titel">En förnyad strategi för politiken avseende alkohol, narkotika, dopning, tobak och nikotin samt spel om pengar 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EH6JKcitphc4LjQnLUbXsR" type="motHeader">
        <div xml:id="i-YUrRpgtsCJtG5srbomMHx9" type="motTitle">
          Motion till riksdagen 2020/21:3952 av Pia Steensland m.fl. (KD)
          med anledning av prop. 2020/21:132 En förnyad strategi för politiken
          avseende alkohol, narkotika, dopning, tobak och nikotin samt spel
          om pengar 2021–2025
        </div>
      </div>
      <div xml:id="i-MNX8V8QiDsx8QJQ5xWYvWb" type="motBody">
        <div xml:id="i-QnP422jhFyzKKCbgEkQcLp" type="motProposal" subtype="förslag">
          <head xml:id="i-RyPWv93mMRDhmfLXQW1PJu">
            Förslag till riksdagsbeslut
          </head>
          <list xml:id="i-VRaTFDvTzXvDMmgHkoY3CD" style="ol">
            <item xml:id="i-7z3qddLDyF25bs6hxTt2nw">
              Riksdagen avslår propositionen.
            </item>
            <item xml:id="i-VNiTgi2Q6epP8FUp7WbrCK">
              Riksdagen ställer sig bakom det som anförs i motionen om att
              regeringen ska återkomma med en strategi som har det innehåll
              som framgår av nu aktuell motion och tillkännager detta för regeringen.
            </item>
            <item xml:id="i-Rgi7gwbLaajQjFxCXUeDLR">
              Riksdagen ställer sig bakom det som anförs i motionen om att
              beskriva innebörden av det övergripande målet för ANDTS-strategin
              och tillkännager detta för regeringen.
            </item>
            <item xml:id="i-TRhrnebNzSuEgSm6zPKZmf">
              Riksdagen ställer sig bakom det som anförs i motionen om framtagande
              av nationell statistik för förbättrad vård och behandling för
              personer med narkotikamissbruk och beroende och tillkännager detta
              för regeringen.
            </item>
            <item xml:id="i-CBbNeq1DU7PXekJwQLaFqQ">
              Riksdagen ställer sig bakom det som anförs i motionen om att
              återinrätta en samordningsfunktion för ANDTS vid Regeringskansliet
              och tillkännager detta för regeringen.
            </item>
            <item xml:id="i-siz3rf9b7yAR9UpeYNw9Q">
              Riksdagen ställer sig bakom det som anförs i motionen om att
              utarbeta tvååriga konkreta handlingsplaner som knyts till strategin
              och tillkännager detta för regeringen.
            </item>
            <item xml:id="i-Ce5Q682CUWuayyyFCy3ykE">
              Riksdagen ställer sig bakom det som anförs i motionen om att
              inrätta ett nationellt kompetenscentrum för ANDTS-prevention utifrån
              Stockholm förebygger alkohol- och drogproblems (STAD) organisation
              och tillkännager detta för regeringen.
            </item>
            <item xml:id="i-CRDCryWdTV4BMbs73s1fXh">
              Riksdagen ställer sig bakom det som anförs i motionen om att
              ge Folkhälsomyndigheten i uppdrag att öka medvetenheten och förståelsen
              kring vikten av preventivt arbete och tillkännager detta för regeringen.
            </item>
            <item xml:id="i-UZ2TgefdEP43SBQjBnA9vy">
              Riksdagen ställer sig bakom det som anförs i motionen om att
              ge Folkhälsomyndigheten i uppdrag att ta fram riktlinjer för när
              och vilka målgrupper de olika preventionsnivåerna ska användas
              och tillkännager detta för regeringen.
            </item>
            <item xml:id="i-GWCBx7gajC5VeBFy1VW8Pc">
              Riksdagen ställer sig bakom det som anförs i motionen om att
              genomföra beräkningar av kostnadseffektiviteten för evidensbaserade
              metoder inom ANDTS-området och tillkännager detta för regeringen.
            </item>
            <item xml:id="i-PWzZ5sSLf3isRHUiHXvXMm">
              Riksdagen ställer sig bakom det som anförs i motionen om att
              det civila samhällets arbete måste prioriteras och uppmuntras
              och tillkännager detta för regeringen.
            </item>
            <item xml:id="i-A2Qog7ngW849BSKYAmEVm4">
              Riksdagen ställer sig bakom det som anförs i motionen om att
              inkludera en vetenskaplig riskbedömning av skadeverkningarna av
              ANDT-produkter och att riskbedömning ska beaktas vid relevant
              lagstiftning och tillkännager detta för regeringen.
            </item>
            <item xml:id="i-9joU3kJ2KesiQ7zFDkVWtn">
              Riksdagen ställer sig bakom det som anförs i motionen om att
              ge i uppdrag åt Socialstyrelsen att se över riktlinjer för riskkonsumtion
              och tillkännager detta för regeringen.
            </item>
            <item xml:id="i-Vxh927cNkM9WHJc9THDVcp">
              Riksdagen ställer sig bakom det som anförs i motionen om en solidarisk
              och restriktiv alkoholpolitik och ett starkt preventivt arbete
              riktat mot barn och unga och tillkännager detta för regeringen.
            </item>
            <item xml:id="i-TotYcCHzwKn62qvrTrfBsu">
              Riksdagen ställer sig bakom det som anförs i motionen om att
              stärka förutsättningarna för att anställda inom hälso- och sjukvården
              samt äldreomsorgen har kunskap om alkoholens negativa effekter
              på hälsan och rutiner för att identifiera och agera vid misstanke
              om eller upptäckt av risk- eller missbruk av alkohol och tillkännager
              detta för regeringen.
            </item>
            <item xml:id="i-NEiFPRtRaVWt3DdQhDJ4qZ">
              Riksdagen ställer sig bakom det som anförs i motionen om ett
              narkotikafritt samhälle och tillkännager detta för regeringen.
            </item>
            <item xml:id="i-CLKRi3XQFomw1jhiiXThJm">
              Riksdagen ställer sig bakom det som anförs i motionen om motstånd
              mot legalisering och avkriminalisering av narkotika och tillkännager
              detta för regeringen.
            </item>
            <item xml:id="i-M385tJRQhxGEPBajVqKEjN">
              Riksdagen ställer sig bakom det som anförs i motionen om ett
              nationellt projekt för cannabispreventivt arbete och tillkännager
              detta för regeringen.
            </item>
            <item xml:id="i-R6j36SXdpVMm8PJVFuRPMP">
              Riksdagen ställer sig bakom det som anförs i motionen om ett
              förtydligande av att det enbart är narkotikaklassade läkemedel
              som åsyftas och ska inkluderas i ANDTS-strategin och tillkännager
              detta för regeringen.
            </item>
            <item xml:id="i-7wqTri9ZtTvCgW7VGYQH8x">
              Riksdagen ställer sig bakom det som anförs i motionen om Antidoping
              Sveriges roll i det nationella förebyggande antidopningsarbetet
              utanför elitidrotten och tillkännager detta för regeringen.
            </item>
            <item xml:id="i-NvcykLsbG6GmY6wQqKHqy">
              Riksdagen ställer sig bakom det som anförs i motionen om att
              införa ett exponeringsförbud för röktobak och tillkännager detta
              för regeringen.
            </item>
            <item xml:id="i-Q9qZ2JxZcCRbmNYB9cvwYJ">
              Riksdagen ställer sig bakom det som anförs i motionen om utformningen
              av tobaks- och nikotinpolitiken och tillkännager detta för regeringen.
            </item>
            <item xml:id="i-RF6R8jqFHW3XpVad8weN8s">
              Riksdagen ställer sig bakom det som anförs i motionen om att
              analysera kunskapsläget runt e-cigaretters effekt på hälsa och
              behovet av eventuella lagstiftningsändringar och tillkännager
              detta för regeringen.
            </item>
            <item xml:id="i-4WHXrxwWH7GYTdgpzKFzW5">
              Riksdagen ställer sig bakom det som anförs i motionen om att
              förordningen om samordning inom alkohol-, narkotika-, dopnings-
              och tobaksområdet m.m. samt de prioriterade insatsområdena i strategin
              ska uppdateras för att ge spel om pengar den uppmärksamhet som
              motsvarar den relaterade samhälleliga problembördan och tillkännager
              detta för regeringen.
            </item>
            <item xml:id="i-JUjCNgcSmnYDQf2EZNCyPz">
              Riksdagen ställer sig bakom det som anförs i motionen om riskklassificering
              av olika spel om pengar och tillkännager detta för regeringen.
            </item>
            <item xml:id="i-BxB6Hm1t1zPbKDxzpWh3xR">
              Riksdagen ställer sig bakom det som anförs i motionen om att
              uppmärksamma problematiken kring att personer med svåra beroendeproblem
              som har stängt av sig via Spelpaus återfaller genom att söka sig
              till utländska spelsidor som inte har licens i Sverige och tillkännager
              detta för regeringen.
            </item>
            <item xml:id="i-S6uC3mEo4KWcZipS7HgcBd">
              Riksdagen ställer sig bakom det som anförs i motionen om åtgärder
              för att stoppa skuldsättningsspiralerna som drabbar personer med
              ett riskfyllt spelande om pengar och tillkännager detta för regeringen.
            </item>
            <item xml:id="i-Y6Wf7tAKkH5pNraJuQrLVc">
              Riksdagen ställer sig bakom det som anförs i motionen om en god,
              tillgänglig och jämlik beroendevård som är tillgänglig i hela
              landet och tillkännager detta för regeringen.
            </item>
            <item xml:id="i-DHDiErTuuqXkvYFoYy6BQ9">
              Riksdagen ställer sig bakom det som anförs i motionen om vikten
              av en sammanhängande vård- och behandlingskedja vid missbruksproblematik
              och beroendesjukdom och tillkännager detta för regeringen.
            </item>
            <item xml:id="i-db4KiZKnHFWisJG8UwK7j">
              Riksdagen ställer sig bakom det som anförs i motionen om att
              hälso- och sjukvården ska vara ensam huvudman för beroendevården
              och tillkännager detta för regeringen.
            </item>
            <item xml:id="i-RcQ61W5JQQECaF8EQXqNG1">
              Riksdagen ställer sig bakom det som anförs i motionen om missbruks-
              och beroendevård inom primärvården och tillkännager detta för
              regeringen.
            </item>
          </list>
        </div>
        <div xml:id="i-MgiFNdLjZAdiJxzCLMNd6T" type="motContent">
          <head xml:id="i-58Nt1W8NdQTLMXZyRgEqo6" type="h1">
            Sammanfattning av regeringens proposition
          </head>
          <p xml:id="i-HDNQg6PsKHt8CoBdGYhH2D">
            I propositionen redogör regeringen för förslaget om en förnyad
            strategi för politiken avseende alkohol, narkotika, dopning, tobak
            och nikotin samt spel om pengar (ANDTS-politiken). Syftet är att
            ange mål och inriktning för hur samhällets insatser inom området
            ska genomföras, samordnas och följas upp under strategiperioden
            2021–2025. Proposi­tionen innehåller förslag till ett reviderat
            övergripande mål för ANDTS-politiken samt sju långsiktiga mål
            med prioriterade insatsområden som anger riktningen för ANDTS-arbetet
            i sin helhet.
          </p>
          <p xml:id="i-WQZ55TTHTYzRzHQWzWP6Mz">
            Regeringen föreslår i propositionen att strategin även ska omfatta
            spel om pengar, narkotikaklassade förskrivna och icke-förskrivna
            läkemedel samt en utvidgning av tobaksbegreppet till att även
            inkludera nikotinprodukter. Regeringen framhåller att den förnyade
            strategin har för avsikt att lägga ett ökat fokus på narkotikaprevention
            med brottsförebyggande och brottsbekämpande insatser som bidrar
            till strategins mål. Reger­ingen menar att Folkhälsomyndigheten
            bär rollen som nationell samordnare samtidigt som den överväger
            att se över hur Socialstyrelsens roll tydliggörs och utvecklas.
            Reger­ingen beskriver att det bör inrättas ett ANDTS-politiskt
            forum samt att den överväger att tydliggöra ansvaret för att förvalta
            effektiva metoder och arbetssätt. Regeringen menar att samverkan
            mellan myndigheter ska genomsyra arbetet.
          </p>
          <head xml:id="i-XaBeQMbYnpRH3RNTy4sBRr" type="h1">
            Kristdemokraternas synpunkter
          </head>
          <head xml:id="i-5oYcfdXBFBQnvKp63FGcjN" type="h2">
            Oacceptabla brister i regeringens förslag till ny ANDTS-strategi
          </head>
          <p xml:id="i-5bYU6gG1xonNVxfb241L4X">
            Kristdemokraterna vill att alla människor ska kunna växa upp
            och leva utan risk att ska­das på grund av eget eller andras bruk
            av ANDTS-produkter. Ett framgångsrikt ANDTS-arbete kräver därför
            ett långsiktigt och uthålligt perspektiv utifrån tillgänglighetsbegräns­ningar
            och effektiva preventiva insatser men också vård- och behandlingsinsatser.
            Ett tydligt politiskt ledarskap och en ändamålsenlig ANDTS-strategi
            är avgörande för att arbetet ska vara framgångsrikt. Det kan inte
            heller nog betonas att verkningsfulla före­byggande åtgärder för
            att uppnå ett narkotikafritt samhälle är av central betydelse
            för att bekämpa grov organiserad brottslighet, vars ekonomiska
            motor ofta utgörs av intäkter från narkotikahandel. Konflikter
            om narkotikahandel är inte sällan bakomliggande orsak till skjutningar
            och sprängningar som påverkar tryggheten i samhället på ett mycket
            allvarligt sätt. Därför är insatser mot narkotikabruk oerhört
            viktiga. Kristdemokraterna föreslår exempelvis även straffskärpningar,
            omfattande satsningar på polis och övriga rättsväsendet samt socialtjänsten,
            utöver de åtgärder som vi föreslår i denna motion.
          </p>
          <p xml:id="i-AJdsz7pvT368jxt17AgMsA">
            Den första ANDT-strategin togs fram under ledning av dåvarande
            folkhälsominister Maria Larsson (KD) och antogs av riksdagen i
            mars 2011. Strategin avslutades 2015 och utvärderingen visade
            att strategins utformning i stort sett varit ändamålsenlig för
            att nå regeringens mål om att komma till rätta med de problem
            som bruk och missbruk av alkohol, narkotika, dopning och tobak
            orsakar
            <ref xml:id="i-Wr78qscQPQWR7Egz7qf6oa" target="i-3cuxvhiovyNTiMpCCJYtm7">
              [1]
            </ref>
            . Den efterföljande strategin som till­sattes av S/MP-regeringen
            och löpte ut under 2020 har fått utstå viss kritik. Några exempel
            på den kritik som har framförts är att de organisatoriska förutsättningarna
            för att strategins mål skulle uppnås på nationell, regional och
            kommunal nivå försämrades genom att regeringens ANDT-råd avskaffades,
            att målen inte var tillräckligt konkreta och mätbara ned på kommunal
            nivå samt att det specifika mål som gällde att skydda barn från
            skadeverkningar togs bort med hänvisning till att det skulle genomsyra
            allt arbete.
          </p>
          <p xml:id="i-GigMyDhk2gavHLkZiLta5U">
            Kristdemokraterna noterar att regeringen i det aktuella förslaget
            till ny ANDTS-strategi har återinfört det specifika målet gällande
            att skydda barn från skadeverkningar från ANDTS. Det är angeläget
            och något som Kristdemokraterna har efterfrågat. Likaså har vi
            drivit på för att spel om pengar ska inkluderas i strategin och
            välkomnar därför att regeringen nu inför detta. Men dessvärre
            kvarstår alltför många av de identifierade bris­ter som genomsyrade
            den föregående strategin. Därtill skriver regeringen upprepade
            gånger att den överväger att inrätta olika insatser eller att
            tydliggöra olika ansvarsförhål­landen inom strategins område –
            inte att den ska genomföra åtgärderna. Dessa vaga formuleringar
            skapar en otydlighet om regeringens konkreta prioriteringar, men
            framför allt skapar de en osäkerhet kring hur strategins övergripande
            mål ska kunna uppnås i praktiken. Svensk ANDT-politik har på många
            plan varit framgångsrik ur ett historiskt perspektiv, inte minst
            när det gäller att minska konsumtionen av alkohol bland unga,
            men vi kan inte leva på gamla meriter. Tvärtom måste ANDTS-politiken
            utvecklas och kon­kretiseras för att möta och motverka det mänskliga
            lidandet och den samhälleliga pro­blembörda som är kopplad till
            området. Regeringen skriver i den aktuella propositionen att ”syftet
            är att ange mål och inriktning för hur samhällets insatser inom
            området ska genomföras, samordnas och följas upp under strategiperioden
            2021–2025”. Kristdemo­kraterna anser att regeringens förslag på
            en ny ANDTS-strategi inte lever upp till det som krävs för att
            uppfylla syftet.
          </p>
          <p xml:id="i-DPcqz7CbvJwW5aZoD1XciM">
            Baserat på ovanstående har Kristdemokraterna kommit till slutsatsen
            att den aktuella propositionen med regeringens förslag på en ny
            ANDTS-strategi bör avslås. Vårt av­slagsyrkande följs i följande
            avsnitt upp med konkreta yrkanden kring vad vi anser behöver prioriteras
            för att strategin ska bli ett effektivt och konkret verktyg för
            att proaktivt och långsiktigt stärka och intensifiera arbetet
            inom ANDTS-området på alla nivåer. Detta inkluderar ANDTS-politiska
            beslut och insatser på nationell, regional och kommunal nivå men
            också ett tillvaratagande av det civila samhällets expertis och
            insatser inom området. Vi utgår från att regeringen tar intryck
            av Kristdemokraternas presenterade förslag då vi är angelägna
            om att regeringen omgående återkommer till riksdagen med en reviderad
            och förbättrad ANDTS-strategi.
          </p>
          <head xml:id="i-DLuxighBBc8v57DLReQCwF" type="h2">
            Mål och uppföljning
          </head>
          <head xml:id="i-CafEGXPEzqGdqfruiUHpEK" type="h3">
            Strategins övergripande mål
          </head>
          <p xml:id="i-nM2dtio9BvxNECyrsiRFQ">
            Regeringen föreslår i den aktuella propositionen att innehållet
            i strategin breddas till att inkludera spel om pengar, narkotikaklassade
            läkemedel samt nikotinprodukter. Målet lyder: ”Ett samhälle fritt
            från narkotika och dopning med minskade medicinska och sociala
            skador orsakade av alkohol och spel om pengar samt ett minskat
            bruk av tobaks- och nikotinprodukter.” Kristdemokraterna anser
            att regeringens förslag på ett nytt över­gripande mål för ANDTS-strategin
            behöver förtydligas avseende innebörden av målet för respektive
            ”bokstav” i likhet med de förtydliganden som var inkluderade i
            ANDT-strategin från 2011. Kristdemokraterna anser att innebörden
            av det övergripande målet bör beskrivas enligt följande: Samhället
            har en nolltolerans mot narkotika (inklusive narkotikaklassade
            läkemedel som används utanför läkares ordination) och dopning.
            Tobakspolitiken syftar till att minska bruket och skadeeffekterna
            av röktobak genom att etablerade rökare uppmuntras att övergå
            till rökfria nikotinprodukter samtidigt som det ska förhindras
            att minderåriga börjar använda tobaks- och nikotinprodukter. Det
            är av vikt att klargöra de gradskillnader som är vetenskapligt
            påvisade och att dessa beaktas vid reglering av lagstiftning inom
            ANDTS-området, inte minst när det rör tobaks- och nikotinprodukter.
            Spelpolitiken syftar till att minska riskfullt spelande om pengar
            och förhindra att minderåriga börjar spela om pengar. Alkoholpolitiken
            syftar till att stoppa all skadlig alkoholkonsumtion bl.a. genom
            att minska totalkonsumtionen av alkohol och skadliga dryckesvanor.
            Detta bör ges regeringen till känna.
          </p>
          <head xml:id="i-Up1cGE6rE8TGz2LmT5fxFP" type="h3">
            Målen måste vara mätbara och följas upp regelbundet
          </head>
          <p xml:id="i-VYCiFU4VzmYiijQq6mFwWZ">
            Regelbundet genomförda uppföljningar och analyser av strategins
            övergripande mål och sju långsiktiga mål är viktiga inslag för
            att kunna vidareutveckla och vid behov ändra prioritering av insatser
            under den aktuella strategiperioden men också under framtagan­de
            av framtida ANDTS-strategier. Att de långsiktiga målen är kvantifierbara
            är grund­läggande. Detta gäller inte bara utfallsmått som konsumtion
            och skador utan också mät­bara insatser (processindikatorer).
            Här krävs ett utvecklingsarbete som bygger vidare på befintliga
            data, indikatorer och tidigare erfarenheter inom området. Det
            är också ange­läget att analyser av data över tid inte enbart
            syftar till att följa upp insatserna utan också är en väsentlig
            del i ett proaktivt preventivt förhållningssätt där analysresultat
            snabbt vävs in i bedömningar av hur insatser ska utformas och
            verksamheter styras. Kristdemo­kraterna noterar att regeringen
            avser att ge Folkhälsomyndigheten i uppdrag att presen­tera ett
            uppföljningssystem för ANDTS-området och kommer att följa myndighetens
            arbete i frågan noga. Noterbart är också att det inom narkotikaområdet
            saknas tillfreds­ställande nationell statistik på exempelvis omfattning
            av användning, antal personer som lider av ett beroende och antal
            patienter i LARO-behandling. Bättre underlag inom detta område
            skulle bidra till förbättrad vård och behandling, vilket i förlängningen
            kan minska narkotikadödligheten. Det bör därför prioriteras att
            ta fram statistik inom detta område.
          </p>
          <head xml:id="i-7Qm16ExfW7Z9zHWPMDWeDo" type="h2">
            Organisation och styrning av strategins genomförande
          </head>
          <p xml:id="i-UGHe6XGMG9TCe84GeZChSk">
            För att det systematiska förebyggande arbetet inom strategin
            ska bli framgångsrikt måste arbetet bedrivas på olika nivåer och
            involvera alla centrala aktörer. En ändamåls­enlig organisationsstruktur
            och samverkansmodeller på nationell, regional och kommu­nal nivå
            är grundläggande. Strukturen med särskilda samordnare för ANDTS-arbetet
            både lokalt och regionalt är central för att koordinera och genomföra
            insatserna inom strategin. Kristdemokraterna noterar dock med
            oro att antalet lokala ANDTS-samord­nare har minskat konstant
            under de senaste åren. År 2011 rapporterades 148 helårs­tjänster
            som samordnare fördelade över 80 procent av kommunerna. År 2020
            hade antalet helårstjänster sjunkit till 84,5 (i samma antal kommuner)
            med en genomsnittlig arbetstid på 40 procent per samordnare. Det
            finns därmed en överhängande risk att det lokala och systematiskt
            förebyggande ANDTS-arbetet inte får den uppmärksamhet och de resurser
            som motsvarar dess samhälleliga problembörda. Det är därför avgörande
            med ett tydligt politiskt ledarskap som prioriterar en ändamålsenlig
            organisationsstruk­tur och resursförstärkning. Kristdemokraterna
            menar att detta omfattar en samordnings­funktion vid Regeringskansliet
            men också ett nationellt kompetenscentrum för ANDTS-prevention
            samt en prioritering av det civila samhällets insatser inom området.
          </p>
          <head xml:id="i-QVPjSt4Z5gxPuH1o2Pb4LW" type="h3">
            Samordningsfunktion för ANDTS inom Regeringskansliet
          </head>
          <p xml:id="i-8MxGPmJ2QJBxbzpeUuWrDA">
            För att skapa en långsiktigt hållbar nationell struktur tog den
            tidigare alliansregeringen beslut om att inrätta en samordningsfunktion
            inom Regeringskansliet för regeringens ANDT-politik. Samordningsfunktionen
            bestod av ett ANDT-sekretariat och ett ANDT-råd. Denna funktion
            avvecklades sedermera av den socialdemokratiskt ledda regeringen.
            I den aktuella propositionen skriver regeringen (s. 75) att den
            överväger att inrätta ett ANDTS-politiskt forum. Den beskriver
            vidare att syftet med forumet bör vara att utgöra en yta för dialog
            om utvecklingen, åtaganden och behov av åtgärder mellan regeringen,
            berörda myndigheter och det civila samhället. Därtill menar regeringen
            att forumet också bör ge möjlighet att förankra regeringens politik
            samt informera berörda myndig­heter och organisationer. I en intervju
            i tidskriften Alkohol &amp; Narkotika
            <ref xml:id="i-8E9Dr2SFjA5nHKNZwpKEfG" target="i-2fbmzXGvndXZPQkKhKdHHu">
              [2]
            </ref>
            förtydligar en representant från Socialdepartementet att forumet
            inte kommer att motsvara det tidigare ANDT-rådet samt att det
            inte planeras för att socialministern ska vara aktivt delaktig
            i forumet. Regeringens föreslagna forum kommer i stället att efterlikna
            de fyra hearingar som Socialdepartementet arrangerade för representanter
            från myndigheter och organisa­tioner under våren 2020 som en del
            i att arbeta fram den nya strategin.
          </p>
          <p xml:id="i-C7YtoqWEb2sjaq6hDBQaqp">
            Kristdemokraterna anser baserat på ovanstående att det föreslagna
            ANDTS-forumet inte kommer att tillfredsställa behovet av den tydliga
            nationella lednings- och samord­ningsfunktion som krävs för ett
            framgångsrikt genomförande av strategin. I stället bör en motsvarighet
            till den tidigare samordningsfunktionen återinrättas vid Regerings­kansliet.
            Ansvarig minister bör leda ANDTS-rådet som består av fasta representanter
            för relevanta myndigheter, forskarsamhället, den idéburna sektorn
            samt Sveriges Kommu­ner och Regioner. Rådet ska ha en rådgivande
            roll till regeringen i ANDTS-frågor och informera regeringen om
            bl.a. forsknings- och utredningsresultat med relevans för utformningen
            och uppdatering av politiken inom dessa områden. ANDTS-sekretariatet
            bör på operativ nivå följa utvecklingen inom området och utifrån
            Folkhälsomyndig­hetens årliga uppföljningar och analyser samt
            ANDTS-rådets rådgivning utarbeta två­åriga konkreta handlingsplaner
            som knyts till strategin. Samordningsfunktionen kan vid behov
            kompletteras med större samlingar likt regeringens föreslagna
            ANDTS-forum.
          </p>
          <head xml:id="i-XK1wNqXvbDNQSnZZenoN1z" type="h3">
            Nationellt kompetenscentrum för ANDTS-prevention
          </head>
          <p xml:id="i-3ZQuwRPX9b8jXYHow1pztx">
            Om regeringen menar allvar med skrivningarna i den aktuella propositionen
            kring att strategin ska ha ett ökat fokus på prevention duger
            det inte att enbart överväga att tydliggöra ansvaret för förvaltning
            av effektiva metoder och arbetssätt för att skapa förutsättningar
            för ett kunskapsbaserat arbete inom ANDTS-området. Det är inte
            heller tillräckligt att regeringen, efter att ha landat i att
            man anser att den evidensbaserade metoden Krogar mot knark bör
            användas i högre utsträckning än vad som görs i dags­läget, överväger
            att stödja möjligheten att sprida goda metoder som används i det
            förebyggande arbetet. Det går inte heller att förlita sig på att
            ambitioner om en ökad samverkan på alla nivåer kommer att säkerställa
            ett effektivt preventivt arbete. Nej, Kristdemokraterna är övertygade
            om att det som krävs är ett nationellt strukturerat och konkretiserat
            ansvarstagande inom området. En av de viktigaste aktörerna som
            koordi­nerar det ANDT-preventiva arbetet på regional och lokal
            nivå är samordnarna vid läns­styrelser och kommuner. För att samordnarna
            ska ha möjlighet att bedriva ett effektivt förebyggande arbete
            krävs stöttning. Behovet av stöd handlar framför allt om kunskap
            om vilka metoder som är effektiva samt utbildning och implementering
            av metoderna.
          </p>
          <p xml:id="i-HCvJz1Zukba9ox4P3KevZo">
            För Kristdemokraterna är det en självklarhet att det krävs hög
            kompetens inom preventionsvetenskap för att utveckla och utvärdera
            men också för att kvalitetssäkra implementeringen av verksamma
            preventiva folkhälsometoder. Det är därför avgörande att kommuner,
            regioner och länsstyrelser får stöd och utbildning från nationell
            nivå för att kunna bedriva ett framgångsrikt och evidensbaserat
            arbete inom området, något som saknas i dag, trots att vi i Sverige
            har förmånen att ha spetskompetens inom preven­tionsvetenskap
            och metodutveckling genom organisationen STAD
            <ref xml:id="i-ByvXaSCbGHik3TqgD6rBcP" target="i-9JWyKLXpT4A2J6RCQdotED">
              [3]
            </ref>
            (Stockholm före­bygger alkohol- och drogproblem) vid Centrum
            för psykiatriforskning, som organisa­toriskt tillhör bl.a. Karolinska
            institutet. Sedan starten 1995 har STAD tagit fram flera framgångsrika
            ANDT-förebyggande metoder och de är en världsledande aktör inom
            metodutveckling och implementering inom området.
          </p>
          <p xml:id="i-78uAf35T8c2aVXmcWZSaWv">
            Arbetsmodellen som STAD tillämpar i flera av sina metoder, den
            s.k. STAD-modellen, är baserad på ett systematiskt folkhälsoarbete
            som inbegriper att ett ANDTS-förebyggande multikomponentprogram
            utvecklas, implementeras och utvärderas. Denna arbetsmodell består
            av tre centrala komponenter: (i) samverkan och mobilisering av
            nyckelaktörer, (ii) utbildning av nyckelaktörer och (iii) policyarbete
            och förbättrad till­syn. Mervärdet av modellen är att det preventiva
            arbetet kan effektiviseras och synergi­effekter uppstå genom samverkan.
            I dagsläget är det framför allt fyra framgångsrika metoder utvecklade
            av STAD som är efterfrågade och som många kommuner behöver hjälp
            med. Dessa metoder har vetenskapligt bevisad effekt och är: Ansvarsfull
            alkohol­servering, Krogar mot knark, Fotboll utan Fylla och 100
            % Ren Hårdträning.
          </p>
          <p xml:id="i-SXMtmqqSidEmf73xmQ3YvP">
            Preventionsarbete kräver utöver kompetens uthållighet och långsiktighet.
            I ett histo­riskt perspektiv har Sverige varit framgångsrikt inom
            området. Men avsaknaden av nationellt ansvarstagande för förvaltning,
            kvalitetssäkring och vidareutveckling av de effektiva metoderna
            driver nu utvecklingen åt fel håll. Ett konkret exempel på en
            negativ effekt av det bristande nationella ansvarstagandet är
            att metoden Ansvarsfull alkohol­servering, som över åren har spridits
            till över 200 av landets kommuner, i dag har för­svagats på flera
            håll i landet. I värsta fall håller metoden på att monteras ned
            eftersom kommunerna inte får tillfredsställande metodstöd. En
            generell överhängande risk i det preventiva arbetet är också att
            de positiva resultaten uteblir trots satsade resurser om inte
            kommuner och länsstyrelser får stöttning och utbildning i att
            använda metoderna på rätt sätt.
          </p>
          <p xml:id="i-7XeQzgNyttZiarc3tg2pNs">
            Eftersom STAD har nödvändig och etablerad spetskompetens inom
            preventions­vetenskap och metodutveckling, och dessutom redan
            i dag regelbundet blir kontaktade av kommuner och länsstyrelser
            men också av Polismyndigheten och andra aktörer inom exempelvis
            krog‑, hotell- och gymbranschen som efterfrågar stöd kring dessa
            frågor, föreslår Kristdemokraterna att STAD utses till ett nationellt
            kompetenscentrum för ANDTS-prevention. Det vore ett slöseri med
            både tid och våra gemensamma resurser att bygga upp motsvarande
            kompetens från grunden vid exempelvis Folkhälsomyndig­heten. Det
            föreslagna nationella kompetenscentrumet bör få uppdraget att
            förvalta, kvalitetssäkra och vidareutveckla framgångsrika ANDTS-förebyggande
            metoder. Upp­draget bör också innefatta att utveckla nya ANDTS-förebyggande
            metoder samt ansvara för lokal utbildning av relevant personal
            inom exempelvis ANDTS-prevention, tillsyn och brottsförebyggande
            arbete för att säkerställa att metoderna sprids och implemen­teras
            på ett korrekt sätt. Genom ett nationellt kompetenscentrum för
            ANDTS-prevention kan vi säkerställa att de bästa förutsättningarna
            skapas för att uppnå det övergripande målet för strategin. I Kristdemokraternas
            motion för utgiftsområde 9 beskrev vi vår resursförstärkning till
            det nationella kompetenscentrumet för ANDTS-prevention för kommande
            budgetår.
          </p>
          <head xml:id="i-8A8Vr1cJKzTcf5cU677iCV" type="h3">
            Folkhälsomyndigheten
          </head>
          <p xml:id="i-Ux3g6CbbBgwdoEeTR4ZZ3q">
            Kristdemokraterna instämmer i regeringens bedömning att Folkhälsomyndigheten
            bör bibehålla rollen som nationellt samordnande myndighet på ANDTS-området.
            Här ingår ansvar för att stödja genomförandet av strategin samt
            kontinuerligt följa utvecklingen på området i förhållande till
            strategins mål och insatsområden, men även att säkerställa en
            ändamålsenlig och kostnadseffektiv förvaltning och vidareutveckling
            av de indikatorer och uppföljningssystem som behövs för att beskriva
            utvecklingen inom ANDTS-området. Därutöver menar Kristdemokraterna
            att myndigheten bör få i uppdrag att verka för att öka medvetenheten
            och förståelsen för vikten av att preventivt arbete utförs strukturerat
            inte bara på universell nivå utan även på selektiv och indikerad
            nivå för att effektivt nå ut med rätt insatser till rätt målgrupper.
            Regeringen skriver i den aktuella propositionen (s. 43) att det
            finns anledning att överväga ett ökat fokus på selektiv prevention
            för att hitta de barn och unga som är belastade med många riskfaktorer
            och som kommer att behöva mer stöd. Kristdemokraterna vill betona
            att det kan vara livsavgörande att barn som växer upp med föräldrar
            som har missbruksproblematik och/eller svår psykisk ohälsa, men
            också att barn och unga som själva lever med psykisk ohälsa eller
            en neuropsykiatrisk funktionsnedsättning, nås av evidensbaserade
            selektiva preventionsinsatser för att förebygga framtida psykisk
            ohälsa, riskbeteende och missbruk eller beroende. Lika viktigt
            är det att indikerad prevention når ut till exempelvis personer
            med ett tidigare missbruk eller beroende för att förebygga risken
            för återfall. Kristdemokraterna anser därför att det inte duger
            att överväga ett ökat fokus på selektiv prevention på det sätt
            som regeringen föreslår i en strategi som ska vara vägledande
            för arbetet inom området. I stället bör Folkhälsomyndigheten få
            i uppdrag att ta fram riktlinjer kring när och till vilka målgrupper
            de olika preventionsnivåerna (universell, selektiv och indikerad
            nivå) ska användas för att effektivt förebygga och minska skadeverkningarna
            inom ANDTS-området.
          </p>
          <p xml:id="i-Hxhcgjuzive5LHtaMhd8sQ">
            I sammanhanget är det också angeläget att det görs beräkningar
            av de preventiva meto­dernas kostnadseffektivitet för att stimulera
            politiska prioriteringar som främjar en ökad användning av de
            bevisat effektiva folkhälsofrämjande metoderna. En beräkning av
            kostnadseffektiviteten av STAD:s metod Ansvarsfull alkoholservering
            visar exempelvis att för varje krona som investeras i metoden
            sparar samhället 39 kronor i form av ute­blivna kostnader för
            bl.a. polisiära insatser och sjukvård.
            <ref xml:id="i-96za9TBsy4CxHwPoLXDkaV" target="i-SYut2ih9vTTC2aR6ehxk3L">
              [4]
            </ref>
            Liknande beräkning kring kostnadseffektiviteten bör göras för
            i första hand Krogar mot knark och Fotboll utan Fylla men i förlängningen
            också för fler evidensbaserade metoder inom ANDTS-området.
          </p>
          <head xml:id="i-WKWnLads57fY5RatbHAydF" type="h3">
            Det civila samhället
          </head>
          <p xml:id="i-DC6zGJCmYoQqQRrMoMnWxm">
            Kristdemokraterna ser det civila samhället som en stor resurs
            i det förebyggande folk­hälsoarbetet, så även inom ANDTS-området
            där det civila samhället fyller en viktig uppgift genom att stödja
            personer som själva har missbruksproblematik eller lider av beroendesjukdom
            genom exempelvis vård och behandling, men också genom att vara
            till stöd för anhöriga och genom att erbjuda alkohol- och drogfria
            mötesplatser. Det civila samhället har sammantaget en viktig roll
            i att uppfylla delar av målen i ANDTS-strategin men också i det
            förebyggande arbetet riktat exempelvis mot ungdomar som riskerar
            att hamna i kriminella miljöer. Det är en viktig del i arbetet
            med det praktiska genomförandet av ANDTS-strategin.
          </p>
          <head xml:id="i-MRMScz49ffdacLpVqrC48F" type="h2">
            Vetenskaplig riskbedömning av ANDT-produkters skadeverkningar
          </head>
          <p xml:id="i-X56zf1ugRQ11vUPhNDfyE8">
            Intag av alla produkter inom ANDT medför negativa hälsoeffekter,
            men det är skillnad på graden av skador som kan uppkomma för både
            individen och dennes omgivning be­roende på vilken produkt som
            intas. Det är exempelvis skillnad på rökning av standard­cigaretter,
            e‑cigaretter, andra typer av cigaretter och bruk av snus och tuggtobak.
            I lag­stiftningen räknas dock all tobak lika, vilket kan medföra
            att en övergång från rökning till snusning försvåras, trots att
            vetenskapen pekar på att riskfaktorn negativa hälso­effekter är
            betydligt högre för rökare än snusare. Det pågår också en expansiv
            utveck­ling av nikotinprodukter som kan vara ett bättre alternativ
            än att röka tobak, även om det är angeläget att minska nyrekryteringen
            av användandet av dessa produkter bland minderåriga. Även om alla
            produkter inom ANDT-området är skadliga för hälsan är det av vikt
            att klargöra de gradskillnader som är vetenskapligt påvisade och
            att dessa be­aktas vid reglering av lagstiftning inom ANDT-området.
            Kristdemokraterna anser att ett uppdrag till Socialstyrelsen om
            en sådan bedömning ska ingå i ANDTS-strategin.
          </p>
          <head xml:id="i-QmbjeVFqw3o383qxiW2HVb" type="h2">
            Alkohol
          </head>
          <p xml:id="i-6w5bfkYLGKmXrUk7RF97PQ">
            Kristdemokraterna står upp för en solidarisk och restriktiv alkoholpolitik
            som syftar till ett samhälle där alla ska kunna växa upp och leva
            utan risk att skadas på grund av eget eller andras bruk av alkohol.
            Även om de flesta dricker måttliga mängder alkohol och förknippar
            öl och vin med fest, livskvalitet och kulinariska upplevelser,
            kan alkohol ge allvarliga konsekvenser inte bara för den enskilda
            brukaren utan även för omgivningen. Våld och annan kriminalitet,
            splittrade familjeförhållanden, trafikolyckor och sjukskriv­ningar
            är några exempel. Ofta kan också fattigdom och utanförskap kopplas
            till bruk av alkohol. Vi bär alla dessutom på en medfödd hög eller
            låg risk för att utveckla ett bero­ende av alkohol eller andra
            droger. Risken för skador varierar därför mellan individer, över
            ålder och beroende på situation och dryckesmönster. Risken för
            skador av alkohol ökar gradvis med ökande konsumtion. Färsk forskning
            visar att det inte finns någon tydlig gräns under vilken alkoholkonsumtion
            är helt riskfri. Baserat på den senaste forskningen är det angeläget
            att som en del i ANDTS-strategin uppdra åt Socialstyrelsen att
            se över riktlinjerna angående riskkonsumtion.
          </p>
          <head xml:id="i-ALxrNf3f1VSF4LhvGEQN8t" type="h3">
            En solidarisk och restriktiv alkoholpolitik
          </head>
          <p xml:id="i-TKbqSQ6yBz8pgUPGDQrRrg">
            Kristdemokraterna står utifrån ett solidariskt och folkhälsobaserat
            perspektiv upp för en restriktiv alkoholpolitik. Vi värnar Systembolagets
            monopol där försäljning av alkohol ska ske med ansvar och utan
            vinstmaximering samt utan erbjudande om merförsäljning. Alkoholmonopolet
            och en aktiv prispolitik som via punktskatter gör alkohol dyrare
            än andra drycker, samt restriktiva regler kring marknadsföring
            av alkoholhaltiga drycker, är de viktigaste inslagen i Sveriges
            restriktiva alkoholpolitik.
          </p>
          <head xml:id="i-SSe8sqcc1su59BpFkXKeWG" type="h3">
            Förebyggande insatser
          </head>
          <p xml:id="i-EsXKBd3dGj2UjActAuznho">
            Det är viktigt att samhället vidtar åtgärder för att bibehålla
            den positiva trenden med minskad alkoholkonsumtion bland unga,
            inte minst eftersom de personer som de facto debuterar tidigt
            inte sällan har ett riskbrytande beteende kring alkohol och droger
            samt lider av psykisk ohälsa. Den unga hjärnan är därtill mycket
            känslig för alkoholens effek­ter och risken att hamna i missbruk
            och beroende är kraftigt förhöjd vid en alkoholdebut under tonårstiden.
            Denna riskgrupp kommer därför med stor sannolikhet att behöva
            om­fattande insatser av samhällets gemensamma resurser senare
            i livet. Med andra ord är ett framgångsrikt alkoholpreventivt
            arbete och insatser för att tidigt fånga upp ungdomar med alkoholproblematik
            viktiga – framför allt för de drabbade personerna och deras familjer,
            men även ur ett samhällsekonomiskt perspektiv. Utifrån dessa perspektiv
            spelar Kristdemokraternas förslag om ett nationellt kompetenscentrum
            för ANDTS-prevention, men också tydliggörandet kring vikten av
            att applicera preventionsinsatser på universell, selektiv och
            indikerad nivå, en avgörande roll.
          </p>
          <p xml:id="i-RQtViqPoADPdUiz7wD4jYZ">
            Det är också värt att notera att äldres alkoholkonsumtion har
            ökat under de senaste åren i jämförelse med andra åldersgrupper
            men också i absoluta tal.
            <ref xml:id="i-7bjD2ebS2H7abMQDjAsoa4" target="i-Tb4ntnb1vCxe2uk5pdAWDZ">
              [5]
            </ref>
            Därtill har den alkoholrelaterade dödligheten ökat bland äldre.
            Det är därför angeläget att identifiera effektiva insatser för
            att motverka och förebygga riskkonsumtion bland äldre. Vi noterar
            och välkomnar den föreslagna strategins ansatser inom detta område.
            Men vi anser att regeringen i stället för att överväga att stärka
            förutsättningarna för att anställda inom hälso- och sjukvården
            samt äldreomsorgen har kunskap om alkoholens negativa effekter
            på hälsan och rutiner för att identifiera och agera vid misstanke
            om eller upptäckt av risk- eller missbruk av alkohol, bör verka
            för att säkerställa detta. Det är också värt att notera att rätten
            till en fast läkarkontakt med en namngiven läkare ger förutsättningar
            för att skapa den relation som kan behövas mellan patient och
            vårdgivare för att kunna sam­tala om bl.a. riskkonsumtion av alkohol.
            I dag präglas primärvården av ett stort antal uppgifter men alldeles
            för få medarbetare för att kunna genomföra dessa. Primärvården
            spelar en viktig roll inom många områden, men den måste resurssättas
            rätt så att den har förutsättningar att kunna utföra uppdraget.
          </p>
          <head xml:id="i-HN8Typ6dKSwW3qurpm6EaN" type="h2">
            Narkotika
          </head>
          <p xml:id="i-4VZMdVVWrufaw1SHeVdTjG">
            Kristdemokraterna vill ha ett narkotikafritt samhälle och arbetar
            konsekvent för att stoppa alla tendenser till drogliberalisering.
            Antalet döda och skadade på grund av narkotikamissbruk ska minska.
            Det är också prioriterat att minska dödligheten bland ungdomar
            kopplat till experimenterande med droger. Ett effektivt förebyggande
            arbete, en god vård och behandling för den som fastnat i missbruk
            och beroende tillsammans med brottsbekämpande insatser från tull
            och polis är viktigt. Sedan 2011 har polis och tull rätt att beslagta
            preparat som är misstänkt farliga. En åklagare kan besluta att
            varorna ska förstöras. Relevanta myndigheter har också möjlighet
            att beställa nya preparat på internet för att skynda på narkotikaklassningen.
            Hittills har samhället ofta legat steget efter, men vi får inte
            ge upp kampen mot nätdrogerna.
          </p>
          <head xml:id="i-HnkmEL2io6jtPMcbh2fEns" type="h3">
            Nej till avkriminalisering och legalisering
          </head>
          <p xml:id="i-5qaqtXMrhKjqHPe4Lp9N38">
            Kristdemokraterna är emot all avkriminalisering av innehav av
            narkotika för eget bruk. Bruk av narkotika är skadligt för hälsan
            och medför ett stort mänskligt lidande och många negativa effekter
            i samhället kopplat till exempelvis kriminalitet. Användande av
            narkotika ska därmed inte uppmuntras genom att trösklarna för
            att prova sänks. Det vore förödande om så skedde. En fördel med
            Sveriges nuvarande system är också att en polis som möter en ungdom
            som är påverkad eller innehar cannabis har rätt att ta per­sonen
            till Maria Ungdom eller motsvarande beroendevård. Det ger möjlighet
            att bryta ett missbruk tidigt – innan det övergår till ett tyngre
            beroende.
          </p>
          <p xml:id="i-vmEsjUnGUTdP6LPuAqQyR">
            Kristdemokraterna är också emot all form av legalisering av narkotika.
            Liberalise­ringsströmningarna förespråkar främst legalisering
            av cannabis, men Kristdemokraterna är fast övertygade om att de
            dokumenterade negativa effekterna av cannabis är alltför stora.
            Det är också värt att notera att koncentrationen av THC, som ger
            ruseffekten, är flerfalt högre i cannabis i dag än vad den var
            för 20 år sedan. Det finns säkerställda samband mellan cannabismissbruk
            i tonåren och ökad risk att inte slutföra skolan, att utveckla
            beroende samt ökad psykisk ohälsa och kognitiva funktionsnedsättningar
            i vuxen ålder. En legalisering medför per definition en ökad tillgänglighet,
            vilket ökar risken för att ungdomar börjar använda cannabis. Detta
            bekräftas av en nyligen publi­cerad studie kring effekterna av
            legalisering av marijuana på ungdomars användande i Kalifornien
            <ref xml:id="i-5WbiBRqvKMaRBzk7ASDTsL" target="i-3fkc3rWcXVbqAwJNdFwNZy">
              [6]
            </ref>
            . Kortfattat visar resultaten att ungdomar i årskurs 7, 9 och
            11 efter legali­seringen har ökat sitt användande av marijuana
            med 18 procent (använt någon gång) och 23 procent (användning
            senaste 30 dagarna) jämfört med en tidigare nedåtgående trend
            i användandet. En nyligen publicerad fokusrapport från CAN
            <ref xml:id="i-1meJfMEz8Z4M6kriDJpFG" target="i-VMGDvzMe6Ehd88T5c6NXxv">
              [7]
            </ref>
            visar att andelen av ung­domar i årskurs 9 som har rökt cannabis
            de senaste tolv månaderna har legat konstant runt 5–6 procent
            mellan 1995 och 2019. Det är glädjande nog en låg andel i ett
            inter­nationellt perspektiv. Samtidigt är det oroande att ungdomarnas
            uppfattning om att det är en stor risk att använda cannabis regelbundet
            har minskat från 92 procent 1995 till under 58 procent 2019. Det
            är därför ytterst angeläget att upprätthålla höga trösklar för
            ett ökat användande genom att motverka både avkriminalisering
            av innehav av narko­tika för eget bruk och all form av legalisering.
          </p>
          <head xml:id="i-Kd2NpyBAj2fGwvtefnuB1s" type="h3">
            Utredning av narkotikapolitiken
          </head>
          <p xml:id="i-XWXer9Lgcywj5GSsm9NtqK">
            Under våren 2020 ställde sig Kristdemokraterna, tillsammans med
            samtliga övriga partier i Sveriges riksdag, bakom följande tillkännagivande
            till regeringen:
          </p>
          <p xml:id="i-9zghZFZZUSeJ3bCqHHPFmS">
            Sverige behöver en nollvision och en nolltolerans mot narkotikarelaterade
            dödsfall. I första hand ska fokus ligga på att förebygga så att
            människor väljer att inte använda narkotika. Vidare bör man uppmärksamma
            individen och dennes rätt att få det stöd och den behandling han
            eller hon behöver för sin beroendesjukdom. Evidensbaserad behandling
            är det som hjälper människor tillbaka till ett fungerande liv.
          </p>
          <p xml:id="i-8VcWX3JEBaZWdxjHfPKUKK">
            Enligt vår mening måste en fortsatt restriktiv narkotikapolitik
            kombineras med en god missbruks- och beroendevård som innehåller
            insatser för skademinimering, som exempelvis minskad spridning
            av blodsmittor. Vi anser därför att den nuvarande narkotikapolitiken
            bör utvärderas i syfte att säkerställa att svensk narkotikapolitik
            är förenlig med kraven på evidensbaserad vård, beprövad erfarenhet
            och skademinimering.
          </p>
          <head xml:id="i-XR8gQEVsSPGUSZqe8pMc72" type="h1">
            Enligt den aktuella propositionen bereds tillkännagivandet för
            närvarande vid Regeringskansliet.
          </head>
          <head xml:id="i-W8oH1Nvns9jjBftYZccy7W" type="h3">
            Förebyggande insatser
          </head>
          <p xml:id="i-F3aLTcfrD5DYAENGy8JRZR">
            För att motverka liberaliseringsströmningarna är det viktigt
            med målgruppsanpassade och forskningsbaserade informationsinsatser
            för att öka kunskapen om cannabis nega­tiva effekter på hälsa
            och social utveckling. Under den första ANDT-strategin som initierades
            av Kristdemokraterna inrättades projektet Trestad 2 – storstädernas
            satsning mot cannabis som pågick mellan 2012 och 2015. Inom projektet
            samverkade de tre storstäderna utifrån syftet att motverka den
            höga cannabisanvändningen i storstäderna och en liberal attityd
            till cannabis. Insatser genomfördes i samverkan med bl.a. relevanta
            verksamheter inom stadsdelarna, länsstyrelserna, dåvarande ANDT-sekretariatet,
            akade­min, polisen och sjukvården för att stärka och utveckla
            både det drogförebyggande och det rehabiliterande arbetet. Arbetet
            resulterade i en större tydlighet i de metoder som används och
            pekade ut en del problem, vilket ger möjligheter till vidareutveckling
            av insatser och en förbättrad implementering lokalt. Kristdemokraterna
            anser att ett liknan­de nationellt projekt bör vara en del av
            ANDTS-strategin för att stärka och samordna det cannabispreventiva
            arbetet. Projektet bör rymmas inom uppdraget för det föreslagna
            nationella kompetenscentrumet för ANDTS-prevention.
          </p>
          <p xml:id="i-GUdfxr7E2ygo6x8XDpSoqn">
            I sammanhanget vill vi återigen betona vikten av att den evidensbaserade
            metoden Krogar mot knark sprids och används över hela landet,
            detta då den, i enlighet med kontakter med forskare inom preventionsvetenskap,
            är den enda universella narkotika­preventiva insatsen i Sverige
            som har visat på stora positiva effekter bland unga och unga vuxna.
            Regeringen måste överge formuleringar i strategin om att den överväger
            en ökad användning av metoder som bevisligen fungerar. I stället
            måste ANDTS-strategin innehålla tydliga markeringar om att evidensbaserade
            metoder ska användas. Därtill måste regeringen utifrån Kristdemokraternas
            förslag ta initiativ till att etablera ett nationellt kompetenscentrum
            för ANDTS-prevention utifrån STAD:s organisation för att säkerställa
            att de som utför preventionsarbetet i praktiken får den utbildning
            och den praktiska stöttning som behövs för att tillförsäkra att
            arbetet utförs på ett korrekt sätt och därmed ger förväntade positiva
            resultat.
          </p>
          <head xml:id="i-VMRoxfYwEkMEj9UrVnzmcW" type="h3">
            Narkotikaklassade läkemedel
          </head>
          <p xml:id="i-F5iTP8ynwxFp4CkFPQTJ7V">
            Anmälningarna till Inspektionen för vård och omsorg (IVO) som
            rör överförskrivningar av narkotiska läkemedel har ökat de senaste
            åren. Det handlar bl.a. om värktabletter och lugnande mediciner.
            Det förekommer att personer går till flera olika läkare för att
            få nar­kotikaklassade läkemedel utskrivna. Eftersom läkarna i
            dag inte alltid kan se varandras förskrivningar är det svårt att
            kontrollera och förhindra denna överförskrivning av nar­kotiska
            läkemedel. Kristdemokraterna tog 2011 initiativ till en nationell
            läkemedelslista för att ge patienten, vårdgivarna och apoteken
            fullständig information om förskrivna läkemedel. Regeringens införande
            har tagit tid, och coronapandemin har försenat pro­cessen ytterligare,
            men i maj 2021 kommer den på plats. Den nationella läkemedels­listan
            kan bidra till förbättrad kontroll och reglering av förskrivning
            av narkotiska läke­medel. Kristdemokraterna kommer att noga följa
            frågan och vi välkomnar att regeringen har inkluderat narkotikaklassade
            läkemedel i förslaget till ANDTS-strategi. Vi noterar dock att
            regeringen i propositionen (s. 64) beskriver att ”målet om ett
            narkotikafritt samhälle bör därför följas av en nollvision som
            innebär att ingen ska dö till följd av läkemedels- och narkotikaförgiftning”.
            Denna formulering i regeringens bedömning och i efterföljande
            brödtext kan tolkas som att ANDTS-strategin ska fokusera på att
            minska dödligheten kopplad till läkemedel generellt – inte enbart
            narkotikaklassade läkemedel. Även om det är angeläget att minska
            felaktig användning såsom överdosering och farliga interaktioner
            kopplat till läkemedel generellt då de i värsta fall kan leda
            till för­giftningar med dödlig utgång, menar Kristdemokraterna
            att skrivningarna bör förtyd­ligas utifrån att det enbart är narkotikaklassade
            läkemedel, och inte läkemedel i stort, som åsyftas och ska inkluderas
            i ANDTS-strategin.
          </p>
          <head xml:id="i-DrbJ6AVWiC92PG7w8empLc" type="h3">
            Sprututbytesprogram
          </head>
          <p xml:id="i-Gx3hLcL8wB3Bs8rReGeWkk">
            Kristdemokraterna är positiva till utbyggnaden av sprututbytesprogrammet
            då det har dokumenterad effekt på riskbeteenden, dvs. att de som
            söker sig till sprututbytet i mindre utsträckning delar använda
            verktyg med varandra. Detta är viktigt inte minst eftersom ny
            smitta av t.ex. hepatit C vanligtvis sker inom ett par år efter
            injicerings­debut. Genom att minska smittspridningen av framför
            allt hepatit C och hiv kan unga människor skyddas från att bli
            smittade tidigt i livet, vilket sparar mycket lidande och även
            sjukvårdskostnader. Sprututbytet förbättrar också förutsättningarna
            för beroende­vården att nå ut med hjälpinsatser till individer
            som annars inte skulle uppsöka vården. En rädsla som finns är
            att ett utbrett sprututbytesprogram skulle leda till en ökad drog­användning,
            men det finns ganska omfattande forskning på det området, och
            inga studier visar ett ökat drogintag vare sig på individ- eller
            på samhällsnivå.
          </p>
          <head xml:id="i-4wVMo2a5yEVm5wJhAcz4hC" type="h3">
            Bred tillgänglighet av naloxonläkemedel
          </head>
          <p xml:id="i-TFYcbUVNmEkioQr2oAfMLZ">
            Den narkotikarelaterade dödligheten i Sverige är oacceptabelt
            hög, även om det är värt att notera att en rapport från Folkhälsomyndigheten
            nyligen visar att dödligheten minsk­ade med 10 procent 2018. Orsaken
            är inte fastställd, men sannolikt är en bidragande orsak den ökade
            tillgången till naloxon – en läkemedelssubstans som kan häva en
            opioid­överdos.
          </p>
          <p xml:id="i-CxavPrjteotSmKMGr5hQoP">
            Kristdemokraterna har varit drivande för att naloxonläkemedel
            ska vara tillgängligt för närstående samt polis och räddningstjänst
            vid risk för överdosering av opiater. Naloxon kan inte missbrukas
            och är inte beroendeframkallande. Att snabbt kunna ge en livräddande
            hjälpinsats vid en eventuell överdos är därför mycket viktigt.
            Det är gläd­jande att Socialstyrelsen och Läkemedelsverket nyligen
            har gjort ändringar i sina före­skrifter som möjliggör att
          </p>
          <p xml:id="i-TGFE7u1EdasDKYomKejqL5">
            i) förskrivare får lämna ut naloxonläkemedel direkt till patienter,
            i stället för att läkemedlet förskrivs på recept och hämtas ut
            på apotek
          </p>
          <head xml:id="i-RVLv87zsPdJjdSLxFajE4c" type="h1">
            ii) sjuksköterskor får förskriva naloxonläkemedel under vissa
            förutsättningar
          </head>
          <p xml:id="i-AvnEeojLokVAjWME7aBrDr">
            iii) icke legitimerad personal i ambulans och inom räddningstjänst
            får administrera naloxonläkemedel vid opioidöverdos.
          </p>
          <p xml:id="i-Hjr5pGLKDhCJAWAnYCAKrW">
            Vi välkomnar också att Socialstyrelsen har uppdaterat de nationella
            riktlinjerna för vård och stöd vid missbruk och beroende avseende
            naloxonläkemedel
            <ref xml:id="i-8VJn11bTg5Vx4PcZ7A1yRm" target="i-GNfTvh6rRT5WDJ8nehX7Ei">
              [8]
            </ref>
            . Rekommendationen säger att hälso- och sjukvården bör erbjuda
            naloxonläkemedel till personer i riskzonen för opioidöverdos,
            och att förskrivningen ska kombineras med en utbildningsinsats.
            Kristdemokraterna avser att följa hur den ökade tillgängligheten
            av naloxonläkemedel förbättrar utgången vid överdosering av opiater
            men anser också att det är angeläget att även anhöriga till personer
            i riskgrupp ges tillgång till naloxonläkemedel för att kunna ge
            en livräddande hjälpinsats vid en överdos. Det är därför glädjande
            att ett enigt socialutskott nyligen riktade ett tillkännagivande
            till regeringen om att det bör utredas om fler grupper utanför
            hälso- och sjukvården ska kunna ge naloxonläkemedel mot opioidöverdoser.
            Vi kommer att följa regeringens arbete med att verkställa det
            aktuella tillkännagivandet.
          </p>
          <head xml:id="i-3ayKj7sb5LHpmUFgkojyn3" type="h2">
            Dopning
          </head>
          <p xml:id="i-7pf59zoNEbGhkLreaHCxCh">
            Antidopningsarbetets huvudsyfte är att skydda de rena idrottsutövarna
            och säkerställa deras rätt att delta och tävla i en idrott som
            är fri från dopning. En avgörande faktor för att säkra ett framgångsrikt
            antidopningsarbete är att Wada (World Anti-Doping Agency) och
            de nationella antidopningsorganisationernas (NADO, National Anti-Doping
            Organizations) arbete genomsyras av transparens och organisatoriskt
            oberoende. Krist­demokraterna har under tidigare år motionerat
            i riksdagen om att Sveriges antidopnings­verksamhet ska vara organisatoriskt
            oberoende från Riksidrottsförbundet. Det är en trovärdighetsfråga
            för att Sverige ska kunna upprätthålla en internationellt ledande
            position inom antidopningsarbetet. Kristdemokraterna välkomnar
            därför att Riksidrotts­förbundet har beslutat om att Svensk Antidoping
            ska omvandlas till en fristående och oberoende NADO. Vi har noterat
            att omorganisationen är påbörjad och kommer att följa arbetet
            noga.
          </p>
          <head xml:id="i-YUQKqTgGvcGMPRu75mRhDD" type="h3">
            Förebyggande insatser
          </head>
          <p xml:id="i-MXa3CEpqUpQS7nGkN6Q9dX">
            Utanför elitidrotten består dopningsanvändarna framför allt av
            unga män som tränar på gym och använder anabola androgena steroider
            (AAS) för att snabbt bli mer muskulösa. Bruk av AAS medför stora
            fysiska och mentala hälsorisker, varför det preventiva arbetet
            är viktigt. Nätverket mellan STAD och Prevention av dopning i
            Sverige (Prodis) driver ett ambitiöst antidopningsarbete med informationskampanjer
            och utbildning av gympersonal. I dag är det ca 600 gym och träningsanläggningar
            i 100 kommuner och 17 av länen som arbetar med STAD:s metod 100
            % Ren Hårdträning. men det är angeläget att nå ut till fler gym
            över hela landet. I Danmark är det obligatoriskt att synliggöra
            om man samarbetar med den danska antidopningsorganisationen eller
            inte, en form av anti­dopningslicensiering som är värd att utvärdera
            även i Sverige. Kristdemokraterna menar att den nya antidopningsorganisationen
            Antidoping Sverige kommer att ha en viktig roll i att samordna
            det nationella förebyggande antidopningsarbetet utanför elitidrotten.
          </p>
          <head xml:id="i-7TbfQ84mAhr2K7gLy5ds7K" type="h2">
            Tobak och nikotinprodukter
          </head>
          <p xml:id="i-Je4bMfx58V83Sh3r91uhjP">
            Tobaksrökning är fortfarande västvärldens enskilt största förebyggbara
            folkhälsopro­blem och beskrivs av Världshälsoorganisationen (WHO)
            som en global epidemi som årligen dödar 5,4 miljoner människor.
            Rökning är den enskilt största påverkbara orsaken till en rad
            allvarliga sjukdomar inklusive hjärt-kärlsjukdomar och cancer.
            Förutom lidande för den drabbade och dennes anhöriga påverkas
            samhällsekonomin av varje cancer- och sjukdomsfall. Direkta vårdkostnader,
            läkemedel, strålbehandling och kirurgi är några kostnader vid
            sidan av sjukfrånvaro. Det är otvetydigt så att ett aktivt folkhälso­arbete
            inom tobaksområdet ger stora vinster för den enskilda människan
            och för samhäl­let i stort. Det är därför en angelägen uppgift
            att få fler att sluta röka och att förebygga så att personer inte
            börjar. Det ska vara svårt att börja och lätt att sluta röka.
            Dessutom ska det i möjligaste mån förhindras att någon utsätts
            för passiv rökning. Exponerings­förbud för röktobak och höjda
            punktskatter är viktiga delar inom området. Regeringen föreslår
            i den aktuella propositionen att innehållet i strategin breddas
            till att inkludera även nikotinprodukter. Kristdemokraterna stöder
            detta baserat på de dokumenterade negativa hälsoeffekter som bruk
            av nikotin medför. Men det är samtidigt viktigt att be­akta att
            nikotinprodukterna har en angelägen plats i syfte att minska de
            negativa effek­terna av röktobak. Vi vill därför betona att politiken
            inom området ska syfta till att minska bruket och skadeeffekterna
            av röktobak genom att etablerade rökare uppmuntras att övergå
            till rökfria nikotinprodukter samtidigt som det ska förhindras
            att minderåriga börjar använda tobaks- och nikotinprodukter.
          </p>
          <head xml:id="i-GPjPn7Kjj8zsWnYEMfRKrk" type="h3">
            Förebyggande insatser
          </head>
          <p xml:id="i-FtwjFzbWcuCFSCKd7BmHPw">
            Att upprätthålla ålderskontroller och arbeta med program som
            aktivt stöder ungdomar att välja en rök- och drogfri livsstil
            är fortsatt viktigt för att ännu färre ungdomar ska börja röka.
            Att rökningen kraftigt minskar bland ungdomar visar att de insatser
            som hittills gjorts uppenbarligen har haft effekt. Kristdemokraterna
            anser att det är viktigt med fortsatta insatser för att ännu färre
            ungdomar ska börja röka och för att de som är rökare ska sluta
            röka. Ungdomsmottagningarna har ett högt förtroende när det gäller
            informationsinsatser riktade till ungdomar och är därmed viktiga
            också i folkhälso­arbetet.
          </p>
          <p xml:id="i-GpukuCuizX463VGe9XnJ5s">
            Flera insatser har även gjorts för att minska passiv rökning.
            Tobakslagen säger att alla arbetsplatser ska arbeta aktivt för
            att försöka minska risken för passiv rökning. Det finns i dag
            många rökfria arbetsplatser och kommunerna bör uppmuntras att
            skapa fler rökfria miljöer. En angelägen uppgift för kommuner
            och länsstyrelser är att utöva tillsyn på skolgårdar där det ska
            råda rökförbud. Vi står även bakom tobakslagens förbud mot att
            röka på restauranger, i offentliga lokaler eller i lokaler för
            barnomsorg eller sjukvård.
          </p>
          <p xml:id="i-RsTG4pyxBfDUer8B5Z3cK4">
            Det är också angeläget att arbeta preventivt kring bruket av
            e‑cigaretter. Nyligen presenterade Statens beredning för medicinsk
            och social utvärdering (SBU) en kunskaps­översikt över den vetenskapliga
            litteraturen runt e‑cigaretter
            <ref xml:id="i-27qppXKcXtHse1VaiypHk3" target="i-UU1rA9Mn7WuoxdVBeBBkEP">
              [9]
            </ref>
            . Rapporten visar samman­taget att det är troligt att personer
            som använder e‑cigaretter efter hand påbörjar bruk av röktobak.
            Bland personer som använder röktobak och även använder e‑cigaretter
            går det inte att avgöra om förekomst av rökstopp är vanligare
            än bland personer som inte an­vänder e‑cigaretter. Nyligen aviserade
            USA att de kommer att införa ett förbud mot smaksatta e‑cigaretter
            och inhalatorer. Kristdemokraterna anser baserat på ovanstående
            att Socialstyrelsen bör analysera kunskapsläget runt e‑cigaretters
            effekt på hälsa och därefter lämna rekommendationer för eventuella
            lagstiftningsändringar.
          </p>
          <head xml:id="i-UEWDqP9aBvknMmvhkth5ks" type="h2">
            Spel om pengar
          </head>
          <p xml:id="i-VLaq57J2vgPdWRDgAM2PED">
            Någonstans mellan 300 000 och 400 000 personer i Sverige har
            någon grad av spel­problem när det gäller spel om pengar. Inom
            gruppen finns det ca 45 000 personer som har ett utvecklat spelproblem,
            och 15 procent av dem som spelar varje månad på spel med hög risk
            har ett problemspelande. Drygt 165 000 personer delar hushåll
            med någon som har ett problemspelande. Av dessa är 68 000 barn.
            Problem med spel om pengar är en folkhälsofråga. Det är därför
            välkommet att regeringen har inkluderat spel om pengar i den aktuella
            ANDTS-strategin. Kristdemokraterna saknar dock en tillfredsställande
            inkludering av spel om pengar inom de prioriterade insatsområdena
            för strategiperioden kopplade till respektive långsiktigt mål
            i strategin. Likaså beskriver regeringen att den överväger att
            uppdatera förordningen (2012:606) om samordning inom alkohol‑,
            narkotika‑, dopnings- och tobaksområdet m.m. till att också omfatta
            spel om pengar. Kristdemokraterna anser att både den aktuella
            förordningen och de prioriterade insats­områdena ska uppdateras
            för att ge spel om pengar den uppmärksamhet som motsvarar den
            relaterade samhälleliga problembördan.
          </p>
          <p xml:id="i-47XjQAH5KjjCETN28FNtNw">
            Sjukvård och socialtjänst är sedan den 1 januari 2018 skyldiga
            att erbjuda utredning och behandling. Det innebär att kommuner
            och regioner blivit ålagda att förebygga spelproblem. De ska också
            erbjuda stöd och behandling till personer som har allvarliga problem
            med spel om pengar. Det är därför välkommet att regeringen uttrycker
            att den vill säkerställa att det förebyggande arbetet kring spelproblem
            i kommuner och regioner får bra förutsättningar och kan bidra
            till fortsatt kunskapsutveckling inom området. Kristdemokraterna
            menar att partiets föreslagna nationella kompetenscentrum för
            ANDTS är en viktig aktör i detta arbete.
          </p>
          <p xml:id="i-GYwF2TTorDujpjm7mVwZf">
            Det är fortsatt så att män spelar mer om pengar än vad kvinnor
            gör, men oroande forskning vid Lunds universitet visar att andelen
            med problemspelande är högre bland kvinnor än män.
            <ref xml:id="i-9m52kG9FbWsHKay1GCv2Dv" target="i-9gEw1Pg44FQuSAfQY42Wg8">
              [10]
            </ref>
            Snabba internetspel om pengar har hög beroendepotential och nät­kasinon
            utgör huvudproblemet för majoriteten av svenska problemspelare
            med avseende på spelproblem och skuldsättning. Det är snabba och
            höggradigt beroendeframkallande spel som dominerar reklamen, vilket
            är problematiskt. Det kan också ifrågasättas att den riskklassificering
            som tillämpas vid vissa landbaserade spelformer (kasino) och som
            gör att de blir särreglerade på grund av sin beroendepotential,
            inte tillämpas för nätspel och reklam för nätspel. Frågan bör
            utredas.
          </p>
          <p xml:id="i-UWGGQJAGB4WvGY6MehrcMt">
            Den 1 januari 2019 infördes en ny spellag som innebär en licensmarknad.
            Enligt spel­lagen har spelbolagen en omsorgsplikt att skydda spelare
            mot överdrivet spelande genom att kunna identifiera och ingripa
            vid spelbeteende som tyder på överdrivet spelande. Bland annat
            har spelpaus.se introducerats, vilket innebär att alla spel via
            internet ska erbjuda möjlighet för spelarna att stänga av sig
            från alla licenshavare genom ett centralt nationellt register,
            spelpaus.se. Allt detta är positivt och välkommet. Det är för
            tidigt att dra några slutsatser av den nya spellagen i stort,
            men Kristdemokraterna ser med oro på studier som visar att det
            för vissa personer förekommer ett utbrett fortsatt spelande trots
            att personen är registrerad hos Spelpaus
            <ref xml:id="i-2jgWVQeVgvnRGtwPUQGayh" target="i-Fc1z4RH19rA74FSuw8NCxw">
              [11]
            </ref>
            . Det förefaller som att personer med svåra beroendeproblem som
            har stängt av sig via Spelpaus återfaller genom att söka sig till
            utländska spelsidor som inte har licens i Sverige. Denna problematik
            bör uppmärksam­mas och beaktas i arbetet framåt för att stärka
            spellagen.
          </p>
          <p xml:id="i-BhHTpoqw7K7fFixk3jGb3f">
            Kristdemokraterna har även föreslagit en rad åtgärder för att
            stoppa skuldsättnings­spiralerna som alltför ofta drabbar personer
            med ett riskfyllt spelande om pengar. Vi föreslår att det införs
            ett förbud mot utbetalningar av krediter nattetid. I Finland är
            det förbjudet att betala ut lån före kl. 7 på morgonen om de sökts
            och beviljats mellan kl. 23 och 7. Liknande regler borde gälla
            i Sverige. Vi vill även införa ett nationellt skuld­register som
            omfattar alla krediter och kreditgivare för att göra det möjligt,
            och tving­ande, för kreditgivare att skapa sig en helhetsbild
            av konsumentens befintliga skulder. Sådana register finns redan
            på plats i bl.a. Finland och Norge. Det är också angeläget att
            stärka Kronofogdens arbete mot överskuldsättning, med fokus på
            barnfamiljer. Tyvärr har regeringen dragit ned på detta viktiga
            arbete; vi vill i stället utöka det. Vi föreslår också att den
            tillfälliga gränsen för insättningar på nätkasino sänks från 5
            000 till 1 500 kronor per vecka, och motsvarande förlustgräns
            vid spel på värdeautomater. Det bästa vore ett generellt tak för
            insättningar som gällde alla spelbolag, men eftersom detta inte
            är möjligt i dag bör gränsen per bolag sänkas. Avslutningsvis
            anser Kristdemokraterna att det är viktigt att stärka Spelinspektionen
            så att de kan agera effektivt mot olicensi­erade spelbolag.
          </p>
          <head xml:id="i-MomiaDkt3xpTvxGsvx5Rdm" type="h1">
            Vård och behandling av missbruksproblematik och beroendesjukdom
          </head>
          <p xml:id="i-QynHcKP5D5QUEZK8SFFEkk">
            Bland personer som lever med missbruksproblematik eller beroendesjukdom,
            oavsett om det är kopplat till alkohol, narkotika eller spel om
            pengar, är det vanligt med sam­sjuklighet med annan psykisk ohälsa.
            Trots att beroende är definierat som en sjukdom lever de drabbade
            och deras familjer ofta med stort stigma. Myten om att beroende
            skulle vara resultatet av en karaktärssvaghet lever dessvärre
            kvar. Kristdemokraterna menar att dagens delade ansvar för missbruks-
            och beroendevård mellan kommunens socialtjänst och regionens sjukvård
            är problematiskt ur flera aspekter. Majoriteten av personer som
            uppfyller kriterierna för alkoholberoende eller riskbruk är socialt
            välfun­gerande med bostad och arbete. Trots detta är det vanligtvis
            socialtjänsten som är den första kontakten vid alkoholproblematik,
            oavsett behov av sociala insatser eller inte. Effekten blir att
            många som är i behov av vård inte söker hjälp för sin alkoholproble­matik.
            Vid svårare beroendeproblematik och samsjuklighet medför det delade
            huvud­mannaskapet att människor med stora vårdbehov ramlar mellan
            stolarna och blir utan den behandling som krävs för ett svårt
            sjukdomstillstånd. Kristdemokraterna anser att en sammanhängande
            vård- och behandlingskedja med samordnade insatser som hela vägen
            från upptäckt, via behandling till boende, fritid och arbete utgår
            från personens behov är grundläggande för en beroendevård utan
            skuld och skam. Likaså att evidens­baserad och jämlik beroendevård
            är tillgänglig i hela landet.
          </p>
          <p xml:id="i-GBJ3aWQ7HtbnqKEoAcFXrn">
            Kristdemokraterna anser utifrån de många negativa aspekterna
            med det dubbla huvudmannaskapet, och utifrån det faktum att beroendesjukdom
            de facto är en sjukdom, att ansvaret för missbruks- och beroendevården
            bör överföras till regionen som ensam huvudman. Detta var något
            som förespråkades redan av Missbruksutredningen som presenterades
            2011. Kristdemokraterna har drivit huvudmannaskapsfrågan i riksdagen
            och gläds åt att en enig riksdag 2019 ställde sig bakom ett tillkännagivande
            till regeringen angående att en huvudman ska ansvara för vården
            av personer som lider av beroende­sjukdom i kombination med annan
            psykisk ohälsa. Det tog ett år efter riksdagens eniga beslut,
            men nyligen tillsatte regeringen Samsjuklighetsutredningen
            <ref xml:id="i-38CnKNHDDaHLYCgugnXoZa" target="i-UyLNswJQ1Jr9HUyaAcQqZT">
              [12]
            </ref>
            utifrån tillkänna­givandet. Direktivet till utredningen är att
            skapa bättre förutsättningar för att barn och vuxna med allvarliga
            beroendeproblem och samtidig psykisk ohälsa ska kunna få en samordnad,
            behovsanpassad och patientcentrerad vård och omsorg som är av
            hög kvalitet och som kan erbjudas på lika villkor i hela landet.
            Utredningen omfattar såväl medicinska som farmakologiska, psykiatriska
            och sociala insatser. Kristdemokraterna följer utredningens arbete
            noga och ser positivt på hur arbetet fortskridit utifrån de drag­ningar
            som utredaren har gett inför socialutskottet. Det är dock angeläget
            att huvud­mannaskapet för vården av missbruksproblematik och beroendesjukdom
            för personer utan annan psykisk ohälsa samlas under hälso- och
            sjukvårdens ansvar. Det är också angeläget att öka insatsen inom
            primärvården då lättillgänglig vård i en avstigmatiserad vårdmiljö
            är avgörande för att möta behovet av vård för den stora grupp
            av socialt väletablerade personer som har ett skadligt alkoholbruk.
          </p>
        </div>
        <div xml:id="i-Sz9rDzw8rF6LewSDcxYjxq" type="motSignatures">
          <list xml:id="i-PN4sUhVHo7NDXiGmgJA9zj">
            <item xml:id="i-5ztWa6yoPnhwMUWh8ES76N">
              Pia Steensland (KD)
            </item>
            <item xml:id="i-6HZ6GL3kB2yD9b5SkUoByy">
              Acko Ankarberg Johansson (KD)
            </item>
            <item xml:id="i-NQv7pZefpV9dML72H56g58">
              Roland Utbult (KD)
            </item>
            <item xml:id="i-N6M2Uw8q4ShpeqNsMdFv2w">
              Christian Carlsson (KD)
            </item>
          </list>
        </div>
        <div xml:id="i-WQW7QGtYCqMjiS4pJHXL7J" type="motNotes">
          <noteGrp xml:id="i-Kd6QJr728mhf12gvmShiw2">
            <note xml:id="i-3cuxvhiovyNTiMpCCJYtm7">
              [1] Statskontoret, 2015, Utvärdering av regeringens strategi
              för alkohol-, narkotika-, dopnings- och tobakspolitiken.
            </note>
            <note xml:id="i-2fbmzXGvndXZPQkKhKdHHu">
              [2] https://www.alkoholochnarkotika.se/alkohol/det-vill-regeringen-med-ett-andts-politisk-forum/.
            </note>
            <note xml:id="i-9JWyKLXpT4A2J6RCQdotED">
              [3] www.stad.org.
            </note>
            <note xml:id="i-SYut2ih9vTTC2aR6ehxk3L">
              [4] https://docplayer.se/14898446-Ansvarsfull-alkoholservering-i-krogmiljo.html.
            </note>
            <note xml:id="i-Tb4ntnb1vCxe2uk5pdAWDZ">
              [5] Andreasson S., Chikritzhs T., Dangardt F., Holder H., Naimi
              T. och Stockwell T. (2019) Alkoholen och samhället 2019 – Alkohol
              och äldre, Stockholm. Svenska Läkaresällskapet, Svensk Sjuksköterskeförening,
              CERA och IOGT-NTO.
            </note>
            <note xml:id="i-3fkc3rWcXVbqAwJNdFwNZy">
              [6] Recreational Marijuana Legalization and Use Among California
              Adolescents: Findings From a Statewide Survey, Mallie J. Paschall
              et al; Journal of studies on alcohol and drugs, januari 2021.
            </note>
            <note xml:id="i-VMGDvzMe6Ehd88T5c6NXxv">
              [7] https://www.can.se/app/uploads/2020/04/fokusrapport-06-2020.pdf.
            </note>
            <note xml:id="i-GNfTvh6rRT5WDJ8nehX7Ei">
              [8] Nationella riktlinjer för vård och stöd vid missbruk och
              beroende – stöd för styrning och ledning. Stockholm: Socialstyrelsen
              2019.
            </note>
            <note xml:id="i-UU1rA9Mn7WuoxdVBeBBkEP">
              [9] SBU, 2020, Samband mellan snus, e‑cigaretter och tobaksrökning
              – en systematisk översikt.
            </note>
            <note xml:id="i-9gEw1Pg44FQuSAfQY42Wg8">
              [10] Anders Håkansson and Carolina Widinghoff, Psychol Res Behav
              Manag. 2020 Aug 18;13:681–691 Gender Differences in Problem Gamblers
              in an Online Gambling Setting.
            </note>
            <note xml:id="i-Fc1z4RH19rA74FSuw8NCxw">
              [11] Gambling Despite Nationwide Self-Exclusion – A Survey in
              Online Gamblers in Sweden, Håkansson and Widinghoff, Front Psychiatry.
              2020 Dec 2; 11:599967.
            </note>
            <note xml:id="i-UyLNswJQ1Jr9HUyaAcQqZT">
              [12] Samsjuklighetsutredningen, S 2020:08.
            </note>
          </noteGrp>
        </div>
      </div>
    </body>
  </text>
</TEI>
