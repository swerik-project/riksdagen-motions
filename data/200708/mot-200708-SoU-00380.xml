<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00380">
  <teiHeader>
    <fileDesc>
      <titleStmt>
        <title>Ett nytt tandvårdsstöd</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nytt tandvårdsstöd</title>
          <idno type="rdwebb">GV02So380</idno>
          <rs type="number">So380</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So380/text</ref>
          <ref type="dokument_url_html">http://data.riksdagen.se/dokument/GV02So380</ref>
          <ref type="dokumentstatus_url_xml">http://data.riksdagen.se/dokumentstatus/GV02So380</ref>
          <ref type="doc">http://data.riksdagen.se/fil/37C613D0-3C52-4A1C-AB3F-1859F5A2A4CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RhKje9BKwXxNESKMXPYkET" type="signed"/>
        <correspContext corresp="i-RhKje9BKwXxNESKMXPYkET">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-2eRJKY16YEoAJEcsptzX5b">
          <date when="2007-10-16"/>
        </correspAction>
        <correspAction type="dismissal" xml:id="i-Qngat734gzemPXRt4M3EyX">
          <date when="2007-10-16"/>
        </correspAction>
        <correspAction type="numbering" xml:id="i-4qr6f4eipwCsonVJUChfbw">
          <date when="2007-10-05"/>
        </correspAction>
        <correspAction type="submission" xml:id="i-4JqCD8p4rawVASiSVAtCNp">
          <date when="2007-10-03"/>
        </correspAction>
        <correspAction type="transfer" xml:id="i-HTsiMxtcfBHYvRKfTtEmWK">
          <date when="2007-10-03"/>
        </correspAction>
        <correspAction type="assigned" xml:id="i-M9sv3dQW4jC2N3iusxJdUn"/>
        <correspContext corresp="i-M9sv3dQW4jC2N3iusxJdUn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KyZvFXJm2qxpeKL8eq5WRj">
            Förslag till riksdagsbeslut
          </head>
          <list style="ol">
            <item xml:id="i-GKsVQA3uNBQuofeGUy4c4m">
              Riksdagen tillkännager för regeringen som sin mening vad som
              anförs i motionen om att sträva efter att tandvården i högre utsträckning
              bör finnas i anslutning till primärvården.
            </item>
            <item xml:id="i-RVMHdH2LiEKZ4h2AGxcqTD">
              Riksdagen tillkännager för regeringen som sin mening vad som
              anförs i motionen om att Socialstyrelsen bör ges i uppdrag att
              göra en satsning på kvalitetsutveckling inom tandvården med riktlinjer
              för behandling och material samt ökad samverkan med hälso- och
              sjukvården.
            </item>
            <item xml:id="i-356oFQN31HyMFSWmy3mns1">
              Riksdagen tillkännager för regeringen som sin mening vad som
              anförs i motionen om en obligatorisk garanti för utförda arbeten
              inom tandvården.
            </item>
            <item xml:id="i-7wS3qAWajWAcFg2kfM5QE6">
              Riksdagen tillkännager för regeringen som sin mening vad som
              anförs i motionen om förbud mot dispens för amalgamfyllningar
              på barn.
            </item>
            <item xml:id="i-L8WP1mQghjVyNumbXJz9eF">
              Riksdagen tillkännager för regeringen som sin mening vad som
              anförs i motionen om att tandvården bör utvärderas ur ett genusperspektiv.
            </item>
            <item xml:id="i-DjKuDSK2LFWPvAXA6byAmp">
              Riksdagen tillkännager för regeringen som sin mening vad som
              anförs i motionen om att utreda omfattning och konsekvenser för
              de reumatiker som drabbades av tandutdragningar samt återkomma
              till riksdagen med en redovisning.
            </item>
          </list>
        </div>
        <div type="motContent">
          <head type="h1" xml:id="i-8agjhQbzsLZmogtdDskCRT">
            Inledning
          </head>
          <p xml:id="i-VRYeRZfUPcKVKrPBkEffaQ">
            Det är dags för en tandvård som alla har råd med. Tänderna är
            en del av kroppen och tandvården borde på sikt ingå i samma högkostnadsskydd
            som resten av sjukvården.
          </p>
          <p xml:id="i-BrPuT2UkWeTgQfWefhZ1ev">
            I dag har vi ett tandvårdssystem som är svårt att förstå både
            för tandläkare och patienter. Ersättningssystemet är ett lapptäcke
            med olika regler beroende på ålder och behov. Det gör det svårt,
            ja nästan omöjligt, att som patient jämföra priser mellan olika
            tandläkare och räkna ut vad det kommer att kosta i slutänden.
          </p>
          <p xml:id="i-8rfvSX8eLzsG3cM9KohTsw">
            Priserna för patienterna ökade med hela 80 procent under perioden
            19992005 efter det att prissättningen avreglerades. Vi anser därför
            att det har blivit nödvändigt att diskutera en ny reglering av
            priserna på tandvård.
          </p>
          <p xml:id="i-LZPzxHv284hE2WEt865KUK">
            Endast få patienter försöker påverka sina tandvårdskostnader
            genom att jämföra priserna hos olika tandläkare, vilket Konsumentverket
            visar i en rapport från 2004. Det gör det tydligt hur orimligt
            det är att man som tandvårdspatient betraktas som en kund på en
            fri marknad. Som om valet av tandvård vore lika enkelt som valet
            av tandkräm. Det blir ännu tydligare eftersom tandläkarna inte
            heller betraktar sina patienter som kunder utan de redovisar först
            efter att behandlingen avslutats vad det hela kommer att kosta.
            Vi menar att patienter är patienter oavsett om benet är brutet
            eller om det är hål i en tand. Om man ser på tandvård som vilken
            vara som helst underskattar man också betydelsen av förtroendet
            mellan tandläkare och patient.
          </p>
          <p xml:id="i-PGPAvZ7FzWpbsjiKRF16pv">
            Dagens tandvårdssystem innebär att barn och unga har avgiftsfri
            tandvård. De som är mellan 20 och 65 år får däremot betala nästan
            hela kostnaden själva. Statens ersättning för vuxna är ett lågt
            grundbelopp i kronor för varje åtgärd, ett grundbelopp som aldrig
            skrivs upp. Det innebär att de allt högre priserna har minskat
            värdet av grundbeloppet. Resultatet är att patienten själv får
            betala mer och mer av den totala kostnaden. 2003 uppgick den totala
            kostnaden för tandvården till närmare 19 miljarder kronor. Patientavgifterna
            stod för 61 procent av den kostnaden, vilket motsvarar ca 11,5
            miljarder kronor.
          </p>
          <p xml:id="i-3rpjVi9tJE6wowsEDVUKgd">
            Det nuvarande ersättningssystemet inom tandvården innebär att
            tandläkarna tjänar på att laga mycket och dyrt istället för att
            satsa på förebyggande åtgärder. Patienten själv skulle självfallet
            tjäna på förebyggande vård, men saknar ofta reella möjligheter
            att påverka den behandling som tandläkarna utför.
          </p>
          <p xml:id="i-5RvLjTcp9Nk8SgExRMESyS">
            Vänsterpartiet medverkade till att rätten till nödvändig tandvård
            infördes i lagen när socialtjänstlagen arbetades om år 2000. Det
            innebär att man efter bedömning kan få ekonomisk hjälp till tandvård.
            Vi tror att alla dessa olika system gör att tandvården blir svåröverskådlig
            och tungrodd för både tandläkare och patienter. Det finns ett
            stort behov av att förenkla och förstärka tandvårdsstödet.
          </p>
          <p xml:id="i-XsZNSkb4a9jHKygdQje5FQ">
            De höga kostnaderna för tandvård påverkar vilka som har råd att
            gå till tandläkaren. Till exempel går personer som är arbetslösa
            till tandläkaren mer sällan än andra grupper. LO-medlemmar besöker
            också tandläkaren mindre ofta än tjänstemän. Bra tänder är i dag
            en klassfråga.
          </p>
          <p xml:id="i-MWig8YWvoRPg4GuxjxGzC3">
            År 2000 hade 68 procent av männen och 74 procent av kvinnorna
            besökt tandläkare det senaste året enligt en undersökning gjord
            av Socialstyrelsen. Samtidigt minskade antalet besök i åldersgruppen
            1624 år och allra störst var minskningen bland män mellan 25 och
            44 år.
          </p>
          <p xml:id="i-5Y18zHQuF9nD3t6pSeVBE1">
            Klasskillnader i tandhälsa finns också bland barn och unga. Trots
            att tandvården är gratis för barn och unga besöker de barn som
            kommer från familjer med låg inkomst tandvården i lägre grad.
            Detta förklarar varför det finns stora skillnader i tandhälsa
            mellan olika landsting med olika socioekonomisk karaktär. Socialstyrelsen
            har också visat att 15 procent av befolkningen, ca 1 miljon människor,
            avstått helt eller delvis från tandvård av ekonomiska skäl. I
            framtidens tandvård måste behoven styra, istället för plånboken.
          </p>
          <p xml:id="i-GZTBeCWy8rpxceNT1BXge2">
            Tillgång till vård, oavsett om det är tänderna eller övriga kroppen,
            får aldrig bli en fråga om ekonomiska resurser.
          </p>
          <head type="h1" xml:id="i-C3V6UPjSjDeRvSQeUbYfWA">
            Ett nytt tandvårdsstöd
          </head>
          <p xml:id="i-9K5SDSBe8cTrjSP1szD5Ra">
            Det går inte längre att lappa och laga i ett system där både
            staten och den enskilda patienten saknar möjlighet till kontroll
            och inflytande över kostnaderna och där behov av vård inte kan
            tillgodoses för att människor inte har råd att betala för behandlingen.
            Att direkt införa tandvården under sjukvårdens högkostnadsskydd
            skulle bli mycket dyrt. Olika beräkningar kommer fram till olika
            slutsatser, bl.a. beroende på bristen på statistik, men det är
            inte orimligt att tänka sig en kostnad på 1520 miljarder kronor.
            Det säger något om storleken på den sortens reform vi talar om.
            Det ryms inte inom ramen för ett års budget, men Vänsterpartiet
            menar att det är helt nödvändigt att sträva ditåt.
          </p>
          <p xml:id="i-LkcEHzG1YAKkYb1YHrvnRh">
            I utredningen Friskare tänder till rimliga kostnader (SOU 2007:19)
            föreslås ett nytt tandvårdsstöd för vuxna. Utredningsförslaget
            ligger helt i linje med vad den borgerliga regeringen vill göra
            på området. Förslaget innehåller en tandvårdscheck på 300 kronor
            vartannat år till personer 3074 år och 600 kronor vartannat år
            till personer 2029 år respektive 75 år och äldre. I skyddet mot
            höga kostnader lämnas ersättning med 50 procent för kostnader
            mellan 3 000 och 15 000 kronor och med 85 procent för kostnader
            över 15 000 kronor. Tandvårdsstödet föreslås träda i kraft den
            1 juli 2008. I statsbudgeten har också 3 miljarder kronor avsatts
            för att finansiera dessa förändringar.
          </p>
          <p xml:id="i-NA6TGjEQyhQ5sjev3KdRHm">
            I valrörelsen lovade alliansen att de skulle snabba på arbetet
            med en tandvårdsreform och införa denna redan den 1 juli i år.
            När de väl kom till makten fick de dock kalla fötter och sköt
            fram reformen ett halvår. När nu tandvårdsutredningen har kommit
            med sitt slutbetänkande skjuts alltså starten fram ytterligare
            ett halvår till den 1 juli 2008.
          </p>
          <p xml:id="i-45umMx5U35Vh7YPr6MYM8G">
            Även om det är bra att stödet höjs har det föreslagna stödet
            en rad allvarliga problem. Det föreslagna högkostnadsskyddet träder
            in först vid 3 000 kronor. Den som inte har råd att betala ett
            par tusen kronor är inte alls hjälpt av regeringens högkostnadsskydd.
            Man förväntas själv ha råd med tandvård upp till en kostnad på
            3 000 kronor per år. Många ensamma mammor och studenter har inte
            de marginalerna. Tandvårdsreformen är därmed ett slag i luften
            för de grupper som behöver den mest.
          </p>
          <p xml:id="i-WpbPNYgsVpeKRSCEoFBEGc">
            Regeringen vill införa en tandvårdscheck på 300 eller 600 kronor
            vartannat år. Tandvården blir nu en kupongvara. Vänsterpartiet
            hade en uppgörelse med s-regeringen om att de vanliga undersökningarna
            skulle kosta maximalt 200 kronor. Regeringens tandvårdskuponger
            innebär en försämring jämfört med vad som redan var beslutat.
          </p>
          <p xml:id="i-6D4FvvmRuDs6Y7ph6A1t4Z">
            Regeringen har hela tiden sagt att man ska prioritera dem med
            höga tandvårdskostnader. Men konstruktionen är inte speciellt
            generös ens mot dem med riktigt höga tandvårdskostnader. För att
            stödet ska nå upp till hälften av kostnaden krävs tandvårdskostnader
            på över 19 000 kronor. Det innebär att patienten betalar 9 500
            kronor ur egen ficka.
          </p>
          <p xml:id="i-VVk9ajfgN4w66HUsi4CQpr">
            Regeringens tandvårdssatsning är alldeles för liten. Totalt ökar
            regeringen anslaget med 3 miljarder kronor i statsbudgeten till
            sammanlagt 6,2 miljarder kronor. För att finansiera en nödvändig
            förstärkning av tandvårdssubventionerna vill Vänsterpartiet öka
            anslaget med 10 miljarder kronor. Det innebär att regeringens
            totala tandvårdssubventioner landar på ca 6 miljarder kronor medan
            Vänsterpartiets landar på 13 miljarder kronor. Vänsterpartiet
            satsar alltså mer än dubbelt så mycket som regeringen på tandvården.
            Det har man råd med om man låter bli att sänka skatten för de
            rika.
          </p>
          <p xml:id="i-Y6goQAsNsXzQRa2tuoq23H">
            Till skillnad från regeringen vill Vänsterpartiet att förslaget
            om subventionerade tandhälsobesök var 18:e månad ska genomföras.
            Det innebär att tandvårdspatienten ska betala maximalt 200 kronor
            för de vanliga undersökningarna inom tandvården. Vårdgivarens
            ersättning för besöket följer ett reglerat pris. Detta grundstöd
            kostar statskassan ca 1 900 miljoner kronor per år, enligt tandvårdsutredningen.
          </p>
          <p xml:id="i-GiMGZLKUDbCcCvc5Ap6QtF">
            Behandlingarna utgör för de flesta tandvårdspatienter den största
            kostnaden. Ett förslag på lösning för behandlingarna har bl.a.
            varit ett system med abonnemangstandvård. Vänsterpartiet är mycket
            kritiskt till abonnemangstandvård. Vår grundläggande kritik är
            att abonnemangssystemet inte är i linje med den generella välfärden.
            Tandvård ges inte utifrån behov, utan de med sämst tandstatus
            får de högsta premierna. Ett abonnemangstandvårdssystem skulle
            inte heller minska klasskillnaderna i tandhälsan eftersom de grupper
            som i dag avstår av ekonomiska skäl knappast skulle teckna sig
            för ett abonnemang som i många fall skulle innebära en säker hög
            kostnad för tandvård. Då är det bättre att chansa på att man klarar
            sig ett tag till utan att gå till tandläkaren.
          </p>
          <p xml:id="i-V5jNrV5rmYUjXxE1NZpn47">
            Vänsterpartiet föreslår att ett rejält högkostnadsskydd införs
            i tandvården. Även om vi inte når ända fram till en tandvård under
            sjukvårdens högkostnadsskydd tar vi i den här motionen ett stort
            kliv mot en tandvård som alla kan ha råd med. Vi föreslår följande
            konstruktion på högkostnadsskyddet:
          </p>
          <table>
            <row xml:id="i-KhtwT7f1Ma3MdQZdswVite">
              <cell>
                Tandvårdskostnad
              </cell>
              <cell>
                Subvention
              </cell>
            </row>
            <row xml:id="i-KJjZe1jC4ra4MiC2HoocJP">
              <cell>
                0900 kr
              </cell>
              <cell>
                Patienten betalar själv
              </cell>
            </row>
            <row xml:id="i-QvrMWiDZ82q6hmMAgJmgyU">
              <cell>
                9002 700 kr
              </cell>
              <cell>
                50 % ersättningsgrad
              </cell>
            </row>
            <row xml:id="i-3MK4pUjRLSaWxdgb5pBV2f">
              <cell>
                2 70015 000 kr
              </cell>
              <cell>
                70 % ersättningsgrad
              </cell>
            </row>
            <row xml:id="i-96FGgrfDbjbdtyaWZsyWaf">
              <cell>
                Över 15 000 kr
              </cell>
              <cell>
                90 % ersättningsgrad
              </cell>
            </row>
          </table>
          <p xml:id="i-8QjMSb9thk1mmjPMFJdxVE">
            Poängen med en sådan lösning med ett högkostnadsskydd i flera
            steg är att man sänker kostnaden för behandling även för dem som
            i dag avstår behandling som är relativt billig. Alltså ett högkostnadsskydd
            som skyddar mot kostnader över 15 000 kronor motiverar ju inte
            den som avstår från att söka tandvård av ekonomiska skäl och förväntar
            sig en kostnad på 2 0003 000 kronor.
          </p>
          <p xml:id="i-Jf7P6nXg9oFC55Yd2AUY3j">
            Valet av brytpunkter följer också den logik som finns i högkostnadsskyddet
            i sjukvården. I dag är högkostnadsskyddet för sjukvård 900 kronor
            och högkostnadsskyddet för läkemedel 1 800 kronor, totalt 2 700
            kronor. Det gör att det är möjligt att successivt förbättra systemet
            med sikte på det ordinarie högkostnadsskyddet i sjukvården, utan
            att förändringarna uppfattas som krångliga av patienterna.
          </p>
          <p xml:id="i-Q4ESN82Jm1hs67uaFUhyzQ">
            Vänsterpartiet har låtit riksdagens utredningstjänst beräkna
            vad en sådan här lösning skulle kosta. Eftersom det saknas statistik
            och det kan vara svårt att bedöma dynamiska effekter i form av
            ökande efterfrågan på tandvård är beräkningarna ganska osäkra,
            men de ger ändå en kvalificerad skattning av kostnadsbilden. RUT
            utgick från den mest generösa modellen av högkostnadsskydd som
            tandvårdsutredningen föreslog, vilken är snarlik Vänsterpartiets,
            och kom fram till en totalkostnad på 10,812,1 miljarder kronor
            för både högkostnadsskydd och grundstöd. Eftersom Vänsterpartiets
            föreslagna högkostnadsskydd är något mer generöst ändå uppskattar
            vi totalkostnaden till 13 miljarder kronor.
          </p>
          <p xml:id="i-39VGPFkYH9X8hm9Pqo7saK">
            Från de angivna kostnaderna kan dagens tandvårdsstöd och regeringens
            budgeterade satsningar dras ifrån. Det ger en anslagsökning på
            ungefär 7 miljarder kronor per år. Det nya tandvårdsstödet bör
            införas den 1 juli 2008.
          </p>
          <p xml:id="i-UR9ppKv7EZthqrTjSUtUh">
            Pengar för detta ändamål föreslås i Vänsterpartiets motion för
            utgiftsområde 9 Hälsovård, sjukvård och social omsorg (So450).
          </p>
          <head type="h1" xml:id="i-7uribz91bW4FbThhxZP7Ge">
            Förbättra innehållet och kvaliteten i tandvården
          </head>
          <p xml:id="i-RGt7TFNXMpCqDMW1ncG3D2">
            Vi vet att tandhälsan har betydelse för både kroppens och själens
            hälsa. Det handlar inte bara om utseendet och tuggförmågan. Det
            finns också ett samband mellan tandhälsan och andra sjukdomar.
            Sjukdomar som diabetes och stroke innebär ökad risk för sjukdomar
            i tänderna. Därför behövs ett mer utvecklat samarbete mellan tandvården
            och den övriga hälso- och sjukvården.
          </p>
          <p xml:id="i-MoTTocamp1yCnUXqNqSog7">
            Den förebyggande tandvården är viktig. Förebyggande tandvård
            handlar om allt ifrån basala åtgärder som tandborstning, fluorsköljning
            och goda matvanor till mer avancerad hjälp av tandhygienist och
            tandläkare. Kunskap är som i allt folkhälsoarbete a och o, varför
            viktiga aktörer är skolhälsovård, barnavårdscentraler, primärvård,
            apotek m.fl. Mot den bakgrunden finns det goda skäl att sträva
            efter att folktandvården i högre utsträckning bör finnas i anslutning
            till primärvården. Detta bör riksdagen som sin mening ge regeringen
            till känna.
          </p>
          <p xml:id="i-JhDoWzU2TbbDdNVCzrAmHQ">
            Att regelbundet gå till tandläkaren utgör ett viktigt förebyggande
            av tandsjukdomar genom att hål, infektioner och andra tillstånd
            snabbt kan upptäckas och åtgärdas så att inte större ohälsa utvecklas.
          </p>
          <p xml:id="i-HtuJbc5VEc9wkoVotBH2Lu">
            Inom hälso- och sjukvården har tillsyn och uppföljning av kvaliteten
            utvecklats under senare år. I det arbetet har tandvården släpat
            efter. Det finns ett lika stort behov av kvalitetsuppföljning
            inom tandvården som i annan hälso- och sjukvård. En satsning på
            kvalitetssäkring inom tandvården skulle innebära ökad tillsyn
            av kompetens, behandlingsriktlinjer, ökade möjligheter att framföra
            klagomål för patienten, produktkontroller och inte minst garantier
            vid behandling. I dag kan en patient få en åtgärd utförd på flera
            olika sätt och till olika kostnader utan att få en rimlig vägledning
            om vilken åtgärd som bäst uppfyller behovet. Dessutom kan mycket
            dyra åtgärder göras utan att patienten har möjlighet att reklamera
            arbetet om något skulle hända en kort tid efter ingreppet. Därför
            bör Socialstyrelsen ges i uppdrag att göra en satsning på kvalitetsutveckling
            inom tandvården med riktlinjer för behandling och material samt
            ökad samverkan med hälso- och sjukvården. Detta bör riksdagen
            som sin mening ge regeringen till känna.
          </p>
          <p xml:id="i-Hxc4zob9M5ZarwVKovfV8N">
            Många tandläkare har frivilligt infört en garanti vid behandling,
            men den är inte obligatorisk. När ett generellt högkostnadsskydd
            för tandvården är infört kan de ekonomiska motiven för patienten
            bli mindre viktiga. Men det är fortfarande viktigt för samhället
            med garantier och för att patienten ska känna trygghet och få
            kvaliteten på behandlingen säkrad. Därför bör det införas en obligatorisk
            garanti för utförda arbeten inom tandvården. Detta bör riksdagen
            som sin mening ge regeringen till känna.
          </p>
          <p xml:id="i-5ofSes9Fp27BYRZPHvayWR">
            Tandfyllningsmaterial är en viktig kvalitets- och miljöfråga
            inom tandvården. Det finns behov av både uppföljningar, tillsyn
            och forskning om de tandfyllningsmaterial som används i dag. Det
            handlar om tandvårdspersonalens arbetsmiljö, patientens säkerhet
            och värnandet om miljön. Amalgam som länge varit ett ifrågasatt
            tandfyllningsmaterial subventioneras inte längre och är på väg
            att försvinna helt, med ett viktigt undantag. Det förekommer fortfarande
            att barn med funktionshinder får fyllningar med amalgam trots
            att det egentligen råder totalförbud mot amalgamfyllningar just
            för barn. Motivet för detta är att man anser sig behöva särskilt
            hållbara material för vissa av dessa barn. Vi menar att det är
            oerhört cyniskt att ett skadligt tandfyllningsmaterial ska kunna
            användas för att laga tänderna på barn som inte sällan saknar
            möjlighet att själva uttrycka sin vilja. Därför bör ett förbud
            mot den här typen av dispens för amalgamfyllningar till barn införas.
            Detta bör riksdagen som sin mening ge regeringen till känna.
          </p>
          <p xml:id="i-JwWCTAz9nkuD4qosEJm64t">
            Uppföljning av tandvården, tandhälsan och tandvårdsutnyttjandet
            har inte granskats ur ett genusperspektiv. Den statliga utredningen
            Tandvården till 2010 (SOU 2002:53) konstaterade dock att det var
            få delar utifrån deras undersökning som pekade på några större
            skillnader mellan kvinnor och män med ett undantag. Det gäller
            ökat tandvårdsbehov på grund av långvarig sjukdom eller funktionshinder.
            Sjukdomar som berördes var bl.a. reumatiska sjukdomar och ätstörningar
            som oftare drabbar kvinnor. Tandvården bör därför utvärderas ur
            ett genusperspektiv. Detta bör riksdagen som sin mening ge regeringen
            till känna.
          </p>
          <head type="h1" xml:id="i-2oMtxKPaorTjfsATiyGUNC">
            Tandutdragningar vid reumatiska sjukdomar
          </head>
          <p xml:id="i-C7CVLRN2fYLPTxGerKyWL">
            Under en period, framför allt under 40- och 50-talen, behandlades
            vissa reumatiker genom tandutdragning. Många reumatiker, framför
            allt kvinnor, fick i unga år samtliga tänder utdragna och tvingades
            därefter att använda protes. Vi vet att tänder och tandstatus
            är en mycket viktig del av det generella välbefinnandet och hälsan,
            varför vi enkelt kan förstå det trauma det måste ha inneburit
            att få samtliga tänder avlägsnade. Ingreppen utfördes utifrån
            det kunskapsläge som rådde vid denna tid. Men vi kan konstatera
            att några behandlingsformer som i en dåtid betraktats som lege
            artis nu berättigar till ersättning, t.ex. talidomidskadade. Vi
            bedömer att tandutdragningar hos reumatiker är en sådan behandling.
            Regeringen bör därför utreda omfattning och konsekvenser för de
            drabbade samt återkomma till riksdagen med en redovisning. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-GtHvW9Fb363ehsniPduBb5" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-5oE4ZERngeZwEH4CzpYUhn" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-Xmv7fbywThQY9aAg7B4S9c" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-VvBkWr1NAzitKcbQjGpfZh" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-NtoyuNP2Focv8cWkHJEVhk" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-TGbapvjz3UETSDp9PPoHiT" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-GkRQKkTR7tgUK6aJq2iAky" who="i-WTCYyz27itjvuvffL1vZLi">
              Elina Linna (v)
            </item>
          </list>
        </div>
      </div>
    </body>
  </text>
</TEI>
