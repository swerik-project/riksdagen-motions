<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03643">
  <teiHeader>
    <fileDesc>
      <titleStmt>
        <title>med anledning av prop. 2016/17:116 Kulturarvspolitik</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3643 av Olof Lavesson m.fl. (M, C, L, KD)</title>
          <idno type="rdwebb">H4023643</idno>
          <rs type="number">3643</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023643/text</ref>
          <ref type="dokument_url_html">http://data.riksdagen.se/dokument/H4023643</ref>
          <ref type="dokumentstatus_url_xml">http://data.riksdagen.se/dokumentstatus/H4023643</ref>
          <ref type="docx">http://data.riksdagen.se/fil/BD2E7D64-EB90-49CA-83E2-D2637393559F</ref>
          <ref type="pdf">http://data.riksdagen.se/fil/AA1C5632-07D5-43F9-B098-4985CEF4DF2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8m9QUEesgBgNku9g1hbtR8" type="basedOn"/>
        <correspContext corresp="i-8m9QUEesgBgNku9g1hbtR8">
          <ref>Proposition 2016/17:116</ref>
        </correspContext>
        <correspAction xml:id="i-C6yX8xB3qEYP2Cp4HuytGU" type="signed"/>
        <correspContext corresp="i-C6yX8xB3qEYP2Cp4HuytGU">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-Ba1B5rwKu1FTKYjgnNGMbF" type="submitted">
          <date when="2017-03-15"/>
          <time when="13:46:46"/>
        </correspAction>
        <correspAction xml:id="i-QXKqmdV2dneRPbs6kS85GE" type="reviewed">
          <date when="2017-03-22"/>
          <time when="15:01:40"/>
        </correspAction>
        <correspAction xml:id="i-Fm2GCPg7QUScxsYXs4UkVP" type="dismissed">
          <date when="2017-03-23"/>
        </correspAction>
        <correspAction xml:id="i-2YXGXzLL2riiiVWVtTTru9" type="referred">
          <date when="2017-03-24"/>
        </correspAction>
        <correspAction xml:id="i-DfqQED9tCPhCSJNPGiMcHm" type="assigned">
          <date when="2018-02-19"/>
          <time when="22:23:21"/>
        </correspAction>
        <correspContext corresp="i-DfqQED9tCPhCSJNPGiMcHm">
          <ref type="assignedTo">Kulturutskottet</ref>
        </correspContext>
        <correspAction xml:id="i-AYRBHuC6nz2NUMjW8nTj1a" type="behandlas_i"/>
        <correspContext corresp="i-AYRBHuC6nz2NUMjW8nTj1a">
          <ref type="uppgift">2016/17:KrU9</ref>
          <ref type="ref_dok_id">H401KrU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9R5hBEZDpHzcMu8Radw3Sr" type="motHeader">
        <div xml:id="i-Q4s2BaRRb6VaozWhYUnUtq" type="motTitle">
          Motion till riksdagen 2016/17:3643 av Olof Lavesson m.fl. (M,
          C, L, KD) med anledning av prop. 2016/17:116 Kulturarvspolitik
        </div>
      </div>
      <div xml:id="i-B2D5jEtPGmEm7GAthTrz7K" type="motBody">
        <div xml:id="i-5zvJsaReedbwvEGkFhqMkr" type="motSummary">
          <head xml:id="i-2nW6ksR7mo4JmJyu4Wxjdd">
            Sammanfattning
          </head>
          <p xml:id="i-RUb5s7DsShctFMTdybBDUB">
            Att verka för ett rikt och nyskapande kulturliv som är tillgängligt
            för alla människor samt att bevara och tillgängliggöra kulturarvet
            är viktiga uppgifter för hela samhället. Alla som bor i vårt land
            ska ha möjlighet att delta i kulturlivet och kunna uppleva dans,
            musik, teater, litteratur, bildkonst, utställningar och levande
            kulturmiljöer. Att regeringen haft den tidigare alliansregeringens
            politik som grund för kulturarvspropositionen är i grunden bra.
            Regeringen kunde dock ha gått längre, varit tydligare och betydligt
            mer inkluderande och intagit mindre centralistiska perspektiv
            i många avseenden. Begrepp som bildning, demokrati och tillväxt
            kräver en större konkretion och tydlighet än det som regeringen
            föreslår i propositionen.
          </p>
        </div>
        <div xml:id="i-6V8zgrcvDbrBuyR9Dpjc7r" type="motProposal" subtype="förslag">
          <head xml:id="i-MP93YfZvVTKxGnhA2d9pgh">
            Förslag till riksdagsbeslut
          </head>
          <list xml:id="i-QdzPnQfqD9RCtYkkKTbejp" style="ol">
            <item xml:id="i-2EMrkv7W8BVeRYGuEfzeDo">
              Riksdagen ställer sig bakom det som anförs i motionen om att
              arbeta för att de museer som inkluderas i museilagen samarbetar
              med övriga museer, och detta tillkännager riksdagen för regeringen.
            </item>
            <item xml:id="i-6a2Z9W1apr7wFaGKn3cExP">
              Riksdagen ställer sig bakom det som anförs i motionen om att
              beakta museer som en del av näringslivspolitiken i stort och tillkännager
              detta för regeringen.
            </item>
            <item xml:id="i-AkpieWodHsjXyazWaQH4BE">
              Riksdagen ställer sig bakom det som anförs i motionen om att
              bevara varje museums särart och tillkännager detta för regeringen.
            </item>
            <item xml:id="i-U4mnD82cXfuXoV34SFTZYR">
              Riksdagen ställer sig bakom det som anförs i motionen om att
              utreda förutsättningarna för att statliga museer ska kunna donera
              föremål genom gåva även utanför det allmänna museiväsendet och
              tillkännager detta för regeringen.
            </item>
            <item xml:id="i-BAM4DLkuRRjjrV7YSyDXfH">
              Riksdagen ställer sig bakom det som anförs i motionen om att
              regeringen skyndsamt bör ta fram en lagstiftning till skydd för
              det rörliga kulturarvet och tillkännager detta för regeringen.
            </item>
            <item xml:id="i-22kaseAJci1NDAXd8zzDVJ">
              Riksdagen ställer sig bakom det som anförs i motionen om att
              ta fram en strategi för det samiska kulturarvet över hela Sverige
              och tillkännager detta för regeringen.
            </item>
            <item xml:id="i-6iBK3QRLm9uksJiLGs5kC4">
              Riksdagen ställer sig bakom det som anförs i motionen om att
              regeringen bör utreda hur samarbetet mellan museernas verksamhet
              och undervisningen i skolan kan stärkas och tillkännager detta
              för regeringen.
            </item>
            <item xml:id="i-5HMazCecfC9PGxMPv5sUmE">
              Riksdagen ställer sig bakom det som anförs i motionen om att
              digitaliseringen av kulturarvet kopplat till forskning och bildning
              ska stärkas och tillkännager detta för regeringen.
            </item>
          </list>
        </div>
        <div xml:id="i-U17Bg7Bmq4QJERuo397MVz" type="motContent">
          <head xml:id="i-4KU7B8soEnRBRTptetJwVn" type="h1">
            Inledning
          </head>
          <p xml:id="i-5RzGRLK1qG3xdYzZbZfse7">
            I propositionen Tid för kultur (2009/10:3), den första i sitt
            slag på 40 år, slås det fast att kulturen ska vara en dynamisk,
            utmanande och obunden kraft med yttrandefriheten som grund. Alla
            ska ha möjlighet att delta i kulturlivet. Kreativitet, mångfald
            och konstnärlig kvalitet ska prägla samhällets utveckling. För
            att uppnå målen ska kulturpolitiken främja allas möjlighet till
            kulturupplevelser, bildning och till att utveckla sina skapande
            förmågor, främja kvalitet och konstnärlig förnyelse. Alliansen
            vill fortsätta arbetet med att främja ett levande kulturarv som
            bevaras, används och utvecklas, främja internationellt och interkulturellt
            utbyte och samverkan samt särskilt uppmärksamma barns och ungas
            rätt till kultur.
          </p>
          <p xml:id="i-MBaWMx69qqeH8rMpK3bDgB">
            Detta att regeringen har alliansregeringens kulturpolitiska proposition
            Tid för kultur som utgångspunkt är naturligtvis både rimligt och
            bra. Samtidigt fokuserar regeringen i alltför hög utsträckning
            på organisatoriska frågor och mindre på definitionen av begreppet
            kulturarv och värnandet av unikt kulturella värden. Att verka
            för ett rikt och nyskapande kulturliv som är tillgängligt för
            alla människor, samt att bevara och tillgängliggöra kulturarvet,
            är viktiga uppgifter för hela samhället – det allmänna likaväl
            som enskilda. Alla som bor i vårt land ska ha möjlighet att delta
            i kulturlivet och kunna uppleva dans, musik, teater, litteratur,
            bildkonst, utställningar och levande kulturmiljöer.
          </p>
          <p xml:id="i-YAb9V9MReKFjWhKQcSPZms">
            Redan när vi föds har vi förmågan att uppfatta musik, dans och
            bilder. Under uppväxten behövs stöd och stimulans för att dessa
            förmågor ska utvecklas. Att få skapa, uttrycka sig och ta del
            av andras skapande ökar förståelsen av oss själva och av omvärlden.
            Det bidrar till reflektion och kritiskt tänkande. Kännedom om
            kulturarvet ger insikt om dagens samhälle och hur det har utvecklats.
            Alla barn och ungdomar ska ha möjlighet till kulturupplevelser
            oberoende av familjeförhållanden eller var man växer upp. Oavsett
            ålder, kön, eventuell funktionsnedsättning eller etnisk, socioekonomisk
            eller religiös bakgrund ska barn och unga kunna ta del av och
            utforska kultur och konstnärliga uttryck i olika former. Bildning
            är själva grunden för demokrati och ett effektivt skydd mot intolerans,
            hat och totalitarism.
          </p>
          <p xml:id="i-UXdrV8omR8TTpJpfwpojjJ">
            Regeringen talar mycket om ett tillgängligt kulturarv men kopplar
            inte detta resonemang i tillräckligt hög utsträckning till begrepp
            som bildning och värnande av demokratin. Det som skrivs reduceras
            till vackra allmängiltiga, men i stort sett till intet förpliktande,
            önskemål och löst sammanhållna ambitioner. Regeringen borde varit
            mycket tydligare i denna del.
          </p>
          <p xml:id="i-KT6SLuLR9NJ8B8YHQZSkfj">
            Begreppet kulturarv används på olika sätt. Ett sätt att beskriva
            kulturarvet är att säga att det handlar om traditioner, språk,
            konstnärliga verk, historiska lämningar, arkiv- och föremålssamlingar
            samt kulturmiljöer och kulturlandskap som överförs från generation
            till generation. Det svenska kulturarvet är i detta perspektiv
            nästan oöverblickbart i sin rikedom. Den äldsta kända boplatsen
            är 10 000 år gammal men modern forskning säger att människor har
            bott i vårt land i 14 000 år. En modern kulturarvspolitik sammanfattas
            i begreppet inkludering. Utmaningen är att både bejaka vårt lands
            rötter och med blicken mot framtiden inkludera nutida kulturella
            uttryck.
          </p>
          <p xml:id="i-DULgy3CEFW2UNFsKjbmkqU">
            I definitionen av begreppet kulturarv måste också det s.k. immateriella
            kulturarvet inkluderas. Detta innebär sedvänjor, uttryck, kunskap
            och färdigheter, liksom instrument, föremål, artefakter och kulturella
            platser som är förknippade med samhällen, grupper och individer.
            I Sverige har det immateriella kulturarvet definierats bl.a. av
            skolans värdegrund. Vad som anförs där är värt att lyfta även
            i detta perspektiv.
          </p>
          <head xml:id="i-CHQXQBrSWKqCyEhL78x2pF" type="h1">
            Vikten av att inkludera alla museer
          </head>
          <p xml:id="i-Auh2Nhw6GS9rrmrBCvcaWr">
            Landets museer finns över hela Sverige och lockar varje år 26,5
            miljoner besökare och är betydelsefulla för samhället utifrån
            ett både demokratiskt och ekonomiskt perspektiv. Räknar man även
            väldigt små museer finns det drygt 1 700 stycken som sysselsätter
            ca 6 000 årsarbetskrafter och genererar 5,5 miljarder kronor i
            intäkter. Det finns museer som är centrala, regionala, lokala,
            privata, stiftelseägda och ideellt drivna. Propositionen fokuserar
            helt och hållet på de 28 centrala statliga museerna med deras
            drygt 8 miljoner besökare. Regeringen verkar helt ointresserad
            av museisektorns bredd och saknar en politik för att de statliga
            museerna ska samverka med det övriga Museisverige. Alliansen ser
            mångfald som en styrka och en tillgång. Regeringens politik bör
            inte begränsas bara till de egna museerna utan aktivt arbeta för
            att skapa förutsättningar för att alla museer, oavsett huvudman,
            kan samarbeta.
          </p>
          <head xml:id="i-QNdV1qBc2AUHndvxmJZTQT" type="h1">
            Museernas betydelse för jobb och tillväxt
          </head>
          <p xml:id="i-6NdAVRV3ZAGGgeNm9rLdpW">
            Regeringen berör inte heller den påverkan de 26,5 miljoner besökarna
            har för jobb och tillväxt. En stor del av dessa bor inte på orten
            vars museum de besöker. Väl på plats passar många av besökarna
            på att handla, äta och bo på orten och allt detta skapar jobb
            och tillväxt inom besöksindustrin. Museerna är viktiga delar av
            den växande besöksindustrin. Det finns därför all anledning för
            regeringen att aktivt bejaka museernas betydelse för jobb och
            tillväxt och beakta dessa i den övriga näringslivspolitiken.
          </p>
          <head xml:id="i-MnYbByGb9rjwmSakURuo5Y" type="h1">
            Vikten av att bevara museernas särart
          </head>
          <p xml:id="i-5PKMbT2c8BeuEynhRaG1tS">
            Regeringen lyfter i allmänna ordalag museernas roll och understryker
            deras betydelse för kulturarvet i stort, för forskning och för
            att tillgängliggöra kulturarv. Definitionen av ett museum är dess
            samlingar. Utställningar som sätter samlingarna i ett perspektiv
            kommer och går, lokaler byts och renoveras. Det unika är dock
            varje museums egen samling föremål och dess uppgift är att tillgängliggöra
            dessa, såväl för besökare som för forskningsändamål. Regeringen
            bör bejaka och lyfta fram denna definition av begreppet museum.
          </p>
          <p xml:id="i-YUm2cEBS9wnoNyK9eAvUit">
            Dock bortser regeringen från att dagens museer med sina utställningar
            är unika enheter. En sammanslagning av olika museer, eller att
            flytta ihop dagens verksamheter under samma tak, riskerar varje
            museums särart. Alliansen vill att samarbeten mellan olika museer
            stärks utan att deras unika bidrag till kulturarvet hotas.
          </p>
          <p xml:id="i-7ooppWCv4D1rS18juZazAB">
            Museerna, både de offentligt drivna och övriga, är viktiga delar
            av vårt gemensamma kulturarv. Alla museer, oavsett huvudman, bär
            var sin bit av det svenska kulturarvet och bidrar till fördjupad
            bildning, mer jobb och större tillväxt.
          </p>
          <head xml:id="i-9tHV6aNi82gE8Rp2GsnEHL" type="h1">
            Förbättrade möjligheter till donationer
          </head>
          <p xml:id="i-7HSLEf1ckspctXeHeqcG12">
            I propositionen slår regeringen fast att statliga museer endast
            får överlåta föremål som gåva till andra museer inom det allmänna
            museiväsendet. Detta är en olycklig avgränsning. I stället bör
            regeringen utreda hur möjligheten till donation genom gåva kan
            inkludera alla museer, oavsett huvudman.
          </p>
          <head xml:id="i-A87u1jERAPW8sa79U8tioS" type="h1">
            Skydda det rörliga kulturarvet
          </head>
          <p xml:id="i-AGK3pNrANvH6YTFSJFxgdD">
            Kulturarvet som avser motorfordon som exempelvis bilar, båtar
            och flygplan vårdas i dag till stor del av civilsamhället. Undantaget
            är de motorfordon som kopplas till försvarets historia såsom flygvapenmuseet
            i Linköping. De ideella insatser som görs för att bevara, använda
            och utveckla det rörliga kulturarvet (historiska transportmedel
            till lands, sjöss och i luften) har inte beaktats i propositionen,
            trots att det finns flertalet exempel på hur både politiska beslut
            och myndigheters tolkningar av regelverk utgjort hinder för bevarandet
            och brukandet som en förutsättning för att fortsatt utveckla det
            rörliga kulturarvet. Det har också i enskilda fall lett till att
            kulturarvsföremål gått förlorade.
          </p>
          <p xml:id="i-LPPRK4WLNmDbGLihE7JacG">
            De få bevarade transportmedel från förr som utgör dagens och
            det framtida levande rörliga kulturarvet behöver en inkluderande
            och skyddande lagstiftning. För att det transporthistoriska kulturarvet
            ska kunna bevaras, måste det brukas och utvecklas som en självklar
            del av samhällets kulturmiljöer. Därför behöver regeringen skyndsamt
            ta fram en lagstiftning som slår fast myndigheters skyldigheter
            och ansvar, så att de i sitt myndighetsutövande kan säkerställa
            att det rörliga kulturarvet inte avsiktligt eller oavsiktligt
            hindras att brukas eller skadas eller rent av destrueras.
          </p>
          <head xml:id="i-yRss9NGe2Ud6bNLncvnwp" type="h1">
            Tillgängliggör det samiska kulturarvet
          </head>
          <p xml:id="i-KxR6Sp18wRsrjgWS7kXJoV">
            Den samiska kulturen är ett viktigt exempel på det immateriella
            kulturarvet. Denna ursprungsbefolknings tro och sedvänjor är en
            viktig del av vårt immateriella kulturarv. I propositionen lyfts
            bara den samiska kulturen fram inom ramen för ideellt kulturarbete
            och ett resonemang om proveniens och samers rätt att återfå föremål
            av särskilda etiska skäl. Alliansen delar i grunden regeringens
            bedömning men anser att denna historiskt illa behandlade grupp
            är värd en mer utförligt formulerad politik. Det faktum att det
            bor fler samer i Stockholm än i Lappland understryker behovet
            av en politik som inkluderar hela landet. Sveriges ursprungsbefolkning
            är en viktig del av vårt gemensamma kulturarv. En strategi för
            hur det samiska kulturarvet kan värnas samt tillgodogöras bör
            tas fram.
          </p>
          <head xml:id="i-4CvQjgAuww3uWnX3NiV5Kq" type="h1">
            En samlad myndighet
          </head>
          <p xml:id="i-6bhJGrfiDbGMWnFFEj9Abo">
            Statliga myndigheter och institutioner ska, utifrån sina uppgifter
            och ansvarsområden, arbeta för att kulturarvet bevaras, brukas
            och tolkas. Kulturell kompetens och kreativitet bör i högre utsträckning
            än i dag användas för att bidra till en socialt, miljömässigt
            och ekonomiskt hållbar utveckling.
          </p>
          <p xml:id="i-CR8T4yqA5dAENBFiiThGvA">
            Alliansen delar propositionens förslag där Riksantikvarieämbetet
            får en tydlig uppgift. Denna modell med en institution, ett verk
            eller en myndighet som får en särskild samordnande uppgift finns
            bl.a. inom bibliotekssektorn och Kungl. biblioteket. Erfarenheterna
            från denna reform är mycket goda. Alliansen ser detta som en naturlig
            fortsättning av alliansregeringens proposition Tid för kultur.
            Här angavs ”att myndigheterna inom kulturmiljöområdet, det vill
            säga Riksantikvarieämbetet och länsstyrelserna, bör fördjupa sin
            samverkan för att stärka humanistiska och historiska perspektiv
            i arbetet för en hållbar samhällsutveckling. Kulturarvets och
            kulturmiljöns betydelse för att skapa goda livsmiljöer bör lyftas
            fram”. Regeringens förslag att Riksantikvarieämbetet får till
            uppgift att fördela statsbidrag till de centrala museernas forskning
            ligger i linje med detta och är något som Alliansen ställer sig
            positiv till.
          </p>
          <head xml:id="i-NmK4FwRqZU8JJPMvxvXUmQ" type="h1">
            Den digitala revolutionen tillgängliggör kulturarvet
          </head>
          <p xml:id="i-FNv5DsQDoZrUugpzAU6wKT">
            I alliansregeringens proposition Tid för kultur 2009 lyftes behovet
            av att bättre ta till vara den tekniska utvecklingens möjligheter
            och möta dess utmaningar. Alliansregeringen inledde en process
            för en samordnad nationell strategi för digitalisering, elektronisk
            tillgång och digitalt bevarande av kulturarvet. Kulturarvspropositionen
            bygger vidare på detta arbete, vilket är positivt och ökar möjligheterna
            att tillgänggöra kulturarvet. För Alliansen är frågan om tillgängliggörande
            ytterst en fråga om demokrati. Kulturarvet tillhör och angår oss
            alla.
          </p>
          <p xml:id="i-Pc2NDPCCTgUmPMbnQTvuiC">
            Frågan om digitalisering handlar även om vikten av forskning
            och bildning. Att forska kring vårt gemensamma kulturarv lägger
            långsiktigt grunden för bildning. I utredningen Ett digitalare
            kulturarv (Ku2016/00238/KL) påtalas att den statistik som i dag
            samlas in inom kulturarvsområdet är svår att sammanställa och
            att statistik helt saknas inom arkivsektorn. För att välja vilka
            data som behövs för att följa upp och utveckla verksamheten krävs
            att relevanta indikatorer och nyckeltal identifieras. Avsaknaden
            av detta försvårar för forskningen och är en fråga regeringen
            bör arbeta vidare med för att förenkla och tillgängliggöra. Kopplingen
            till framtida forskning och behovet av ökad bildning lyser till
            stor del med sin frånvaro. Det är därför viktigt att betona detta
            och sätta in hela kulturarvet i ett större sammanhang. Regeringens
            politik stannar vid organisatoriska frågor och allmänt formulerade
            tankar om kulturarvet, men missar viktiga delar som kopplar frågorna
            till bildning och demokrati.
          </p>
          <p xml:id="i-GVk1qPbBc6nb8p5AiFbGDG">
            Avsaknaden av arkivstatistik innebär inte enbart problem vid
            försök att samordna och jämföra framsteg inom digitaliseringen
            av kulturarvet. Bristen på statistik innebär också att det blir
            svårt att skapa sig en bild av hur stor den framtida arkivtillväxten
            kan förväntas bli, både fysiskt och digitalt. Det finns behov
            av att belysa vilken statistik som är rimlig att samla in inom
            arkivområdet och hur arbetet bör organiseras. Digitalisering har
            under många år inneburit att ett redan befintligt kulturarv också
            kan tillgängliggöras via nätet.
          </p>
          <p xml:id="i-BSoWBVX3dAZdZJ7LVbc12L">
            Regeringen bör prioritera fortsatt digitalisering av kulturarvet
            till stöd för forskning och bildning.
          </p>
          <head xml:id="i-2j72Mfd7oAUBW5cHZL3r8p" type="h1">
            Förbättra samarbetet mellan skolan och de myndigheter som förvaltar
            kulturarvet
          </head>
          <p xml:id="i-PzYxXcrWWNvqPGDfhKkBpF">
            Sverige behöver en politik som förtydligar kopplingen mellan
            historieundervisningen i skolan och museernas arbete. Att varje
            elev ges möjlighet att på ett relevant sätt erhålla kunskap om
            svensk historia, vårt dynamiska kulturarv med dess månghundraåriga
            influenser från världens alla hörn, ger en förståelse kring varför
            vårt samhälle ser ut som det gör i dag. Varje elev bör därför
            ges tillräckliga kunskaper för att nå fram till en förståelse
            om att vi människor i grund och botten är ganska lika varandra.
            Detta står i läroplanen och borde på ett mycket tydligare sätt
            poängterats i kulturarvspropositionen. För att långsiktigt värna
            demokratin och sammanhållningen i samhället samt stärka samarbetet
            mellan museisektorn och skolan bör regeringen på ett mer systematiskt
            sätt arbeta med dessa frågor. Förebilder för denna form av samarbete
            finns bland annat i Kanada och USA.
          </p>
        </div>
        <div xml:id="i-3iCJL4n2q5ChDmtud2dLxF" type="motSignatures">
          <list xml:id="i-XU1PRFNsu5GmaWg66JDdC7">
            <item xml:id="i-948naJNr5BcMZ7E8HiBBvi">
              Olof Lavesson (M)
            </item>
            <item xml:id="i-Qbmn8VzrE5i4UxSySKMx9h">
              Per Lodenius (C)
            </item>
            <item xml:id="i-WvbcQ65baF1fycvFpU1oaU">
              Bengt Eliasson (L)
            </item>
            <item xml:id="i-VzTkUvCDNCDVQDuixhw7f5">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
