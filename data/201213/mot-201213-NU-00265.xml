<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00265">
  <teiHeader>
    <fileDesc>
      <titleStmt>
        <title>Aktiv näringspolitik</title>
        <author corresp="i-76ETKL7PQscJy3dmshR8mr">av Lars Mejern Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiv näringspolitik</title>
          <idno type="rdwebb">H002N265</idno>
          <rs type="number">N265</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N265/text</ref>
          <ref type="dokument_url_html">http://data.riksdagen.se/dokument/H002N265</ref>
          <ref type="dokumentstatus_url_xml">http://data.riksdagen.se/dokumentstatus/H002N265</ref>
          <ref type="doc">http://data.riksdagen.se/fil/19E5B5AF-5E85-40C6-A72A-CC04C794C83D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-23bFpAwb5JB6KMC8LFnbxJ" type="signed"/>
        <correspContext corresp="i-23bFpAwb5JB6KMC8LFnbxJ">
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-6Y7QyEzZ7gFrVaMjjyMzXk"/>
        </correspContext>
        <correspAction xml:id="i-LUC9H1nGEwHTxvhz9FQw3X" type="numbering">
          <date when="2012-10-05"/>
        </correspAction>
        <correspAction xml:id="i-2tUq6cFNUVtJW4eo66JGh1" type="submission">
          <date when="2012-10-04"/>
        </correspAction>
        <correspAction xml:id="i-SYjZ4uDbSTLztmouQCGBd4" type="transfer">
          <date when="2012-10-03"/>
        </correspAction>
        <correspAction xml:id="i-J2fGGnKEL1NcRz3AoYdREC" type="assigned"/>
        <correspContext corresp="i-J2fGGnKEL1NcRz3AoYdREC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Gvdd7g1QuoS8ZfkUhkXJhx" type="motHeader"/>
      <div xml:id="i-UjxzvJfcGxikuAL3W1eHTQ" type="motBody">
        <div xml:id="i-SSj9pXdyLnGnBNAMoxmhCS" type="motProposal" subtype="förslag">
          <head xml:id="i-Vn2eQAYV5i6TT9ie13Nrty">
            Förslag till riksdagsbeslut
          </head>
          <list xml:id="i-BppZA4h13BAoM4Vc4BKVPZ" style="ol">
            <item xml:id="i-KdvtVCkwSV6XL7hdgZbdaG">
              Riksdagen tillkännager för regeringen som sin mening vad som
              anförs i motionen om behovet av en aktiv näringspolitik i hela
              Sverige.
            </item>
            <item xml:id="i-YE4yEecrTP1WP5HChHjUia">
              Riksdagen tillkännager för regeringen som sin mening vad som
              anförs i motionen om att klustertänkandet bör vara en del av svensk
              innovationsstrategi.
            </item>
            <item xml:id="i-2LJkq4AmoAWeHepDC4awjs">
              Riksdagen tillkännager för regeringen som sin mening vad som
              anförs i motionen om att staten måste kunna garantera en grundläggande
              service i hela landet. 1
            </item>
            <item xml:id="i-VoHBbhmH9HTQ5BDPmgUpvr">
              Riksdagen tillkännager för regeringen som sin mening vad som
              anförs i motionen om att ta fram en statlig aktiv regional utvecklingsstrategi.
            </item>
            <item xml:id="i-HnZUJbVtEzinLD2u5Fe9Tw">
              Riksdagen tillkännager för regeringen som sin mening vad som
              anförs i motionen om att se över möjligheten att bygga ut fibernät
              för bredband. 2
            </item>
            <item xml:id="i-DyvvwZ9ws9WrUC6xdfNCKg">
              Riksdagen tillkännager för regeringen som sin mening vad som
              anförs i motionen om vikten av fler kompetensplattformar. 3
            </item>
            <item xml:id="i-2GU5HmEoNiC5SLWVBZ99o7">
              Riksdagen tillkännager för regeringen som sin mening vad som
              anförs i motionen om vikten av att satsa på regionala resurscentrum
              för kvinnor.
            </item>
            <item xml:id="i-Sg9MbmTL2S8Zuz9U7CLqaK">
              Riksdagen tillkännager för regeringen som sin mening vad som
              anförs i motionen om vikten av att utreda frågan om generationsväxlingen
              på arbetsmarknaden. 3
            </item>
            <item xml:id="i-Fs83bBvwGf87BgeStGdqzY">
              Riksdagen tillkännager för regeringen som sin mening vad som
              anförs i motionen om behovet av fler regionala exportrådgivare.
            </item>
            <item xml:id="i-SvSLkZDwUMtGsGND2js2jb">
              Riksdagen tillkännager för regeringen som sin mening vad som
              anförs i motionen om vikten av att stödja finansieringen av lokala
              innovationer.
            </item>
          </list>
          <p xml:id="i-LwG4qaeTpC6rNzZDmj5Gb4">
            1 Yrkande 3 hänvisat till KU.
          </p>
          <p xml:id="i-AV72GfVaGJDK1Ee2jwHDES">
            2 Yrkande 5 hänvisat till TU.
          </p>
          <p xml:id="i-4p4weNQcafzcGA4E9WfomC">
            3 Yrkandena 6 och 8 hänvisade till AU.
          </p>
        </div>
        <div xml:id="i-EmYp91DZ4AbKbEx8w2Atcn" type="motContent">
          <head xml:id="i-B5Qvw4TH8FyFGGfRB3jnVL" type="h1">
            Aktiv näringspolitik i hela Sverige
          </head>
          <p xml:id="i-XjdWDf9UvKGyNgxQrZeXQK">
            Sverige och Värmland behöver en aktiv näringspolitik med fler
            och växande företag som skapar efterfrågan på arbetsmarknaden,
            och en aktiv arbetsmarknads- och utbildningspolitik som rustar
            människorna så att de kan ta de nya jobben när de växer fram.
            Sverige ska konkurrera med kunskap och innovation inte med sänkta
            löner och dåliga arbetsvillkor. Vi behöver en aktiv näringspolitik
            med mer av samarbete mellan politiken, näringslivet och akademin,
            det ger nya jobb och det utvecklar befintliga företag och nya
            startas.
          </p>
          <p xml:id="i-M8S3XqHrvqyiApqDSJv47w">
            Och just nu pågår arbetet med ett nytt landsbygdsprogram för
            perioden 20142020. Det är angeläget att frågor som berör företagande
            och konkurrenskraft får hög prioritet i det arbetet. En levande
            landsbygd och fungerande landsbygdsföretag är grundläggande för
            att klara framtidens utmaningar när det gäller såväl mat- och
            energiförsörjning som arbetstillfällen i glesbygden. Det är nödvändigt
            att öka den svenska livsmedelsproduktionen i både volym och värde.
            Därför behövs också en satsning på den tillämpade forskningen.
            Som ett led i detta arbete bör det föras en diskussion om ett
            nationellt mål för den svenska livsmedelsproduktionen. Vikten
            av konkurrenskraftiga landsbygdsföretag och en utvecklad djurproduktion
            över hela landet kan inte underskattas. Offentlig upphandling
            är ett verktyg för att stödja lokala företag. Det är angeläget
            att kommuner och landsting får stöd i att utveckla upphandlingsfunktionen.
          </p>
          <head xml:id="i-H4m9HjQ1PGrAB3vLy11qNQ" type="h1">
            Klustertänkandet bör vara en del av en svensk innovationsstrategi
          </head>
          <p xml:id="i-XBN1uE19grVAnKfKvqMS96">
            En klusterorganisation är samverkan mellan politik, näringsliv
            och samhälle. Arbetet går ut på att föra samman olika aktörer
            genom att bygga broar. När dessa olika aktörer möts uppstår nya
            tankar och idéer. Det kan i sin tur leda till nya innovationer,
            som leder vidare till nya affärsmöjligheter och arbetstillfällen.
            Klustren blir många gånger en motor i den regionala tillväxten.
            Detta går att studera närmare genom SLIM-projektet, som betyder
            Systemledning för innovativa miljöer i norra Mellansverige.
          </p>
          <p xml:id="i-ShntfVGJPmebNBLqD43GJA">
            Där deltog ett antal klusterorganisationer tillsammans med cirka
            700 företag och 60 000 medarbetare. År 2011 vann de EU-kommissionens
            utmärkelse Regiostars Award som bästa regionala utvecklingsprojekt
            i Europa. SLIM-projektet kan bli ett pilotområde för att utveckla
            klustertänkandet. Compare är ett av flera bra exempel i Värmland
            på hur samverkan genom kluster bygger de enskilda företagen starka.
            Compare har satsat på att utveckla samverkan med Norge och it-företagen
            runt Oslo. Detta leder till fler arbetstillfällen och att de värmländska
            företagen växer och utvecklas. Utifrån den här bakgrunden bör
            en nationell innovationsstrategi tas fram, där klustertänkandet
            ingår samt de lärdomar detta har resulterat i.
          </p>
          <head xml:id="i-B1RiYmPDFujFDMZc4Fvv9N" type="h1">
            Staten måste kunna garantera en grundläggande service i hela
            landet
          </head>
          <p xml:id="i-S7Zwv86SzwuMcMhV3PQ5FN">
            Staten måste garantera tillgång till en grundläggande service
            när det gäller post, telefoni, el och it och annan basal infrastruktur
            i hela landet. En möjlig utveckling är att varje kommun ska ha
            minst ett statligt servicekontor som representerar myndigheter
            som arbetsförmedling, försäkringskassa och skatteverk och polis.
            Det kan till exempel ske i samarbete med en lanthandel. I Årjäng,
            för att nämna ett exempel, har Svensbyns Ica-handel ett serviceavtal
            där ett EU-projekt ingår samt egen finansiering bidragit till
            att invånarna har mer service än på andra ställen. Detta är nödvändigt
            för att människor ska kunna bo och företag ska kunna verka på
            mindre orter.
          </p>
          <head xml:id="i-W1sUBPGsDfGWresDi3mC7u" type="h1">
            Ta fram en statlig aktiv regional utvecklingsstrategi
          </head>
          <p xml:id="i-KGKTnzgjYJ4eM4RjGAAmZW">
            Sverige behöver en statlig aktiv regional utvecklingsstrategi.
            Det behövs för att Värmland och resten av landet ska utvecklas
            på bästa sätt. Strategin ska kunna tillvarata varje regions och
            kommuns unika kvaliteter, dess särskilda resurser och specifika
            förmåga att bidra till hela samhällets sociala, miljömässiga,
            ekonomiska och sysselsättningsmässiga tillväxt och välfärd. Strategin
            ska bygga på principen om att hela landet ska leva.
          </p>
          <head xml:id="i-UWaZyqhA9Afhp34JpzTrvJ" type="h1">
            Koppla ihop EU:s sammanhållningspolitik med den statliga regionala
            utvecklingspolitiken
          </head>
          <p xml:id="i-UmieNoDphjQ6dZtwcyYmC2">
            Målen för EU:s sammanhållningspolitik är ekonomisk, social och
            territoriell sammanhållning. Den ska stärka EU:s konkurrenskraft
            gentemot resten av världen.
          </p>
          <p xml:id="i-HPZrTjkw1YsRGj5qSdSUjK">
            Den svenska statliga regionala utvecklingspolitiken måste kopplas
            ihop med EU:s sammanhållningspolitik, som är avgörande för det
            regionala utvecklingsarbetet. Det finns en tydlig koppling mellan
            sammanhållningspolitiken och den nationella tillväxtambitionen.
            Utan EU:s sammanhållningspolitik finns ingen regional utvecklingspolitik.
          </p>
          <head xml:id="i-Ngy7ffYpB57NEeEJweBgTD" type="h1">
            Finansiering av fibernät för bredband
          </head>
          <p xml:id="i-QoaahCmtuPgJbx9ksNPeBB">
            Den borgerliga regeringen anser att kommunerna ska vara med och
            finansiera statliga infrastrukturinvesteringar genom kommunal
            medfinansiering. Det är inte rimligt. Infrastrukturinvesteringar
            ska styras efter behov, inte av enskilda kommuners ekonomi. Ett
            sådant exempel är utbyggnaden av fibernät för bredband. Det är
            en viktig fråga för att hela landet ska kunna leva. Därför bör
            man kunna använda EU:s strukturfonder för att medfinansiera utbyggnaden
            utanför storstäderna. Staten måste säkerställa stöd till de delar
            av landet där marknadskrafterna inte når fram. I till exempel
            Torsby kommun räknar man med att det kan komma att kosta upp till
            200 miljoner kronor att bygga ut nätet. Detta är inte hållbart
            för en kommun på 10 000 invånare.
          </p>
          <head xml:id="i-5LVMXohD95rkrGPy6yTA1H" type="h1">
            Utred frågan om fler kompetensplattformar
          </head>
          <p xml:id="i-3gm1e5ALmc98K1mn5LwStN">
            En kompetensplattform är en mötesplats där representanter från
            arbetslivet och utbildningsanordnare träffas och diskuterar effektiv
            matchning på arbetsmarknaden. Syftet är att bidra till ökad samverkan
            kring kompetensförsörjning och utbildningsplanering. Målsättningen
            är att samverkan ska leda till att arbetsgivarna får den kompetens
            de behöver för att kunna utvecklas och växa vidare. Studerande
            ska också erbjudas möjlighet att välja utbildningar som efterfrågas
            av arbetsgivarna.
          </p>
          <p xml:id="i-4u18vjDKEk8TwRAgQU72Jf">
            Det behövs en sammanhållande länk på regional nivå som klarar
            av att hantera kontakterna mellan de olika myndigheterna. Kompetensförsörjningsfrågorna
            måste hanteras på ett klokt och genomtänkt sätt.
          </p>
          <head xml:id="i-TL4qnXZqk6jnXkoEGXQtcm" type="h1">
            Satsa på regionala resurscentrum för kvinnor
          </head>
          <p xml:id="i-VNea6gWmR7PinCytik4nBE">
            Syftet med resurscentrum för kvinnor är att bidra till jämställdhet
            i det regionala tillväxtarbetet genom att synliggöra kvinnors
            villkor och öka kvinnors inflytande. I Värmland har man startat
            ett regionalt resurscentrum för kvinnor där man anställt två genuspedagoger.
            Dessa satsningar ger resultat, och därför bör det ske en fortsatt
            satsning på denna verksamhet.
          </p>
          <head xml:id="i-6deuughKFJeRJVVjbCecji" type="h1">
            Ta fram en nationell svensk-norsk strategi
          </head>
          <p xml:id="i-FTD3bsEmLMp3AcobV97J7U">
            Norge är inget EU-land, men ett viktigt land för Sverige när
            det gäller handel, arbetsmarknad och företagskontakter. För Värmland
            är närheten till Norge väldigt viktig av flera orsaker, men främst
            för att över 6 000 värmlänningar arbetar i grannlandet. Årligen
            flyger 1,2 miljoner människor mellan Stockholm och Oslo. Det finns
            behov av en nationell svensk-norsk strategi för att hantera alla
            hinder och möjligheter som gränser skapas.
          </p>
          <head xml:id="i-N99zxCqkyVnHe85A1cjtWt" type="h1">
            Utred frågan om generationsväxlingen på arbetsmarknaden
          </head>
          <p xml:id="i-SibAyvh2x5wGpMMB5S64y6">
            Vi står inför en stor generationsväxling på arbetsmarknaden.
            Det är av avgörande betydelse att erfarna medarbetares kompetens
            tas tillvara på ett strategiskt sätt. Därför behövs en medveten
            strategi för generationsväxling på arbetsmarknaden och på enskilda
            arbetsplatser. Det finns redan idag goda exempel som mentorer
            inom äldreomsorgen, traineeanställningar med handledning, lärlingsmodeller
            med mera som behöver vidareutvecklas. Detta är ett ansvar för
            både stat, kommuner och landsting samt för arbetsmarknadens parter.
            Det är också viktigt att hitta lösningar tillsammans med näringslivets
            organisationer.
          </p>
          <head xml:id="i-LGP7oUvWMuzqhFPL2fwGfT" type="h1">
            Behovet av fler regionala exportrådgivare
          </head>
          <p xml:id="i-R6qbQfEPTz5UTi1VBc4FRh">
            Sverige behöver investeringar i ökad produktivitet, förstärkt
            innovationskraft och global konkurrenskraft. Vi vill ha fler regionala
            exportrådgivare som verkar nära småföretagen i landets alla län
            och ger kostnadsfri exportrådgivning. Rådgivningen kan vara det
            som gör att företaget vågar ta steget ut i världen och bli exportör.
          </p>
          <head xml:id="i-YTAfmUa7QcMQb3vjRu3xBg" type="h1">
            Kapital till innovationer
          </head>
          <p xml:id="i-3nQok3p7hk9DX9ZEuthtCT">
            Det är viktigt med kapital i tidigt skede vid innovationer för
            att de ska kunna kommersialiseras och bli nya produkter och tjänster.
            Den lokala och regionala finansinfrastrukturen är avgörande för
            att många företag på landsbygden ska kunna etablera sig. Det blir
            problem när de stora affärsbankerna flyttar från orten. Där lokala
            sparbanker finns där blomstrar näringslivet. Därför är det viktigt
            att se över möjligheten att stödja finansieringen av lokala innovationer.
            De regionala företagsinkubatorerna fyller här en viktig roll i
            att utveckla nya företag och omsätta idéer till produkter och
            tjänster som ger nya jobb. Det är angeläget att dessa, för vår
            del i Värmland Inova, ges ekonomiska förutsättningar att stärkas
            och utvecklas.
          </p>
        </div>
        <div xml:id="i-RXKby4X1WZEK22NPavTjZR" type="signatureBlock">
          <list xml:id="i-GqLpnVEPnAfzeiF464iEtS">
            <item xml:id="i-DRURgT9FmMmFLWAEnJ1gER" type="signature">
              Lars Mejern Larsson (S)
            </item>
            <item xml:id="i-WeM1GJj2AEG1yogCNZFWME" type="signature">
              Jonas Gunnarsson (S)
            </item>
            <item xml:id="i-Nwoc64BgwMURkowvZ4P8gu" type="signature">
              Gunilla Svantorp (S)
            </item>
            <item xml:id="i-CDUddFg4SmpdM1NWzdCFHd" type="signature">
              Berit Högman (S)
            </item>
          </list>
        </div>
      </div>
    </body>
  </text>
</TEI>
