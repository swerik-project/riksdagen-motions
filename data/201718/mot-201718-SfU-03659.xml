<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03659">
  <teiHeader>
    <fileDesc>
      <titleStmt>
        <title>Åtgärder för att skydda kristna flyktingar mot förföljelse i Sverige</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3659 av Mikael Oscarsson (KD)</title>
          <idno type="rdwebb">H5023659</idno>
          <rs type="number">3659</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023659/text</ref>
          <ref type="dokument_url_html">http://data.riksdagen.se/dokument/H5023659</ref>
          <ref type="dokumentstatus_url_xml">http://data.riksdagen.se/dokumentstatus/H5023659</ref>
          <ref type="docx">http://data.riksdagen.se/fil/92A1E6A8-CDAC-4260-91F1-D5DB8C0580A6</ref>
          <ref type="pdf">http://data.riksdagen.se/fil/27AE65A7-F7A6-449B-8AE4-C3A4B2646431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4N2Cw3KAHwGkhevsTaY1D8" type="signed"/>
        <correspContext corresp="i-4N2Cw3KAHwGkhevsTaY1D8">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-2UELR3aXngZB7iCbr4PQ1H" type="submitted">
          <date when="2017-10-05"/>
          <time when="15:19:42"/>
        </correspAction>
        <correspAction xml:id="i-41BfjdSSxkohwG36ABTEKp" type="reviewed">
          <date when="2017-10-05"/>
          <time when="16:37:02"/>
        </correspAction>
        <correspAction xml:id="i-SVuu3DLhqbVLjxCsjUxrQM" type="referred">
          <date when="2017-10-13"/>
        </correspAction>
        <correspAction xml:id="i-Prd1vcjcVwhf5JAXHbFEta" type="assigned">
          <date when="2018-09-17"/>
          <time when="14:44:18"/>
        </correspAction>
        <correspContext corresp="i-Prd1vcjcVwhf5JAXHbFEta">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-4ycZABxVgXnYGuVR8n3qR9" type="behandlas_i"/>
        <correspContext corresp="i-4ycZABxVgXnYGuVR8n3qR9">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PSFwukvN7NNjKzaqfuCYGP" type="motHeader">
        <div xml:id="i-W7x9ErVhDWADS3McJWipP4" type="motTitle">
          Motion till riksdagen 2017/18:3659 av Mikael Oscarsson (KD) Åtgärder
          för att skydda kristna flyktingar mot förföljelse i Sverige
        </div>
      </div>
      <div xml:id="i-EXSRGqYJThfgaNhM2JYC7G" type="motBody">
        <div xml:id="i-3gyGtseWsFb57QpLqdT3qn" type="motProposal" subtype="förslag">
          <head xml:id="i-EjtZg3r3X7cVu6eUjEWmfP">
            Förslag till riksdagsbeslut
          </head>
          <list xml:id="i-Wqo8dr5GwmzffX3EpjVy6" style="ol">
            <item xml:id="i-DqrdB5MytQXNEZUw3wTSmh">
              Riksdagen ställer sig bakom det som anförs i motionen om snabbare
              vägar till trygghetsboende för kristna flyktingar som drabbas
              av förföljelse i Sverige och tillkännager detta för regeringen.
            </item>
            <item xml:id="i-FauW4bTgqowwU6JKZBEMem">
              Riksdagen ställer sig bakom det som anförs i motionen om information
              till myndigheter om religionens betydelse och konvertiters särskilda
              utsatthet och tillkännager detta för regeringen.
            </item>
            <item xml:id="i-n72Rw4XXcTmNKMsf6fb3p">
              Riksdagen ställer sig bakom det som anförs i motionen om information
              till asylsökande och nyanlända och tillkännager detta för regeringen.
            </item>
            <item xml:id="i-FqeTkzjKYkGYbXTHF5aACM">
              Riksdagen ställer sig bakom det som anförs i motionen om att
              möjliggöra anonym rapportering för att synliggöra problemet i
              den utsträckning det faktiskt förekommer och tillkännager detta
              för regeringen.
            </item>
          </list>
        </div>
        <div xml:id="i-LJcrkDsq5M9AXfrzEAnp8E" type="motContent">
          <head xml:id="i-Nu4C5mgQ8yVgNBJSbtPS3q" type="h1">
            Motivering
          </head>
          <p xml:id="i-Q7AxeVfFm4mjQesD2U1fLt">
            Många kristna flyktingar utsätts för våld och hot av andra asylsökande.
            Tystnaden kring dessa brott måste brytas. I juni 2017 presenterade
            den internationella organisationen Open Doors en undersökning
            om ”religiöst motiverad förföljelse mot kristna flyktingar i Sverige”.
            Rapporten bygger på personliga vittnesmål och berättelser från
            123 kristna flyktingar som alla har utsatts för förföljelse här
            i Sverige på grund av sin kristna tro. Det kan röra sig om dödshot,
            sexuella övergrepp, våldshandlingar och andra händelser. Samtidigt
            tros mörkertalet vara stort.
          </p>
          <p xml:id="i-KUPzYXrptUVw581QH19vTR">
            Av undersökningens 123 deltagare har över hälften (53 procent)
            utsatts för våldshandlingar minst en gång på grund av sin kristna
            tro. Nästan hälften (45 procent) har blivit dödshotade och 6 procent
            har utsatts för sexuella övergrepp på grund av sin tro.
          </p>
          <p xml:id="i-QwmNMp2LkQQXh7B3LnKzNP">
            Det är oacceptabelt och bedrövligt att vi i Sverige idag 2017
            inte klarar att skydda kristna människor på flykt. Lika bedrövligt
            är det att verkligheten tvingar ansvariga myndigheter att flytta
            på offren för förföljelsen, medan förövarna får bo kvar. Den som
            trakasserar andra ska belastas för detta i asylprocessen samt
            att det bör bli enklare att flytta dessa personer till andra typer
            av boenden.
          </p>
          <p xml:id="i-Ua4bkHzu9Fv2nhZNqvcy5Y">
            Vi måste värna om religionsfriheten i vårt samhälle. Varje enskild
            person som utsätts för dödshot, våld, systematiska påtryckningar
            eller liknande på grund av sin tro är en för mycket.
          </p>
          <p xml:id="i-TesDWpS3R9YUefQhSYjPh2">
            Förövarna är i de flesta fallen andra flyktingar eller immigranter,
            men de drabbade rapporterar även om händelser utförda av översättare
            och tolkar som egentligen ska hjälpa den asylsökande i kontakt
            med bland annat Migrationsverket.
          </p>
          <p xml:id="i-6BATdRb3MSd2TrdpzAXS7s">
            Kristna har utsatts för förföljelse på platser utspridda över
            hela landet. Enkäterna besvarades av flyktingar tillsammans med
            kontaktpersoner, som har haft en personlig relation till dessa
            flyktingar. Några har avböjt att svara på grund av rädsla för
            ytterligare förföljelse.
          </p>
          <p xml:id="i-45aPaxcCXKcAn5SQgreuyV">
            De 123 deltagarna har tillsammans rapporterat minst 512 incidenter,
            men bara 33 personer har polisanmält någon av händelserna. Många
            har avstått från att anmäla då man anser att det inte hjälper,
            eller för att de är rädda för att situationen kommer att förvärras.
          </p>
          <p xml:id="i-7YYsnky7JCiBjci5SyFjjg">
            Det krävs fyra åtgärder för att skydda kristna flyktingar mot
            förföljelse i Sverige:
          </p>
          <list xml:id="i-8YGjANBzMnDj1KGrM4nsWY" style="ul">
            <item xml:id="i-G9yKyk4Nzhru4F9LSjqHbb">
              Snabbare vägar till trygghetsboende. De drabbades säkerhet och
              trygghet måste stå i fokus. Att bo under samma tak som en förföljare
              eller ha en tolk som hotar en är helt oacceptabelt. Det behövs
              flera trygghetsboenden och möjliggörande av snabbare vägar dit.
            </item>
            <item xml:id="i-4SVY61UhJ5qc6RohNGKxg9">
              Behov av information till myndigheter om religionens betydelse
              och konvertiters särskilda utsatthet. Utbilda tjänstemän om vad
              kristen tro är och vad en konvertering till kristen tro kan innebära
              för en individ.
            </item>
            <item xml:id="i-L476r6nNjMraB9smvD7gnG">
              Behov av information till asylsökande och nyanlända. Ge tidig
              information till asylsökande och nyanlända om Sveriges lagar,
              rättigheter och skyldigheter om religionsfriheten och hur man
              anmäler till polisen ifall ens rättigheter kränks.
            </item>
            <item xml:id="i-Nc5vZAk6a1dU4RZNvPQgLq">
              Möjliggör anonym rapportering för att synliggöra problemet i
              den utsträckning det faktiskt förekommer. På grund av rädsla för
              att situationen ska förvärras anmäls många incidenter inte. Det
              leder till en missvisande statistik och problemet syns inte trots
              att det existerar.
            </item>
          </list>
          <p xml:id="i-YDMNn71EYGCRKAWayHxmW5">
            Europaparlamentet har tidigare varnat för att situationen för
            kristna flyktingar i Europa förvärras. EU-parlamentets senaste
            årsrapport om mänskliga rättigheter och demokrati i världen slår
            fast att ”kristna för närvarande är den religiösa grupp som utsätts
            för flest trakasserier och hot i länder världen över, även i Europa”.
            Trots oron som väcks i rapporten har regeringen gjort väldigt
            lite för att lyfta dessa frågor, både i Sverige och internationellt.
            Exempelvis står det inget om förföljelsen av kristna i Sveriges
            utrikesdeklaration.
          </p>
          <p xml:id="i-4v2od8hRxMhtVYSmsBifXx">
            Inte minst Open Doors rapport borde av den anledningen stämma
            till eftertanke och leda till konkreta politiska åtgärder. Det
            kan aldrig vara acceptabelt att personer som själva ges skydd
            undan krig och förföljelse gör sig skyldiga till brott och allvarliga
            kränkningar av religionsfriheten. Alla flyktingar ska kunna känna
            sig trygga i Sverige – även de som har en kristen tro.
          </p>
        </div>
        <div xml:id="i-7FgGrtaxcxoZY7psh3eBM6" type="signatureBlock">
          <list xml:id="i-D5zQtJe9XgqjowS6tMcQVp">
            <item xml:id="i-5SdsVBjJGfZENxp3BsosqK" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
