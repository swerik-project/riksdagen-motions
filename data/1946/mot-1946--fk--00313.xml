<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__313/mot_1946__fk__313-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 313.
          </p>
          <p>
            Nr 313.
          </p>
          <p>
            Av herr Söderkvist m. fl, i anledning av Kungl. Maj:ts pro- position
            med förslag till lag om folkpensionering, m. m.
          </p>
          <p>
            I proposition nr 220 har Kungl. Maj:t framlagt förslag till lag
            om pensio- nering m. m. i huvudsaklig överensstämmelse med av
            socialvårdskommittén framlagt betänkande. Beträffande propositionens
            utformning ifråga om kommunernas bidrag till kostnaderna för folkpensioneringen
            måste det framhållas, att förslaget verkar i hög grad orättvist.
            Det system som nu tillämpas i fråga om kom- munernas bidrag har
            resulterat i synnerligen ojämn skattebelastning i kommunerna.
            Av en undersökning, som verkställts av kommunalskatte- beredningen
            rörande kommunernas kostnader år 1939 för folkpensione- ringen,
            framgår bland annat, att Lovö kommun i Stockholms län har kost-
            nader för detta ändamål, som ej motsvara mer än 6 öre per skattekrona,
            medan Tjurkö kommun i Blekinge län måste utdebitera ej mindre
            än 6 kronor 20 öre för samma ändamål. Detta innebär, att en person
            med t. ex. 7 000 kronor i årsinkomst och med 50 skattekronor får
            för enbart folk- pensionsändamål skatta i Lovö 3 kronor och i
            Tjurkö 310 kronor. Enligt socialvårdskommitténs uppgifter uppgå
            kommunernas bidrag till folkpen- sioneringskostnaderna för närvarande
            till drygt 50 milj. kronor per år. I det nu framlagda förslaget
            förutsättes, att kommunerna skola bidraga med 74 miljoner kronor
            årligen enligt alt. III. Av betydelse för kommunernas kostnader
            | äro ju framför allt antalet pensionärer i kommunen, skatteunderlaget
            eller antalet skattekronor per person och kommunens placering
            i bostadsgrupp. På grund av tillbakagång i den industriella verksamheten
            eller av andra orsaker ha under de senare åren skett stora utflyttningar
            av unga, arbetsföra personer från vissa kom- muner, till följd
            varav en betydande förändring av befolkningens ålders- sammansättning
            inträtt. Dessa kommuner ha sålunda fått ett proportionsvis stort
            antal invalider och åldringar, för vilka de ha att betala pensionskost-
            naderna. Det ligger därtill i sakens natur, att dessa kommuner
            i regel ha ett svagt skatteunderlag. Det är ägnat att förvåna,
            att en sådan ojämnhet i den kommunala beskatt- ningen genom det
            föreliggande förslaget konserveras, samtidigt som en tydlig tendens
            på andra områden visat statsmakternas strävan att söka utjämna
            dessa skatter. Den nu tillämpade ordningen för statsbidrag till
          </p>
          <pb facs="riksdagen-motions-pdf/data/1946/mot_1946__fk__313/mot_1946__fk__313-002.pdf"/>
          <p>
            Motioner i Första kammaren, nr 313. 9
          </p>
          <p>
            arbetslöshetskostnaderna avser sålunda att utjämna de kommunala
            bör- dorna, och förslag föreligger om ytterligare åtgärder till
            sådan utjämning. Statsbidraget till kostnaderna för kristidshnämnderna
            är av samma art. Beslutet om fria skolmåltider bygger på att statsbidrag
            skall utgå i för- hållande till skatteunderlaget per person, och
            även beslutet om statsbidrag för uppförande av skolbyggnader är
            grundat på liknande principer. Socialvårdskommittén anser, att
            de kommunala bidragens främsta upp- gift är att framtvinga en
            noggrann kommunal prövning av pensionsansök- ningarna, en uppfattning,
            som delas av departementschefen, även om han medger, att man ej
            får övervärdera denna synpunkt. Enligt vår mening kan icke det
            kommunala bidraget till kostnaderna ha så stor inverkan på prövningen
            av pensionsansökningarna som socialvårdskommittén förutsatt. Det
            är utan vidare klart, att de kommunala pensionsnämnderna vilja
            för- hjälpa de sockenbor, som därtill äro berättigade, till folkpension.
            Men vi tro däremot icke, att man i pensionsnämnderna tänker så
            mycket på den utgift, som kommunen förorsakas genom ett bifall
            till en pensionsansökan. Pensionsnämnderna torde i regel uppträda
            på samma sätt, oberoende av om det kommunala bidraget existerar
            eller ej. Härvid anse vi oss böra understryka, att det med nuvarande
            bestämmelser för de kommuner, som uppbära understöd som skattetyngda,
            i regel blir billigare att låta invalider och åldringar få fattigvård
            än att bevilja dem folkpension, ty fattigvårds- kostnaderna äro
            som bekant förmånsberättigade till skatteutjämningsbi- drag, vilket
            icke är förhållandet med utgifterna för folkpensionen. Men om
            det kommunala bidraget verkligen skulle ha denna återhållande
            verkan på pensionsnämnderna, måste man också antaga, att behandlingen
            av ansökningarna kommer att bli olika för två sådana kommuner
            som de förut nämnda, Lovö och Tjurkö. I den ena kommunen motsvarar
            utdebi- teringen för detta ändamål endast 6 öre per skattekrona,
            och där betyder det bra litet för en skattebetalare, om en eller
            annan ansökan slinker igenom utan allt för noggrann prövning.
            I den andra kommunen är skatten för detta ändamål 100 gånger större.
            Där skulle man då bli allt för restriktiv och avslå ansökningar,
            även om de äro fullt berättigade. Under alla omstän- digheter
            innebär detta system, att man lägger tunga bördor på de kommu-
            ner, som redan förut digna under höga skatter, medan de förut
            välbeställda slippa lindrigt undan. Det kan säkerligen förebäras
            mycket starka skäl för att folkpensione- ringen är en gemensam
            angelägenhet och att kostnaderna för densamma böra bäras av staten.
            De bidrag, som eventuellt anses böra uttagas av kommunerna, kunde
            i så fall bli lika per skattekrona i alla kommuner. De bestämmelser,
            som reglera rätten till folkpension, äro ju i regel enty- diga,
            och besluten i pensionsärendena skola, för att bli gällande, fastställas
            av central statlig myndighet. Pensionsstyrelsen har, som det på
            ett flertal ställen i socialvårdskommitténs betänkande framgår,
            stora möjligheter allt
          </p>
          <p>
            Bihang till riksdagens protokoll 1946. 3 saml. Nr 311—313. 2
          </p>
          <pb facs="riksdagen-motions-pdf/data/1946/mot_1946__fk__313/mot_1946__fk__313-003.pdf"/>
          <p>
            10 Motioner i Första kammaren, nr 313.
          </p>
          <p>
            utöva en effektiv prövning av ansökningarna. Om man vill framtvinga
            en så långt möjligt effektiv kontroll, borde det finnas bättre
            utvägar härför än de föreslagna. Man kunde möjligen tänka sig,
            att kommunerna skulle helt bekosta de pensioner, som tillkommit
            på grund av att pensionsnämn- den godtagit eller lämnat uppenbart
            oriktiga eller ofullständiga uppgifter eller underlåtit att lämna
            uppgift om sådana förhållanden, som kunna vara av betydelse för
            ansökningens bedömande. Slutligen be vi att få hänvisa till vad
            Landskommunernas förbunds sty- relse säger i sitt yttrande över
            socialvårdskommitténs betänkande i fråga om de kommunala bidragen:
            »Konsekvensen av den här utvecklade tanke- gången skulle egentligen
            bli, att kommunbidragen helt kunde slopas. Sty- relsen förstår
            dock, att ett förslag om helt slopande av kommunbidragen knappast
            skulle tagas på allvar, och underlåter därför att framställa det.
            Men det skulle enligt styrelsens mening vara beklagligt, om man
            nu konst- ruerade kommunbidragen på sådant sätt, att den skatteutjämnande
            effek- ten utebleve. Skola kommunerna på ett tillfredsställande
            sätt kunna fullgöra dem redan ålagda uppgifter och dessutom åläggas
            nya, kan icke skatte- utjämningsproblemet undan för undan skjutas
            åt sidan. I enlighet med kommunalskatteberedningens förslag måste
            enligt styrelsens mening de olika specialstatsbidragen i möjligaste
            mån graderas med hänsyn tagen till kommunernas ekonomiska bärkraft;
            det kommer även sedan en sådan gra- dering genomförts över hela
            linjen att kvarstå en betydande ojämnhet, som måste utjämnas genom
            särskilda skatteutjämningsbidrag.» Under hänvisning till vad vi
            här ovan anfört få vi föreslå,
          </p>
          <p>
            att riksdagen måtte besluta att kommunernas utgifter för folkpensioneringen
            skola berättiga till samma skatteutjäm- ningsbidrag som fattigvårdskostnaderna,
            samt att kommunbidragen till folkpensioneringen måtte gra- deras
            med hänsyn tagen till kommunernas ekonomiska bärkraft.
          </p>
          <p>
            Stockholm den 25 april 1946. Verner Söderkvist. ÅA. Gillström.
            Jon N. Jonsson.
          </p>
          <p>
            Emil Näsström. Sven Edin.
          </p>
          <p>
            O. L. Svanbäcks Boktryckeri AB., Stockholm 1946 465339
          </p>
        </div>
      </div>
    </body>
  </text>
</TEI>
