<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__145/mot_1964__ak__145-001.pdf"/>
      <div type="motHeader" xml:id="i-46iU9EmnBrHFV1A3igis1s">
        <div type="motTitle" xml:id="i-X6oGCfsT1XncqzTVMiHZgq"/>
        <div type="motSubmissionInfo" xml:id="i-YW1GybtFrfF9Z6Z7JqAhf3"/>
      </div>
      <div type="motBody" xml:id="i-53NbhDBpxuD8Zw4w2wx5XM">
        <div xml:id="i-LbC6k58FJ1TwJcPEhK846V">
          <p xml:id="i-XJsTWxA17YqdY8XwcsZDD7">
            Nr 145—152 = Motioner i Andra kammaren, nr 145 år 1964 1
          </p>
          <p xml:id="i-ML4XVr1yhcawdyNe8KEGsB">
            Nr 145
          </p>
          <p xml:id="i-D2Ff2KMR5yMWDSPyL7ofeA">
            Av herr Gomér m. fl., om viss utbyggnad av rehabiliteringsverk-
            samheten.
          </p>
          <p xml:id="i-MuSWFsDhvjtGjEPrHvq9yy">
            (Lika lydande med motion nr 113 i Första kammaren)
          </p>
          <p xml:id="i-WvEC4XzYxEg7NT9EFuxBWR">
            Värdet av en kvalitativt god och tillräckligt omfattande rehabiliterings-
            verksamhet, som avser att i största möjliga utsträckning återanpassa
            dem som till följd av sjukdom, olycksfall eller annan orsak fått
            nedsatta förut- sättningar till ett normalt liv, kan inte nog
            understrykas. Dessvärre måste dock konstateras att rehabiliteringsverksamheten
            i vårt land inte motsvarar de befintliga behoven. En upprustning
            och utbyggnad på hela det vida fält som beröres av rehabiliteringsverksamhet
            i vid mening bör komma till stånd. De institutioner som har möjlighet
            att göra kvalificerade och grundläggan- de insatser vid rehabiliteringsverksamhetens
            utbyggnad måste därvid tillmä- tas stor betydelse, emedan dylika
            insatser, främst forskning och utbildning, är avgörande för verksamhetens
            utveckling både kvalitativt och kvantita- tivt. I motioner till
            1963 års riksdag hemställdes om olika åtgärder i syfte att främja
            och vidga den medicinska rehabiliteringen m. m. Av vederbör- liga
            utskottsutlåtanden och i anledning av motionerna avgivna remissut-
            låtanden framgår bl. a. att vederbörliga medicinska instanser
            delar den i motionerna framförda uppfattningen att en professur
            i rehabiliteringsme- dicin bör inrättas och uppmärksammandet av
            rehabiliteringsaspekten i den medicinska undervisningen även i
            övrigt bör främjas samt att dessa spörs- mål kunde förväntas att
            inom en nära framtid komma under Kungl. Maj:ts prövning, bl. a.
            emedan förslag till ny generalplan för karolinska sjukhu- set
            är att vänta inom kort. Vederbörande utskott förutsatte att olika
            i mo- tionerna berörda spörsmål härvid skulle komma att uppmärksammas.
            Dessvärre måste emellertid konstateras att den förståelse och
            positiva in- ställning som sålunda ådagalagts icke återspeglas
            på de punkter i årets statsverksproposition som är av särskild
            betydelse i sammanhanget. Främst gäller detta vissa anslag till
            karolinska sjukhuset och statens arbetsklinik. En utbyggnad av
            kapaciteten bör komma till stånd även vid andra medi- cinska institutioner
            av betydelse för rehabiliteringsverksamheten, men i nu- varande
            läge får de båda nämnda institutionerna tillmätas särskild bety-
            delse.
          </p>
          <p xml:id="i-AfbPFPXNZDpMCrpJpMpExi">
            1 Bihang till rilisdagens protokoll 1964. 4 saml. Nr 145—152
          </p>
          <pb facs="riksdagen-motions-pdf/data/1964/mot_1964__ak__145/mot_1964__ak__145-002.pdf"/>
          <p xml:id="i-389zoHNGih2BXzCUx7dcLt">
            2 Motioner i Andra kammaren, nr 145 år 1964
          </p>
          <p xml:id="i-PWSok6zUZgPykTgQTRExzb">
            Den avdelning vid karolinska sjukhuset som är av största betydelse
            i detta sammanhang är avdelningen för fysioterapi och medicinsk
            rehabilite- ring. Det får bl. a. förutsättas att ovannämnda professur
            kommer att inrät- tas vid denna avdelning. Direktionen för sjukhuset
            har hemställt att av- delningen skall erhålla en personalförstärkning
            genom inrättande av två tjänster som sjukgymnaster i Ae 14, en
            tjänst som terapiföreståndare i Ae 13 och två tjänster som arbetsterapeuter
            i Ae 10. Härav har departements- chefen tillstyrkt inrättande
            av en sjukgymnasttjänst samt tjänsten som terapiföreståndare.
            I sin motivering har sjukhusdirektionen framhållit att behovet
            av sjuk- gymnaster ingalunda är täckt. Kraven på rörelsebehandling
            har ökat vid så gott som samtliga kliniker. Särskilt vid psykiatriska
            kliniken och kirurgis- ka klinikerna är svårigheterna stora. Vidare
            har ett mycket stort behov ar- betsterapi hos inneliggande patienter
            fått lämnas obeaktat. En ökning av terapipersonalen är nödvändig
            också med hänsyn till inneliggande patien- ters behov av medicinskt
            inriktad arbetsprövning och arbetsträning. Vad som sålunda ur
            vårdsynpunkt anförts av direktionen måste enligt vår mening beaktas.
            Härjämte får den åsyftade personalökningen ses som ett led i den
            allmänna upprustning som bör komma till stånd med hänsyn till
            den roll avdelningen bör spela inom den rehabiliteringsmedicinska
            ut- bildningen. Vi föreslår därför att riksdagen bifaller sjukhusdirektionens
            framställning till förevarande del. Statens arbetsklinik i Stockholm
            måste tillmätas stor betydelse i dessa sammanhang. Den är den
            enda institution i landet med möjligheter till kvalificerad arbetsprövning
            och därmed sammanhängande forskning och utbildning. I fråga om
            arbetsprövningen kan nämnas att behovet av kvali- ficerad arbetsprövning
            av arbetsmarknadsstyrelsen uppskattats till 1500 fall per år,
            medan kliniken nu torde kunna ta emot endast 150—200 fall per
            år. Beträffande forskningen bör uppmärksammas att kliniken med
            nöd- vändighet kommer att spela en betydelsefull roll vid upprustning
            och ut- byggnad av rehabiliteringsverksamheten, bl. a. genom att
            utarbeta metoder för systematisk arbetsprövning och arbetsträning
            m. m. vid träningsverk- städer och liknande inrättningar. I utbildningshänseende
            kan nämnas att kliniken nu utnyttjas för föreståndare och arbetsledare
            inom arbetsvården, för besök, föreläsningar och demonstrationer
            för medicine kandidater samt för kurser för sjukgymnaster och
            vissa sjuksköterskor m. m. Både med hän- syn till det akuta vård-
            och behandlingsbehovet och ur forsknings- och utbildningssynpunkt
            får det således anses synnerligen angeläget att kliniken erhåller
            tilräckliga resurser. Klinikens styrelse har för budgetåret hemställt
            om ett anslag av 775 000 kronor, vilket jämfört med anslaget för
            innevarande budgetår innebär en ökning med 145 000 kronor. Ökningen
            avser främst personal, forskning och omkostnader i övrigt. Departementschefen
            har biträtt en ökning med en-
          </p>
          <pb facs="riksdagen-motions-pdf/data/1964/mot_1964__ak__145/mot_1964__ak__145-003.pdf"/>
          <p xml:id="i-MwpjZYYV5ZdxhECTAjptg4">
            Motioner i Andra kammaren, nr 145 år 1964 3
          </p>
          <p xml:id="i-9rJCDhAjDtgQJJUaVhT7M8">
            dast 23 000 kronor avseende personalförändringar och omkostnader
            i öv- rigt. Med hänsyn till den betydelse verksamheten vid kliniken
            har kan inte detta godtagas. Vi föreslår att klinikstyrelsens
            framställning bifalles av riks- dagen. Med hänvisning till det
            ovan anförda hemställes, att riksdagen vid sin behandling av femte
            huvudtiteln måtte a) till Karolinska sjukhuset: Avlöningar för
            budgetåret 1964/65 anvisa ett förslagsanslag av 67 218 000 kronor;
            samt b) till Statens arbetsklinik i Stockholm för budgetåret 1964/65
            anvisa ett reservationsanslag av 775 000 kronor.
          </p>
          <p xml:id="i-TfqsbKy1m8FeV4HozFCJbW">
            Stockholm i januari 1964
          </p>
          <p xml:id="i-4yaGedbsCarwF4BgMhrLrw">
            David Gomér
          </p>
          <p xml:id="i-JYSEVJHhUfz7nVQf5AfkyW">
            Rune Gustavsson Harry Wahrendorff Johannes Antonsson
          </p>
          <p xml:id="i-FtAqUaPVAakiGkgCH45QsY">
            i Alvesta
          </p>
        </div>
      </div>
    </body>
  </text>
</TEI>
