<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00314">
  <teiHeader>
    <fileDesc>
      <titleStmt>
        <title>Vägarna i Kalmar län</title>
        <author corresp="r-0 i-2ggBvfkHRn3s8FvFEPLxjs">Gösta Andersson och Agne Hansson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägarna i Kalmar län</title>
          <idno type="rdwebb">GA02T314</idno>
          <rs type="number">T314</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T314/text</ref>
          <ref type="dokument_url_html">http://data.riksdagen.se/dokument/GA02T314</ref>
          <ref type="dokumentstatus_url_xml">http://data.riksdagen.se/dokumentstatus/GA02T314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Gösta Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EhwCQ1GTcGt3vBDeuQmTbG" type="signed"/>
        <correspContext corresp="i-EhwCQ1GTcGt3vBDeuQmTbG">
          <note type="signatory" corresp="r-0"/>
          <note type="signatory" corresp="i-2ggBvfkHRn3s8FvFEPLxjs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_314/mot_198687_t_314-001.pdf"/>
      <div type="motHeader" xml:id="i-Q4t3LZ4BXhixghB5v8TzmM">
        <div type="motTitle" xml:id="i-CD5a6qJsAFz272ttnfVhq4"/>
        <div type="motSubmissionInfo" xml:id="i-F5m7EJWrY8dtfcrkVmwGG1"/>
      </div>
      <div type="motBody" xml:id="i-8ux4zPEvDL8n8brgsAeHN3">
        <div xml:id="i-MweZWdfcU7PA2bXXwRutso">
          <p xml:id="i-SS4L8q2vkdxnE3KwCYC8qo">
            Motion till riksdagen 1986/87:T314
          </p>
          <p xml:id="i-EUcFBrZDKd2rJW6A7UabPB">
            Gösta Andersson och Agne Hansson (c) Vägarna i Kalmar län
          </p>
          <p xml:id="i-AYv1s9ergVza7JkX5YNab">
            År efter år har riksdagen upprepat sin ståndpunkt om att sydöstra
            Sverige behöver regionala insatser. Nästan lika ofta har riksdagen
            kraftfullt betonat att kommunikationerna måste förbättras i de
            svagaste regionerna. Kalmar län har länge väntat på att dessa
            principiellt positiva uttalanden skulle leda till konkreta resultat.
            Tyvärr har dessa förväntningar inte infriats. Snart finns det
            anledning att befara att statsmakternas uttalanden endast är tomma
            ord, utan värde för våra bygder. Statsmakterna måste inse att
            trovärdigheten i olika principbeslut måste ifrågasättas när de
            sällan eller aldrig ger någon utdelning:
          </p>
          <p xml:id="i-HorLQNgTJu37UZnpy9EAkL">
            Utveckling åt fel håll
          </p>
          <p xml:id="i-8pEFguNDMy1qewRHa29iGZ">
            Utvecklingen på trafikområdet i Kalmar län har präglats av många
            bakslag. Inget annat län har fått känna på så stora och omfattande
            nedläggningar av järnvägslinjer som Kalmar län. Långt mer än 50
            96 av järnvägsnätet har förlorat sin persontrafik. En stor del
            av det kvarvarande järnvägsnätet är dessutom i dåligt skick. På
            vissa sträckor är hastigheten nedsatt till 70 km/tim. En del av
            personvagnarna är från 1930- och 1940-talen och mycket omoderna.
            Det är därför inte så egendomligt att SJ har svårt att få resenärer
            till sin trafik. Allmänheten söker sig rätt naturligt till bättre
            alternativ. Den usla standarden och servicen på järnvägsnätet
            är självklart ett allvarligt handikapp i strävandena att utveckla
            näringsliv och turism i Kalmar län. Det som hänt på järnvägens
            område undergräver i grund och botten den regionala utveckling
            som regering och riksdag så ofta uttalat sig för.
          </p>
          <p xml:id="i-Eza988TDMHY6YK6CrY7mdR">
            En välmotiverad kompensation
          </p>
          <p xml:id="i-BB6Eqe83CwoeRgPCtPDpqE">
            Utvecklingen i vårt samhälle kräver att vi får acceptera förändringar.
            Det får vi finna oss i även i Kalmar län. När dessa omställningar
            och förändringar skett i näringsliv och på andra områden har ofta
            statsmakterna gått in med kraftfulla åtgärder för att vända utvecklingen
            i en positiv riktning. Det har bl. a. skett i Uddevalla och i
            Malmö med miljardinsatser från samhällets sida. Motsvarande insatser
            har inte skett i Kalmar län, trots att vi tappar befolkning i
            en snabbare takt än flera Norrlandslän. Det är denna likgiltighet
            och totala brist på konkreta och positiva insatser som måste kritiseras.
            Regeringen väljer t. o. m. att lägga förslag som leder till kraftiga
            skattehöj- ningar för befolkningen i vårt län — ett handlande
            som totalt står i strid med de uttalanden som riksdagen gjort
            vid olika tillfällen.
          </p>
          <pb facs="riksdagen-motions-pdf/data/198687/mot_198687_t_314/mot_198687_t_314-002.pdf"/>
          <p xml:id="i-GJFTXW1b7H8h1jiSsvkESX">
            Det hade varit logiskt och i linje med gjorda utfästelser om
            samhället rejält hade kompenserat länet för nedlagda järnvägslinjer.
            Det är dock inte för sent att åstadkomma denna kompensation. Det
            kan ske på två sätt: dels att det kvarvarande järnvägsnätet moderniseras
            och upprustas och att det blir slut på nya spekulationer om nedläggningar,
            dels är länet i behov av en kraftig upprustning av vägnätet. Insatser
            på dessa båda områden skulle självklart underlätta alla strävanden
            som pågår inom länet för att stärka näringsliv, service och turism.
          </p>
          <p xml:id="i-FxY4pLBjAbJ8rhJuCGcTpF">
            Bättre vägar en förutsättning för regional utveckling
          </p>
          <p xml:id="i-UjdyzPPxi9DRqB25drZLKL">
            Kalmar län är det skogsrikaste länet söder om Dalälven. Skogen
            skapar sysselsättning för drygt 12 000 personer inom skogsbruk
            och skogsindustri med en tyngdpunkt förlagd till mindre samhällen
            och glesbygd. Dessutom utgör jordbruket en mycket viktig näringsgren
            i länets glesbygder. Med denna inriktning av länets näringsliv
            krävs det ett rikt förgrenat vägnät med stor bärighet för tunga
            transporter. Dessutom har turismen under senare år blivit en allt
            betydelsefullare näringsgren för regionen. Länet har goda förutsättningar
            att utveckla turismen ytterligare. En förutsättning för att detta
            skall lyckas är att länet kan erbjuda ett bra vägnät. Det är särskilt
            viktigt med hänsyn till att stora delar av länet saknar tillgång
            till järnväg. En nödvändig förutsättning för att turismen och
            näringslivet i övrigt inte skall hindras i sin expansion är att
            E 66 byggs ut till minst 13 meters vägbredd och 90 km/tim. som
            tillåten hastighet. Även många av länets vägar i övrigt måste
            rustas upp för att Kalmar län skall få kommunikationer som är
            jämförbara i standard med övriga delar av landet.
          </p>
          <p xml:id="i-87iQGKLv6iUb4gwnhaNEmk">
            Rättvisare fördelning av vägpengarna
          </p>
          <p xml:id="i-2K7o8iA1sLKv4PZMcdsd3T">
            Vid närmare studier av vägverkets planering av vägbyggandet finns
            det inget som tyder på att Kalmar län kommer att få en snabbare
            upprustning av sitt vägnät. Vägverket prioriterar ett antal stora
            och extremt dyra vägprojekt. En sådan inriktning av vägpolitiken
            riskerar att gå ut över Kalmar län. Regeringen föreslår i årets
            budget ett särskilt anslag på 575 milj. kr. till bärighetshöjande
            åtgärder. Huvuddelen av detta anslag är inriktat på de s. k. skogslänen
            i Norrland. Såvitt vi kan förstå kommer inte Kalmar län att få
            något avgörande tillskott av resurser från det nya anslaget. Det
            är därför vi funnit det angeläget att kräva att vägresurserna
            måste fördelas efter klarare regionalpolitiska principer.
          </p>
          <p xml:id="i-LEchFio8msbEVwgkZRSYRZ">
            Hemställan
          </p>
          <p xml:id="i-CzXMKkYVL9h1ZYpdGW9wLv">
            Med hänvisning till det anförda hemställs att riksdagen som sin
            mening ger regeringen till känna att investe- ringar i vägnätet
            måste få en starkare regionalpolitisk inriktning med bl.a. snabbare
            upprustning av E 66 och andra eftersatta vägar i Kalmar län.
          </p>
          <p xml:id="i-UYvit1ehLDrnKBJAauLcV5">
            Stockholm den 20 januari 1987
          </p>
          <p xml:id="i-FJJbrbmZhMnUBaQMCScr14">
            Gösta Andersson (c) Agne Hansson (c)
          </p>
          <p xml:id="i-BnM5dYCShZ8Fyj7k5peKe7">
            Mot. 1986/87 T314
          </p>
        </div>
      </div>
    </body>
  </text>
</TEI>
