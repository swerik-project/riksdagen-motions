<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00010">
  <teiHeader>
    <fileDesc>
      <titleStmt>
        <title>med anledning av skr. 2011/12:75 Redogörelse för behandlingen av riksdagens skrivelser till regeringen</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:75 Redogörelse för behandlingen av riksdagens skrivelser till regeringen</title>
          <idno type="rdwebb">GZ02K10</idno>
          <rs type="number">K10</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K10/text</ref>
          <ref type="dokument_url_html">http://data.riksdagen.se/dokument/GZ02K10</ref>
          <ref type="dokumentstatus_url_xml">http://data.riksdagen.se/dokumentstatus/GZ02K10</ref>
          <ref type="doc">http://data.riksdagen.se/fil/ADE66F5E-8291-470C-BEB1-E2BA8741669E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E3HUrUZX7CbgaMkRv3Qxie" type="basedOn"/>
        <correspContext corresp="i-E3HUrUZX7CbgaMkRv3Qxie">
          <ref>Regeringsskrivelse 2011/12:75</ref>
        </correspContext>
        <correspAction xml:id="i-WkCaCUBtvNJ14TiZFGh3oJ" type="signed"/>
        <correspContext corresp="i-WkCaCUBtvNJ14TiZFGh3oJ">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-9bqWLXmB7Cb3r3JUmkkLBy"/>
        </correspContext>
        <correspAction xml:id="i-6kWzxGZ4nVoyHjB8UaQSr2" type="referral">
          <date when="2012-04-13"/>
        </correspAction>
        <correspAction xml:id="i-8ocFDQng7V3MaAAFCvGLZ6" type="referral">
          <date when="2012-04-13"/>
        </correspAction>
        <correspAction xml:id="i-8LFWBBUZyxFxs56NxtpP5w" type="dismissal">
          <date when="2012-04-12"/>
        </correspAction>
        <correspAction xml:id="i-TZAeffSbJ1CZE5Shtdb4EV" type="dismissal">
          <date when="2012-04-12"/>
        </correspAction>
        <correspAction xml:id="i-KiXHJMHhtAHSaCr8f9UVBg" type="submission">
          <date when="2012-04-11"/>
        </correspAction>
        <correspAction xml:id="i-3oQm6PEwiifKUsuzwHerSJ" type="transfer">
          <date when="2012-04-11"/>
        </correspAction>
        <correspAction xml:id="i-VsuTLXwwHpFs4dTfXuAiaW" type="assigned"/>
        <correspContext corresp="i-VsuTLXwwHpFs4dTfXuAiaW">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8SkouWorKmCqHKfkspZcP4" type="motBody">
        <div xml:id="i-YWx2bbE7F3HvEKLWb9e2VU" type="motProposal" subtype="förslag">
          <head xml:id="i-6c14p8zM3qWHYSJBocmLfK">
            Förslag till riksdagsbeslut
          </head>
          <list xml:id="i-AkVjTukVJMb6X88T2n4wtu" style="ol">
            <item xml:id="i-BWtwdaYjHRGdLttV4u4XGZ">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag på ny krigsmateriellagstiftning i enlighet
              med tidigare tillkännagivande.
            </item>
            <item xml:id="i-J27k77ka6NcdgYwuqn7MH6">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag på tonnageskatt i enlighet med tidigare
              tillkännagivande.
            </item>
            <item xml:id="i-Lh4Z8w5ejTHzS9eUxEic9o">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag på lagstiftning om sluten kontanthantering
              i detaljhandeln i enlighet med tidigare tillkännagivande.
            </item>
            <item xml:id="i-5Ht9bUGE6ovL3zk1UYVNip">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              med uppdrag att utvärdera de senaste årens stora skolreformer
              i syfte att stärka möjligheterna till en likvärdig utbildning,
              ökad kvalitet och en sammanhållen skola i enlighet med tidigare
              tillkännagivande.
            </item>
            <item xml:id="i-T7UXb3s3XhaYMiPR4pu8z3">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag på förbud mot transfetter i enlighet med
              tidigare tillkännagivande.
            </item>
          </list>
        </div>
        <div xml:id="i-TGemU71PFrcvDugrQX6yoz" type="motContent">
          <head xml:id="i-8BiJfEVdponYR5ncLhUmsj" type="h1">
            Motivering
          </head>
          <p xml:id="i-RhqXS9dpoPKTUb9L8YqPNm">
            Det finns olika sätt att mäta regeringsduglighet. Ett är att
            se med vilken styrka regeringen förmår att genomdriva sina förslag.
            Ett annat är hur man kan undvika att få en riksdagsmajoritet mot
            sig. Den nuvarande minoritetsregeringen har många problem. Ett
            av dem är att man saknar en fast parlamentarisk majoritet att
            vila på när man lägger förslag, ett annat att man gång på gång
            fått oönskade tillkännagivanden från en riksdagsmajoritet. Denna
            regering har i flera fall visat en uppenbar nonchalans inför de
            tillkännagivanden som riksdagen fattat beslut om mot regeringens
            vilja. Detta är en del i ett större mönster där regeringen över
            huvud taget har svårt att få fram några konkreta förslag i vilken
            fråga det än må vara. Vi vill visa på några exempel på hur regeringen
            behandlat tillkännagivanden på ett sätt som inte kan sägas vara
            fullt ut tillfredsställande och där ett förändrat beteende därför
            vore önskvärt.
          </p>
          <head xml:id="i-XE8fCijQs4DStVwheRWjtH" type="h2">
            Ny krigsmateriellagstiftning
          </head>
          <head xml:id="i-WaSxHJgb2jy5cS2qjBBnoE" type="h3">
            Regeringens redovisning
          </head>
          <p xml:id="i-9M4AG9bbU52wPD74KEXsFg">
            Strategisk exportkontroll 2010 krigsmateriel och produkter med
            dubbla användningsområden samt genomförande av direktiv om överföring
            av krigsmateriel. Prop. 2010/11:112, skr. 2010/11:114, bet. 2010/11:UU3.
            Skrivelsen är inte slutbehandlad. Mom. 6 om en ny krigsmateriellagstiftning,
            politik för global utveckling (PGU), ett demokratikriterium: Frågan
            bereds inom Regeringskansliet. Regeringen avser att under våren
            2012 besluta om direktiv för en särskild utredare med uppgift
            att göra en översyn av exporten av krigsmateriel.
          </p>
          <head xml:id="i-NqDM4Bm7B2X9Ps6YGE9Wx5" type="h3">
            Våra kommentarer
          </head>
          <p xml:id="i-MwkxvP39VtXs9mkJEvRrKC">
            Detta är en fråga av stor betydelse för trovärdigheten i vår
            utrikespolitik. Den nuvarande regeringen har inte visat tillräcklig
            respekt för riksdagens beslut om krigsmateriel. Riksdagen önskar
            se förslag till ny krigsmateriellagstiftning i syfte att skärpa
            exportkontrollen gentemot icke-demokratiska stater och regeringen
            svarar efter mer än ett år med ett uttalande om att tillsätta
            en utredning för en översyn av exporten. Det är uppenbart att
            de olika uppfattningar regeringspartierna har i denna fråga gör
            att regeringen även i detta fall inte förmår agera utan drar frågan
            i långbänk.
          </p>
          <head xml:id="i-JBFAbe1tmaHjbmiNkq4ngG" type="h2">
            Tonnageskatt
          </head>
          <head xml:id="i-4Vjp9eNRAm2jUNjDRkPuiq" type="h3">
            Regeringens redovisning
          </head>
          <p xml:id="i-Jz6rDSP1fGdkwr4tcwoJtq">
            Allmänna motioner om företagsbeskattning m.m. Motioner från den
            allmänna motionstiden 2006, bet. 2006/07:SkU11 Tidigare redovisad,
            se skr. 2007/08:75 (p. Fi 30), 2008/09:75 (p. Fi 14), 2009/10:75
            (p. Fi 7) och 2010/11:75 (p. Fi 6). Skrivelsen är inte slutbehandlad.
            Mom. 2 om införande av tonnageskatt: Frågan om införande av tonnageskatt
            har utretts av Tonnageskatteutredningen (SOU 2006:20, Tonnageskatt).
            Betänkandet har varit på remiss och därefter beretts vidare. Vid
            beredningen har det framkommit att både utredningens analys och
            de förslag som lagts fram på grundval av analysen är bristfälliga.
            Beslutsunderlaget liksom utredningens förslag bedöms därför inte
            kunna ligga till grund för lagstiftning. Regeringen ser det som
            nödvändigt att frågan om tonnageskatt analyseras i ett bredare
            perspektiv där även övriga stöd för sjöfarten beaktas. I dag är
            sjöfartsnäringen en skattemässigt gynnad bransch och erhåller
            ett omfattande sjöfartsstöd samt har byggt upp stora latenta skatteskulder
            genom överavskrivningar av fartyg. Den samlade effekten av sjöfartsstödet
            och de skattevillkor som gäller för sjöfarten får inte utformas
            så att andra branscher missgynnas. Regeringen har därför för avsikt
            att på nytt och ur ett vidare perspektiv låta utreda frågorna
            om tonnageskatt och andra stöd till sjöfarten. Även sjöfartens
            konkurrenssituation kan i detta sammanhang behöva belysas ytterligare.
            Regeringen avser att återkomma till riksdagen efter att en sådan
            utredning har genomförts.
          </p>
          <head xml:id="i-S9GDWmaFUYn7xE2c1JWcsN" type="h3">
            Våra kommentarer
          </head>
          <p xml:id="i-6RbcYW3UD1mWiavJhLj5nq">
            Frågan har dragits i långbänk i fem år trots att det finns både
            tillkännagivande och en statlig utredning som lagt fram förslag
            i ärendet. Regeringen har på de fem åren bara kommit fram till
            att man inte anser att den tidigare utredningen inte håller måttet
            och vill därför tillsätta en ny utredning. Det är uppenbart att
            regeringen inte har prioriterat frågan om tonnageskatt på ett
            sådant sätt som riksdagen önskat.
          </p>
          <head xml:id="i-MLZLhZUYPUpPJ7Zjwykwsz" type="h2">
            Sluten kontanthantering i detaljhandeln
          </head>
          <head xml:id="i-L3dRfcKbKk5fXwEhPRPzm" type="h3">
            Regeringens redovisning
          </head>
          <p xml:id="i-QSsGebTheoeUNY848otzJM">
            En förnyad arbetsmiljöpolitik med en nationell handlingsplan
            20102015 Motioner från den allmänna motionstiden, bet 2010/11:AU3.
            Skrivelsen är inte slutbehandlad.
          </p>
          <p xml:id="i-Dro3FyYFQpmHKMpRqzXxbP">
            Mom. 13 om lag om sluten kontanthantering i detaljhandeln: Enligt
            riksdagens tillkännagivande bör det tas initiativ till att tillsammans
            med arbetsmarknadens parter utforma ett förslag till lag om sluten
            kontanthantering inom detaljhandeln.
          </p>
          <p xml:id="i-Esx9qYcc3CMoeHci19qQyB">
            Arbetsmarknadsdepartementet hade därför den 15 november 2011
            en diskussion med arbetsmarknadens parter om denna fråga. Därefter
            har LO respektive Svenskt Näringsliv, Svensk Handel, KFO, Företagarna
            och Butikerna skickat in var sin skrivelse i ämnet. Av samrådet
            med parterna och av skrivelserna framgår tydligt att parterna
            har motsatta åsikter om lämpligheten av ny lagstiftning. Arbetsmiljölagen
            (1977:1160) är en ramlag. På grundval av de allmänna reglerna
            i 2 kap. arbetsmiljölagen meddelar Arbetsmiljöverket med stöd
            av bemyndiganden i 4 kap. i lagen föreskrifter som innehåller
            konkreta regler för arbetsmiljön. Arbetsmiljöverket sköter denna
            uppgift självständigt. I myndighetens procedur för att ta fram
            föreskrifter ingår samråd med parterna. Att konkreta regler om
            arbetsmiljön meddelas genom föreskrifter från Arbetsmiljöverket
            beror inte på att reglerna är mindre viktiga, utan på att det
            behövs ett system där man kan meddela och ändra regler snabbare
            och mer flexibelt än vad som är möjligt med lagstiftning. Ändringar
            kan t.ex. behövas på grund av den tekniska utvecklingen. Sluten
            kontanthantering är ett exempel på ett område med snabb teknikutveckling.
            På grundval av bestämmelser i arbetsmiljölagen och i föreskrifter
            från Arbetsmiljöverket (Åtgärder mot våld och hot i arbetsmiljön,
            AFS 1993:2, och Ensamarbete, AFS 1982:3) ställer Arbetsmiljöverket
            regelbundet krav på åtgärder för att förebygga risken för rån
            inom detaljhandeln, bl.a. krav på olika former av sluten kontanthantering.
            Kraven ställs efter en bedömning i det enskilda fallet. Hot och
            våld är ett prioriterat område inom Arbetsmiljöverkets tillsyn.
            Nationella tillsynsinsatser har genomförts avseende våld och hot
            inom detaljhandeln. Arbetsmiljöverkets roll när det gäller att
            meddela arbetsmiljöföreskrifter har genom åren brukat försvaras
            från arbetstagarhåll. Ett system där arbetsmiljöregler i större
            utsträckning meddelas genom lag och inte genom föreskrifter skulle
            troligen innebära färre och mindre flexibla regler. På alla områden
            där verket meddelar föreskrifter gäller att föreskriftsarbetet
            sker med hänsyn till teknikutveckling och riskutveckling. En fortlöpande
            dialog förs mellan Arbetsmarknadsdepartementet och Arbetsmiljöverket
            om myndighetens verksamhet, däribland föreskriftsverksamheten.
            Beredningen inom Regeringskansliet fortsätter. Skrivelsen är inte
            slutbehandlad i denna del.
          </p>
          <head xml:id="i-noyfWixdp85RCSDr1c2u5" type="h3">
            Våra kommentarer
          </head>
          <p xml:id="i-ChD9zbfTayrRjkjeKhFT6d">
            Vid mötet den 15 november 2011 diskuterades varken definitioner
            av sluten kontanthantering eller kriterier för säkerhet vid olika
            risknivåer. Inte heller diskuterade man vilken lagstiftning som
            skulle kunna vara aktuell eller om ett förtydligande i föreskrifterna
            skulle räcka. De nuvarande lagarna och föreskrifterna har inte
            förmått att skapa en säkrare kontanthantering. Ett av flera tecken
            på brister i regelverket är den dom från Göteborgs kammarrätt
            av den 18 november 2011 som upphäver Arbetsmiljöverkets föreläggande
            mot företaget Netto Marknad i Malmö om att införskaffa ett slutet
            kontanthanteringssystem. Det finns därför all anledning för regeringen
            att skyndsamt ta sig an arbetet med en fungerande lagstiftning
            kring detaljhandelns kontanthantering, inte minst mot bakgrund
            av att en fjärdedel av alla som arbetar inom handeln känner sig
            hotade på arbetet.
          </p>
          <head xml:id="i-NJAdtQLCAg2N9fs7G2C46y" type="h2">
            Utvärdering av skolreformer
          </head>
          <head xml:id="i-8AQXgkSroMj1YseYrixD3M" type="h3">
            Regeringens redovisning
          </head>
          <p xml:id="i-4SqrAUMQKbwGAhrqqv9g1u">
            Motioner från den allmänna motionstiden 2010, bet. 2010/11:UbU7.
            Skrivelsen är inte slutbehandlad. Mom. 2 om utvärdering av skolreformer:
            Ärendet bereds.
          </p>
          <head xml:id="i-MP9petW8nPW6eh2HdyYjoe" type="h3">
            Våra kommentarer
          </head>
          <p xml:id="i-P3RG4Yx173yvbEuUMpBZnH">
            Tillkännagivandet från hösten 2010 innebar att riksdagen ansåg
            att regeringen bör tillsätta en utredning med uppdrag att utvärdera
            de senaste årens stora skolreformer i syfte att stärka möjligheterna
            till en likvärdig utbildning, ökad kvalitet och en sammanhållen
            skola. Med tanke på att den negativa resultatutvecklingen i skolan
            fortsätter och andelen elever som lämnar grundskolan med behörighet
            till gymnasieskolans nationella program minskar för femte året
            i rad synes behovet av en utredning alltmer nödvändig. Regeringens
            nuvarande politik riskerar att skapa ett utbildningssystem som
            inte klarar de av riksdagen uppsatta målen med skolan.
          </p>
          <head xml:id="i-6tXtDaruyHWaTAAyy5Hyqz" type="h2">
            Transfetter
          </head>
          <head xml:id="i-HDcfT1dRzGRBXPgKpdv4mG" type="h3">
            Regeringens redovisning
          </head>
          <p xml:id="i-A1fYudPffaxXY9ShkJ9VKA">
            Bet. 2010/11:MJU14 Skrivelsen är inte slutbehandlad. Mom. 8 om
            förbud mot transfetter i livsmedel: Ärendet bereds. Den 6 oktober
            2011 fick Livsmedelsverket i uppdrag att analysera nationella
            åtgärder avseende användningen av industriellt framställda transfettsyror
            i livsmedel. Uppdraget ska redovisas senast den 2 juli 2012.
          </p>
          <head xml:id="i-AN8gbvcSviSmRLe7FHN88K" type="h3">
            Våra kommentarer
          </head>
          <p xml:id="i-8sMpyXB9PPbZqgonGXQCzn">
            Den 17 mars 2011 beslutade riksdagen om ett tillkännagivande
            om att regeringen snarast lägger fram en lagstiftning som förbjuder
            användning av industriellt framställda transfetter i livsmedel.
            Det dröjer mer än ett halvt år innan regeringen tar tag i frågan
            genom att ge ett uppdrag om en analys. I en viktig folkhälsofråga
            där riksdagen har en tydligt uttalad uppfattning om både vad som
            ska göras och att det bör ske skyndsamt är detta ett oacceptabelt
            sätt att hantera frågan på.
          </p>
          <head xml:id="i-5P1BZfUQi2nyL9Zuuyh1hn" type="h2">
            Betyg från årskurs 6 i grundskolan m.m
          </head>
          <head xml:id="i-BvaxcF9jfECVaaRBxmpxcL" type="h3">
            Regeringens redovisning
          </head>
          <p xml:id="i-LPVFk6JHcowfPir9D1xaNA">
            Betyg från årskurs 6 i grundskolan m.m. Prop. 2009/10:219, bet.
            2010/11:UbU3. Tidigare redovisad, se skr. 2010/11:75 (p. U 33).
            Skrivelsen är inte slutbehandlad. Mom. 3 om nationella kunskapskrav:
            Den 20 januari 2011 gav regeringen Statens skolverk i uppdrag
            att utarbeta kunskapskrav för betygsstegen A, C och E för årskurs
            6 i grundskolan och motsvarande skolformer. Den 3 november 2011
            gav regeringen Skolverket i uppdrag att utarbeta olika former
            av stödmaterial för att underlätta lärarnas arbete med bedömning
            och betygsättning av kunskapskraven B och D. Den 24 november 2011
            gav regeringen Skolverket i uppdrag att bl.a. fortsätta och vid
            behov utveckla arbetet med olika former av kompetensutveckling
            och stöd till lärare inom området bedömning och betygsättning.
            Ärendet bereds.
          </p>
          <head xml:id="i-8NQCv23fWFNxhu8VbagUdK" type="h3">
            Våra kommentarer
          </head>
          <p xml:id="i-N5TmrsSsi6kJFZrHXqVGxv">
            I tillkännagivandet från november 2010 anges att det är angeläget
            att lärarna får ett bra stöd för betygssättningen och att det
            därför bör utarbetas en tydlig handledning om hur skolorna ska
            använda betygsstegen B och D. Trots att det nya betygssystemet
            har börjat tillämpas så har det inte tagits fram någon handledning
            om hur skolorna ska använda betygsstegen B och D. Det är givetvis
            helt otillfredsställande att regeringen i en så viktig fråga för
            möjligheter till en likvärdig betygssättning inte förmått att
            prioritera arbetet. Detta kommer att drabba lärare som inte har
            tillräcklig vägledning vid betygssättning men framför allt elever
            som får betyg, som är satta utifrån helt olika måttstockar och
            därför inte jämförbara. Eftersom riksdagen den 29 mars i år återupprepade
            sitt tillkännagivande ser vi ingen anledning att i denna motion
            på nytt yrka i ärendet, men vill uttrycka vår djupa otillfredsställelse
            med regeringens hantering av ärendet.
          </p>
          <head xml:id="i-TgwDsKBuAkJj1LDj3TEf7D" type="h2">
            Vissa ändringar i sjukförsäkringen
          </head>
          <head xml:id="i-THWQo867AzidoJKLAZkdGC" type="h3">
            Regeringens redovisning
          </head>
          <p xml:id="i-BdBK5QUnw8NdaGeErxaDew">
            Vissa ändringar i sjukförsäkringen (förnyad behandling) Utskottsbetänkande
            2010/11:SfU11, bet. 2010/11:SfU12. Skrivelsen är inte slutbehandlad.
            Vissa ändringar i sjukförsäkringen: Såvitt avser den del av riksdagens
            tillkännagivande som avser ersättning till försäkrade som haft
            tidsbegränsad sjukersättning har regeringen i Budgetpropositionen
            2012 (prop. 2011/12:1 utg.omr. 10 s. 59 f.) lämnat förslag om
            sjuk-­ respektive rehabiliteringspenning i särskilda fall samt
            boendetillägg. Beträffande den del som avser prövning av arbetsförmågan
            efter dag 180 i sjukperioden gav regeringen den 20 oktober 2011
            Försäkringskassan i uppdrag att bl.a. vidareutveckla metoder och
            instrument för bedömning av arbetsförmåga och analysera vilken
            betydelse det skulle få att ändra begreppet reguljär arbetsmarknad
            till begreppet normalt förekommande arbete. Försäkringskassan
            skulle också överväga om det finns andra begrepp än reguljär arbetsmarknad
            respektive normalt förekommande arbete som på ett bättre sätt
            skulle tillgodose kraven på rättssäkra och legitima bedömningar
            av arbetsförmåga. Försäkringskassan lämnade sin rapport i februari
            2012. Regeringen avser att i mars 2012 återkomma till riksdagen
            med en proposition i frågan.
          </p>
          <head xml:id="i-HDMxLdjW9g27NxTWjL67Qz" type="h3">
            Våra kommentarer
          </head>
          <p xml:id="i-JA43AB2E4qpTrtQda6SE3J">
            Även om ärendet nu är slutbehandlat i och med att regeringen
            faktiskt återkommit till riksdagen med förslag i linje med tillkännagivandet
            utgör det ändå ett exempel på hur vi inte anser att regeringen
            bör behandla tillkännagivanden. Här visade den ansvariga ministern
            upp en sådan arrogans mot riksdagsbeslutet att han framtvingade
            en diskussion kring misstroendeförklaring mot hans person. I detta
            läge backade han helt och följde riksdagens tillkännagivande.
            Det är naturligtvis inte en önskvärd situation vare sig för riksdagen
            eller regeringen. Om regeringen inte avser följa riksdagens tillkännagivande
            får man redovisa de sakskäl som föreligger, inte låta en enskild
            minister göra uttalanden avsedda att ringakta riksdagen.
          </p>
        </div>
        <div xml:id="i-UYzhH8LSyyayAaoeqhnrPC" type="signatureBlock">
          <list xml:id="i-Gooj2wBz4syACF3QQH2StV">
            <item xml:id="i-ETdpsmq5oYqQvLhVN2wmt" who="i-9fdWbFK67588CD12XaNZBq" type="signature">
              Sven-Erik Österberg (S)
            </item>
            <item xml:id="i-93cAkUdPi3jWj6oAoxbu2k" who="i-AZLUb1tb1XBKEbcvPVdCkZ" type="signature">
              Helene Petersson i Stockaryd (S)
            </item>
            <item xml:id="i-3FBYTai3QdPwk8ZisxNYjx" who="i-SLMauHd9udrtkguQd9gymK" type="signature">
              Billy Gustafsson (S)
            </item>
            <item xml:id="i-GCKa7y7w2iSSkz8e6XXvjr" who="i-YP25iT3t9zdY2dpPgshs5z" type="signature">
              Phia Andersson (S)
            </item>
            <item xml:id="i-DYXniB2VkRMHrYWxqjXnE" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
            <item xml:id="i-6d1kCZ1pYv4eRSAWV5ENyG" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
