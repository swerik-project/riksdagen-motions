<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__329/mot_1952__fk__329-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 329.
          </p>
          <p>
            Nr 329.
          </p>
          <p>
            Av herr Holmbäck, om grundlagsändring i syjte att minska riksdagsarbetets
            forcering vid slutet av riksdagens vårsessioner.
          </p>
          <p>
            Vid 1951 års riksdag väckte jag en motion (I: 49) angående vissa
            änd- ringar i riksdagens arbetsformer. I motionen behandlades
            frågor om tiden för avslutningen av vårsessionen, om tiden för
            avlämnandet av motioner, om friare rätt för talmännen än nu att
            ordna talarlistan vid remissdebat- ten m. m. På en punkt avseende
            en formell revision av 70 $ riksdags- ordningen föranledde motionen
            beslut om vilandeförklaring av förslag till grundlagsändring men
            i det väsentliga avstyrktes den av konstitutions- utskottet. Riksdagen
            följde utskottets utlåtande. Det är icke min avsikt att i år återkomma
            med förslag i motionens syfte i vad gäller tiden för avlämnandet
            av motioner eller beträffande talarlistan vid remissdebatten.
            Med frågan om tiden för avslutandet av riksdagens vårsession anser
            jag emellertid att riksdagen redan i år bör syssla på nytt. I
            motionen påpekades i detta hänseende att de år 1949 genomförda
            grundlagsändringarna med avseende på riksdagens arbetsformer,
            enligt vilka riksdagens vårsession avslutas senast den 31 maj
            eller också, om höstsession icke skall hållas, den 15 juni, medfört
            en stark forcering av arbetet i kamrarna under de sista veckorna
            av maj månad. Med hän- syn härtill föreslogs i motionen att reglerna
            i 2 $ riksdagsordningen om tiden för vårsessionens avslutande
            skulle ersättas med ett stadgande att utskotten före visst datum,
            förslagsvis före den 15 maj respektive den 1 juni, skulle avlämna
            utlåtanden i de ärenden, som remitterats till dem, eller framställning
            om uppskov med ärendes behandling till höstsessionen eller till
            nästa riksdag. Därefter skulle kamrarna äga debattera utlåtan-
            dena under den tid som vore behövlig, alltså utan att de vore
            bundna att avsluta prövningen senast på viss dag. Utskottet förklarade
            sig dela motionärens uppfattning att forceringen av kammararbetet
            under vårsessionens två sista veckor icke vore önsk- värd. Ett
            bedömande av sättet på vilket frågan lämpligen borde lösas borde
            emellertid enligt utskottets uppfattning icke äga rum förrän ytter-
            ligare erfarenhet vunnits av 1949 års omorganisation av riksdagens
            arbets- former. Då det dessutom funnes andra möjligheter att minska
            forceringen än som föreslagits i motionen och dylika möjligheter
            även blivit föremål
          </p>
          <pb facs="riksdagen-motions-pdf/data/1952/mot_1952__fk__329/mot_1952__fk__329-002.pdf"/>
          <p>
            Motioner i Första kammaren, nr 329. 13
          </p>
          <p>
            för överväganden inom utskottet, avstyrkte detta motionens förslag
            om reglerande av vårsessionens längd. Numera har ytterligare ett
            års erfarenhet vunnits av 1949 års regler. Samtidigt med att fördelarna
            av att vårsessionen avslutas vid sommarens början fortfarande
            framstå mycket klart, ha olägenheterna av att riks- dagen är bunden
            att avsluta sitt arbete senast på en viss, på förhand be- stämd
            dag visat sig allt tydligare. Två omständigheter åstadkomma dess-
            utom att frågan kommit i ett något annat läge än i fjol. Uppmärksamheten
            har numera starkt riktats på önskvärdheten av att söka undgå nattplena
            i riksdagsarbetet (jfr sammansatt konstitutions- och bankoutskotts
            utlåtande nr 1/1951). Det torde emellertid vara ogörligt att undgå
            nattplena under senare delen av maj, om de nuvarande reglerna
            om tidpunkten för riksdagsarbetets avslutande bli oförändrade.
            Skulle icke riksdagen innevarande år antaga nya regler om tidpunkten
            för vårsessionens avslutande, måste frågan om dylika regler uppskjutas
            för en fyraårsperiod, detta givetvis beroende på att det är fråga
            om grund- lagstiftning. Jag anser fortfarande att den linje, efter
            vilken förra årets motion sökte lösa frågan, är framkomlig och
            måhända den bästa. Då emeliertid kon- stitutionsutskottet i sitt
            utlåtande i fjol direkt utsagt att andra möjligheter att minska
            forceringen finnas och varit föremål för överväganden inom utskottet,
            skall jag i år icke framställa något konkret förslag utan nöja
            mig med att yrka att riksdagen skall antaga regler, som minska
            forceringen av riksdagsarbetet vid vårsessionens slut. Vederbörande
            lagtexter torde då böra utarbetas inom konstitutionsutskottet.
            Med stöd av vad jag nu anfört får jag alltså föreslå, att riksdagen
            ville till vidare grundlagsenlig behandling såsom vilande antaga
            förslag avseende att minska den for- cering som nu äger rum i
            riksdagsarbetet vid slutet av riksdagens vårsessioner samt att
            konstitutionsutskottet måtte utarbeta härför erforderlig grundlagstext.
          </p>
          <p>
            Stockholm i januari 19532. Åke Holmbäck.
          </p>
        </div>
      </div>
    </body>
  </text>
</TEI>
