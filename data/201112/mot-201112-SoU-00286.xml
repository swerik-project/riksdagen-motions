<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00286">
  <teiHeader>
    <fileDesc>
      <titleStmt>
        <title>Stöd och hjälp till medberoende</title>
        <author corresp="i-X74MvWzSQtfREMzLLMbjc7">av Hannah Bergstedt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd och hjälp till medberoende</title>
          <idno type="rdwebb">GZ02So286</idno>
          <rs type="number">So286</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So286/text</ref>
          <ref type="dokument_url_html">http://data.riksdagen.se/dokument/GZ02So286</ref>
          <ref type="dokumentstatus_url_xml">http://data.riksdagen.se/dokumentstatus/GZ02So286</ref>
          <ref type="doc">http://data.riksdagen.se/fil/4B2A0979-79BD-44C5-9035-46A555D52A15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8188bwEHPrdV3G44uAcva1" type="signed"/>
        <correspContext corresp="i-8188bwEHPrdV3G44uAcva1">
          <note type="signatory" corresp="i-X74MvWzSQtfREMzLLMbjc7"/>
        </correspContext>
        <correspAction xml:id="i-Jfk2YgABquJpFVMNpGoDB2" type="numbering">
          <date when="2011-10-04"/>
        </correspAction>
        <correspAction xml:id="i-oLF5CjJQSccbWUzUto45a" type="submission">
          <date when="2011-09-30"/>
        </correspAction>
        <correspAction xml:id="i-GGbpoK9BCBcAE6gAF167EG" type="transfer">
          <date when="2011-09-23"/>
        </correspAction>
        <correspAction xml:id="i-XbAJCHQ6piK2UBK5Sofhqs" type="assigned"/>
        <correspContext corresp="i-XbAJCHQ6piK2UBK5Sofhqs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6LcjipbXV7QCHwwfKSr4qU">
            Förslag till riksdagsbeslut
          </head>
          <p xml:id="i-36wYV241RfrxHn4YgYw1vw">
            Riksdagen tillkännager för regeringen som sin mening vad som
            anförs i motionen om behovet av att inkludera hjälp och stöd till
            medberoende i behandlingen av människor i missbruk.
          </p>
        </div>
        <div type="motContent">
          <head xml:id="i-4hzFmxxWcXUQV7UEVXYqzE" type="h1">
            Motivering
          </head>
          <p xml:id="i-Bux9aX58a293oMDeqRKKjG">
            Olika slags drogberoende är ett av vår tids största hälsoproblem.
            Mer än 500 000 svenskar beräknas vara alkoholberoende. 250 000
            är beroende av lugnande eller smärtstillande medel och 40 000
            är narkotikaberoende. Blandberoende har blivit allt vanligare
            och andelen kvinnor med alkohol- eller tablettberoende har ökat
            kraftigt de senaste 40 åren. Detta gör att många familjer, anhöriga,
            vänner och arbetskamrater till de sjuka personerna berörs direkt
            eller indirekt. Man har räknat att fyra fem personer runt varje
            missbrukare dras in i dennes sjukdomsyttringar och sjukdomsförlopp
            på ett eller annat sätt. Alla dessa närståendes lidanden har uppmärksammats
            förhållandevis dåligt, och forskning på deras problem har varit
            och är fortfarande endast sporadisk och mycket bristfällig. En
            make, maka eller ett barn till en aktiv missbrukare är medberoende
            i missbruket, medberoende därför att man ställer upp och skyddar,
            ljuger och hjälper så att missbrukaren kan få missbruka ifred.
            Eventuella rykten dementeras eftersom den medberoende inte ens
            själv förstår vad det handlar om. Ju mer den som är medberoende
            ställer upp, desto mer kan missbrukaren missbruka.
          </p>
          <p xml:id="i-5Q4HtLhvQNLh3mszLGmduw">
            Under en medberoendes fasad av kontrollerat beteende döljs nedstämdhet,
            oro, depression, lagrad ibland under många år av förnekelse, stöd
            till barnen, skydd åt hela familjen från insyn av grannar, vänner,
            chefer, socialarbetare. Den långvariga psykiska pressen har lett
            till psykiska besvär i form av fobier, panikångest, tvångstankar
            och sömnsvårigheter. Listan kan göras lång. Därtill kommer otaliga
            psykosomatiska besvär som stressmage, spänningshuvudvärk, migrän,
            andningsbesvär, spänningar i nacke och rygg och en mängd andra
            åkommor som leder till försämrat immunförsvar med många infektioner,
            hudåkommor och så vidare.
          </p>
          <p xml:id="i-R9yBEQm4SWT6x3c4Noybar">
            Om och när den beroende får hjälp tar samhället för givet att
            den medberoendes problem är lösta, men det är långt ifrån fallet.
            Den beroende har fått hjälp ut ur sitt missbruk och sitt beteende
            medan den medberoende fortfarande är fast i samma mönster. Det
            saknas riktlinjer och bestämmelser som ger de medberoende rätt
            att få hjälp och stöd och de glöms ofta bort efter samhällets
            insats mot missbrukaren. Det borde vara en självklar del i varje
            verksamhet som bedriver behandling för missbruk att även inkludera
            de medberoende i sitt arbete och ge dem hjälp och stöd. Det skulle
            underlätta livet för både den som blivit drogfri och dennes anhöriga.
          </p>
        </div>
        <div type="motSignatures">
          <list>
            <item xml:id="i-Rf94yhYCxAdu9ChCCTzf4J" who="i-X74MvWzSQtfREMzLLMbjc7">
              Hannah Bergstedt (S)
            </item>
          </list>
        </div>
      </div>
    </body>
  </text>
</TEI>
