<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0376/mot_200102_MJ_0376-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ376 pnr: mp538
          </p>
          <p>
            Motion till riksdagen 2001/02:MJ376
          </p>
          <p>
            av Gudrun Lindvall (mp)
          </p>
          <p>
            Legitimation för slakteripersonal m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om legitimation för slakteripersonal och djurtransportörer.
            2. Riksdagen tillkännager för regeringen som sin mening vad i
            motionen anförs om elektriska påfösare.
          </p>
          <p>
            Inledning
          </p>
          <p>
            I flera TV-program de senaste veckorna har gräsliga bilder från
            slakterier visats. Där sker sådant ingen trodde kunde vara möjligt
            i Sverige, med en djurskyddslag från 1988 som det internationellt
            skryts med och en påstådd djursyn vida skild från den i andra
            länder. Så var emellertid inte fallet i verkligheten. Djur plågas
            och lider även i de svenska slakterierna. Förhoppningsvis är bilderna
            undantag, men vittnesmålen är lite för många för att man idag
            ska våga tro det.
          </p>
          <p>
            Vems ansvar?
          </p>
          <p>
            Naturligtvis ligger ansvaret ytterst på den enskilda människan,
            som behandlar ett djur illa — må så vara en hund, en häst eller
            ett djur på slakteriet. Lagar och regler är tydliga i landet och
            bilder som dem vi sett borde aldrig kunna tas i Sverige. Ansvaret
            faller tungt på slakteripersonalen, på de ansvariga i slakterierna
            men också på lantbrukare som skickar djur till slakt som inte
            är i skick för transport. Man kan säga att besiktningsveterinären
            på = slakteriet och tillsynsmyndigheten också bär ett tungt ansvar.
            Men i praktiken måste det vara den som hanterar djuret som gör
            rätt. En ständigt närvarande kontrollant
          </p>
          <p>
            29
          </p>
          <pb facs="riksdagen-motions-pdf/data/200102/mot_200102_MJ_0376/mot_200102_MJ_0376-0002.pdf"/>
          <p>
            2001/02:MJ376
          </p>
          <p>
            30
          </p>
          <p>
            ska inte behövas. Personalen måste veta hur djuren beter sig
            för att kunna tolka dem och veta vad man kan förvänta sig för
            reaktion och hur den ska hanteras. Och alltid ha djurens bästa
            för ögonen.
          </p>
          <p>
            Utbildning och legitimation
          </p>
          <p>
            När nu fjällen fallit från våra ögon gäller det att snabbt få
            förändringar till stånd. I de bilder som visats finns scener där
            förklaringen är självklar varför djuren reagerar som de gör. Med
            kunskap om djurens biologi och normala reaktioner borde inte situationen
            mötas med irritation och slag av personalen. Med kunskaper och
            naturligtvis ett positivt intresse för djur kan arbetet inte bara
            bli lättare — djuren får en lugnare och bättre sista behandling
            inför slakten. Jag tror att svenska folket har varit övertygat
            om att all slaktpersonal och de som transporterar djuren har den
            kunskapen. Men så är inte fallet. Det finns redan idag utbildningsmaterial,
            som tydligt visar hur olika djurslag hanterar oväntade situationer
            vid i- och urlastning vid slakttransport- er och på slakterier.
            Det har tagits fram av SLU i Skara och visar också hur man kan
            underlätta för djuren genom att bygga bort sådant som de reagerar
            på. Det kan vara vinklar och vrår, olika golvbeläggningar, förändringar
            i ljus m.m. I den video som finns kan man tydligt se — och höra
            — hur djuren reagerar och får också en förklaring utifrån djurets
            biologiska förutsättningar. Svin och nötkreatur reagerar olika.
            I en scen sker urlastningen av svin absolut tyst, det går fort
            och problemfritt därför att svinen inte finner något att oroas
            över. Ingen trängsel med revirstrider där den svage upplever stress
            och oro, som i en scen på TV 4 där en troligen rangsvag gris slogs
            för att ta sig in genom en dörr, som var spärrad av andra grisar.
            Det borde vara självklart att alla som hanterar djur har adekvat
            utbildning för detta. Det har man inte idag. Man ska veta varför
            djur gör som de gör, vilka situationer som är stressande för dem
            och hur man beter sig för att underlätta. Jag är övertygad om
            att detta inte bara kommer att leda till förbättringar för djuren
            — det kommer också att påtagligt förbättra arbetssituationen för
            slaktpersonalen. På samma sätt borde varje person som transporterar
            djur till slakterier ha adekvat utbildning. Idag krävs bara att
            man som transportör är registrerad hos Jordbruksverket och vid
            registreringen förbinder sig att följa lagar och regler. Någon
            dokumenterad kunskap om djur krävs inte. Det ska sägas att det
            inom båda yrkesgrupperna finns personer med såväl stort kunnande
            som engagemang som säkert har upprörts lika mycket som vi andra
            över TV-bilderna. De personerna är viktiga resurspersoner i den
            utbildning som måste till för dessa yrkeskårer. Det behövs en
            utbildning och en auktorisation av djurtransportörer och slakteripersonal.
            Man ska ha legitimation och ha visat kunskap av betydelse för
            dessa yrken innan man får utöva dem. Man ska kunna sina djurslag.
            Det kan förhoppningsvis också höja statusen på dessa yrken.
          </p>
          <pb facs="riksdagen-motions-pdf/data/200102/mot_200102_MJ_0376/mot_200102_MJ_0376-0003.pdf"/>
          <p>
            2001/02:MJ376
          </p>
          <p>
            Elektriska påfösare
          </p>
          <p>
            Förbjud elpåfösare. Sådana redskap behövs inte med kunskap och
            bra förhållanden för djuren. Där de behövs visar de att förhållanden
            inte är bra och bör ses över. I fel händer kan de vara hemska
            och att de är stressande för djuren och orsakar smärta står utom
            allt tvivel. Förbjud elektriska påfösare i Sverige.
          </p>
          <p>
            Stockholm den 4 oktober 2001 Gudrun Lindvall (mp)
          </p>
          <p>
            Elanders Gotab, Stockholm 2001 31
          </p>
        </div>
      </div>
    </body>
  </text>
</TEI>
