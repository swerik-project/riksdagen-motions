<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00295">
  <teiHeader>
    <fileDesc>
      <titleStmt>
        <title>Rättssamhället i Västmanlands län</title>
        <author corresp="i-BUsYTbnmyQrtHXSA2gEp9T">av Torsten Lindström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssamhället i Västmanlands län</title>
          <idno type="rdwebb">GS02Ju295</idno>
          <rs type="number">Ju295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju295/text</ref>
          <ref type="dokument_url_html">http://data.riksdagen.se/dokument/GS02Ju295</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Nw9FCqjZqCrY4rxdGgyrm" type="signed"/>
        <correspContext corresp="i-5Nw9FCqjZqCrY4rxdGgyrm">
          <note type="signatory" corresp="i-BUsYTbnmyQrtHXSA2gEp9T"/>
        </correspContext>
        <correspAction xml:id="i-3YjKe5bwfwa2cNJcjw38Ca" type="referral">
          <date when="2004-10-14"/>
        </correspAction>
        <correspAction xml:id="i-Uxp5awkexcWyaaz4xVQJqv" type="dismissal">
          <date when="2004-10-14"/>
        </correspAction>
        <correspAction xml:id="i-MgJNnJ8o1VkPcx8ACGvK1B" type="submission">
          <date when="2004-10-05"/>
        </correspAction>
        <correspAction xml:id="i-XMVYFwgSFA4TBCUprtZo4i" type="assigned"/>
        <correspContext corresp="i-XMVYFwgSFA4TBCUprtZo4i">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_295/mot_200405_Ju_295-0001.pdf"/>
      <pb facs="riksdagen-motions-pdf/data/200405/mot_200405_Ju_295/mot_200405_Ju_295-0001.pdf"/>
      <div xml:id="i-48HpT7g3MNYHiTLrYqoRdg" type="motHeader">
        <div xml:id="i-8LcTv217a8uGa69Ag2iriJ" type="motTitle"/>
        <div xml:id="i-HY8vTcmHyf3Vj5a51LBQn6" type="motSubmissionInfo"/>
      </div>
      <div xml:id="i-2f3RJT6UworY16dRMT6C2x" type="motBody">
        <div xml:id="i-VbT7sgJEcS5iKqtxKx3kwn">
          <p xml:id="i-EaqLFYA8pwAvdB6rv4vWg9">
            GÖ Kristdemokraterna
          </p>
          <p xml:id="i-Maq8ZRQLpYMpYLd4x7hMfj">
            Enskild motion
          </p>
          <p xml:id="i-QbjcPujVu77vqGrLAFiV6E">
            Motion till riksdagen 2004/05:Ju295 BE
          </p>
          <p xml:id="i-R77BG1y59p3kVHyj2cJ9eH">
            av Torsten Lindström (kd)
          </p>
          <p xml:id="i-R3fkEXFr3r37hE9TQhbu4h">
            Rättssamhället i Västmanlands län
          </p>
          <p xml:id="i-8vFoJxzUuAJhRdT39oeWkf">
            Motionen delad mellan flera utskott
          </p>
          <p xml:id="i-S3SnAgmwvUL7pLpP7izUGu">
            Förslag till riksdagsbeslut
          </p>
          <p xml:id="i-AjFtdHjXLG9Vn1H4QSCn97">
            1.
          </p>
          <p xml:id="i-9C9bKGnctyb3uRYduAikS7">
            Riksdagen tillkännager för regeringen som sin mening vad i motionen
            anförs om att regeringen skall utarbeta en strategi för rättssäkerheten
            i Västmanlands län. Riksdagen tillkännager för regeringen som
            sin mening vad i motionen anförs om behovet av fler poliser i
            Västmanlands län. Riksdagen tillkännager för regeringen som sin
            mening vad i motionen anförs om häktet i Västerås. Riksdagen tillkännager
            för regeringen som sin mening vad i motionen anförs om att inrätta
            en tullstation i Västerås.” Riksdagen tillkännager för regeringen
            som sin mening vad i motionen anförs om en strategi för att motverka
            ökad kriminalitet i Mälardalen till följd av nedläggningen av
            tullen i Västerås. Riksdagen tillkännager för regeringen som sin
            mening vad i motionen anförs om en strategi för att främja tillväxten
            i Mälardalen efter nedläggningen av tullen i
          </p>
          <p xml:id="i-VkYDEeKPcP8keFjZxmnyou">
            Västerås. ”
          </p>
          <p xml:id="i-R1tGbQWnnZ2tvJcSdwQXHJ">
            1 Yrkande 4 hänvisad till SkU.
          </p>
          <p xml:id="i-GJ5MaAhMnYpPGZv2nySy9k">
            2 Yrkande 6 hänvisad till NU.
          </p>
          <pb facs="riksdagen-motions-pdf/data/200405/mot_200405_Ju_295/mot_200405_Ju_295-0002.pdf"/>
          <p xml:id="i-7hYuQg36f6AbWofSSSgaAP">
            Motivering
          </p>
          <p xml:id="i-AMffGon3PgtZaUatF6ekxM">
            En fundamental rättighet för alla medborgare är att få känna
            sig trygga i samhället. För detta krävs ett flertal insatser.
            Givetvis är den mest effektiva åtgärden att låta en god värdegrund
            genomsyra samhället och främst familjerna med ansvar för barnens
            uppväxt så att det blir naturligt att respektera andra människors
            värde. I ett samhälle byggt på goda värderingar krävs färre polisiära
            insatser och andra åtgärder av rättssamhället. Men samhället är
            inte tryggt i dag. Därför behövs ett flertal insatser, bland annat
            fler poliser. Det är inte acceptabelt att människor ska tvingas
            vänta på polishjälp i akutsituationer. Svårigheterna att rekrytera
            poliser är ett växande samhällsproblem. Kristdemokraterna har
            under många år valt att i sina budgetalternativ avsätta särskilda
            resurser för att utbilda fler poliser, samt bygga ut polisutbildningen.
            De gångna årens förda politik har i stället urholkat polisväsendets
            resurser. En lokal polisorganisation med kunskap och kompetens
            om närområdet men med stöd från centrala myndigheter är en grund
            för ett tryggt och gott rättssamhälle. I stället har polisverksamheten
            i allt högre grad centraliserats. När polisledningen flyttar längre
            bort går kunskaperna om lokala förhållanden förlorade. Därtill
            undermineras det viktiga preventiva arbete som behövs från polisens
            sida för att långsiktigt bidra till ett tryggt samhälle. Det förebyggande
            arbetet har i dag tyvärr blivit en lyxvara som allt färre polismyndigheter
            anser sig ha råd med vilket på längre sikt är direkt kontraproduktivt
            ur såväl ett mänskligt som ett samhällsekonomiskt perspektiv.
            Det kan också leda till att det interna klimatet försämras vilket
            i sin tur bidrar till att stöta bort personalen. Västmanlands
            län har under senare år utsatts för en rad nedskärningar som påverkat
            rättstryggheten. Förvisso är polismyndighetens ekonomi i balans
            men detta beror delvis på att antalet vakanser bland tjänsterna
            håller utgifterna nere. Emellertid riskerar myndighetens ekonomi
            att försämras vilket myndigheten försöker möta med minskade kostnader
            på andra områden, t.ex. för bilar. Det skulle dock vara mycket
            olyckligt och också illavarslande för det direkta polisarbetet
            om de civilanställda skulle bli färre. Dessa spelar på flera sätt
            en viktig roll i polisarbetet. Generellt sett är också polisens
            ekonomi i riket dålig. Fler poliser behöver vidare rekryteras
            dels på grund av pensionsavgångar och sjukskrivningar, dels med
            anledning av svårigheter att besätta befintliga tjänster. Länet
            har inte tillräckligt med poliser i framförallt ordningspolisen.
            Därför bör riksdagen ge regeringen till känna att det är behövligt
            med insatser för att
          </p>
          <p xml:id="i-HpUNXFGxCMQsK4hiarnBnQ">
            öka antalet poliser i Västmanlands län.
          </p>
          <p xml:id="i-AW6kEhRrPSdQWGuaR8hUT1">
            MOT 200405 Ju 295.doc/BE 2004-09-22
          </p>
          <pb facs="riksdagen-motions-pdf/data/200405/mot_200405_Ju_295/mot_200405_Ju_295-0003.pdf"/>
          <p xml:id="i-P5WvQdDLA3VSyXhvL6NGpQ">
            Länets residensstad Västerås är i dag centrum för rättsväsendet
            i regionen med åklagarmyndighet, tingsrätt, frivård, polismyndighet
            och häkte. Häktet i Västerås är dock hårt belastat. För att klara
            behovet av häktesplatser används fyllericeller i Västerås, Sala,
            Fagersta och Köping. Medelbeläggningen på svenska häkten har ökat
            kraftigt eftersom fler häktas. Häkten har stängts eller inte haft
            tillräckligt med platser. Trängseln leder till en pressad och
            stressad situation för både personal och interner. När besluten
            om nya fängelseplatser förhalats av regeringen växer trycket på
            häktena. De allt längre väntetiderna för anstaltsplacering har
            kritiserats av JO som i snitt tar emot två anmälningar om dagen
            om missförhållanden på anstalterna. Nyligen fick Sverige skarp
            kritik av Europarådets kommissionär för mänskliga rättigheter
            för förhållandena på svenska häkten. Det har inom Kriminalvårdsstyrelsen
            föreslagits att häktet i Västerås ska läggas ned. I stället ska
            häktesverksamheten överföras till Hällbyanstalten i Eskilstuna
            kommun. Förslaget är olyckligt för rättsväsendet i Mälardalen.
            Det medför en rad negativa konsekvenser och hotar rättssäkerheten.
            Att poliser ska agera taxichaufförer och lägga arbetstid på resor
            kommer inte att leda till att fler brott blir lösta. Betydande
            arbetstid för poliser, åklagare och advokater kommer att läggas
            på transporter fram och tillbaka mellan Västerås och Hällby. Det
            är inte rätt sätt att använda tjänstetid och riskerar att leda
            till längre utredningstider. De längre restiderna för utredarna
            försvårar kontakterna mellan polisen och den misstänkte. Det blir
            också svårare för åklagare och advokater att smidigt finnas på
            plats. Förslaget är knappast heller effektivt vare sig samhällsekonomiskt
            eller miljömässigt med tanke på de ökade res- och transportkostnaderna.
            Tidigare nedläggningar av häkten i landet har visat sig leda till
            ökade kostnader för samhället. I ett frågesvar till riksdagen
            den 10 mars 2004 angående nedläggningplanerna för häktet i Västerås
            anförde justitieministern: ”Av kriminalvårdens instruktion framgår
            att häktesorganisationen ska vara utformad så att den främjar
            ett effektivt samarbete med övriga myndigheter inom rättsväsendet.
            En lokalisering av häktena som underlättar detta samarbete ska
            eftersträvas.” Det är tydligt att en nedläggning av häktet i Västerås
            därmed strider helt och hållet mot den intention som regeringen
            utger sig för att ha. Ett fungerande rättssamhälle kräver att
            häktet i Västerås blir kvar och byggs ut. Det bör riksdagen ge
            regeringen till
          </p>
          <p xml:id="i-PM5j2WDBARpT2sMaaKw8PP">
            känna.
          </p>
          <p xml:id="i-1jxXosfvrMAk4VrmxPbyf">
            MOT 200405 Ju 295.doc/BE 2004-09-22
          </p>
          <pb facs="riksdagen-motions-pdf/data/200405/mot_200405_Ju_295/mot_200405_Ju_295-0004.pdf"/>
          <p xml:id="i-B4fGDpjGQKXQdyNpyUmZK7">
            Till följd av regeringens agerande har Tullverket haft ekonomiska
            problem och stått inför stora nedskärningar. Under det gångna
            året har ett avsevärt antal tullstationer lagts ned i Sverige.
            Också i detta avseende är Västerås en av de orter som drabbats.
            Vid tullen i Västerås bedrevs främst två typer av verksamhet,
            dels gränskontroll, dels verksamhet riktad mot företag. I Västerås
            och dess närhet finns två av Sveriges största insjöhamnar, Västerås
            och Köping, som båda har mycket omfattande trafik på en rad olika
            länder, bl.a. i Baltikum. I Västerås finns därtill en internationell
            flygplats med flera dagliga turer till två icke-Schengenländer
            samt tidvis även trafik på andra länder utanför Schengenområdet.
            Det är därför viktigt att det finns en väl fungerande gränskontroll.
            Trots de stora behoven tvingas personalen inom gränsskyddet i
            Västerås i dag att främst bevaka andra platser. I stället reser
            tullpersonal från Arlanda flygplats till Västerås flygplats för
            att upprätthålla gränskontrollen. Det gör att gränsskyddet i hamnarna
            och på flygplatsen redan är starkt eftersatt. Att ta bort tullen
            i Västerås stred därtill mot en av intentionerna med besparingarna
            som anges vara att tullen vill satsa på brottsbekämpning. Även
            annan brottslighet som t ex stölder kan följa i smugglingens spår.
            Vid tullen i Västerås bedrevs också ett omfattande arbete riktat
            till företag, dels inom tullklarering, dels inom tullrevision.
            Tullens verksamhet har under senare år blivit allt mer av en servicemyndighets,
            som inriktar sig på att se till att företagen följer gällande
            bestämmelser till gagn för både samhället och företagen. Det handlar
            om att sköta tulluppgifterna riktade mot en mängd importörer,
            exportörer, speditörer, transportörer, innehavare av tullager,
            fartygsmäklare, skeppshandlare och privatpersoner i Västmanlands
            län och norra Södermanland. Det bör betonas att verksamheten är
            en nettoinkomst för statskassan eftersom en väl fungerade tullverksamhet
            genererar stora intäkter i bl.a. moms och andra skatter. Det är
            alltså kontraproduktivt att lägga ned en fungerande tullverksamhet.
            Företagen har också stor nytta av att det finns tullpersonal i
            området som kan fungera som rådgivare och stöd till företag som
            behöver hjälp. Det sparar tid och pengar för företagen och i förlängningen
            också samhället. Tullens kunder tvingas nu sköta sina tullärenden
            elektroniskt eller via tullexpeditioner på annan ort, företrädesvis
            Stockholm. Det leder till att längre framförhållning kommer att
            krävas av företagen, vilket försvårar en snabb handel. Sveriges
            främsta tillväxtmotor, Mälardalen, drabbas alltså av en obegriplig
            politik som leder till sämre företagsklimat. Framförallt
          </p>
          <p xml:id="i-BnaBN4T4zma54NwDdnwnMd">
            drabbas små och medelstora företag som kan tvingas att flytta
            närmare andra tullkontor
          </p>
          <p xml:id="i-MxAGXi5ZwyRdZ3AeB7SSBK">
            MOT 200405 Ju 295.doc/BE 2004-09-22
          </p>
          <pb facs="riksdagen-motions-pdf/data/200405/mot_200405_Ju_295/mot_200405_Ju_295-0005.pdf"/>
          <p xml:id="i-WvcMvjQ9sYSN8FtVKV9ZCS">
            eller att investera i dyra elektroniska lösningar som de kanske
            varken har råd med eller kompetens att sköta. Det var alltså inte
            försvarbart för staten att lägga ned tullverksamheten i Västerås.
            Den 30 april 2004 halades emellertid flaggorna vid tullen i Västerås.
            Det innebar att både den gränsbevakningsgrupp och den företagsservice
            som haft sitt säte i Västerås lades ned. Personalen omplacerades
            eller sades upp. Nu när nedläggningen av tullen i Västerås är
            ett faktum är det angeläget att rättssamhället i övrigt, polis,
            åklagare, med flera, skärper sitt arbete mot införsel av droger
            och annat oönskat till Sverige. I fråge- och interpellationssvar
            till riksdagen har dock de ansvariga statsråden inte förmått visa
            vilken strategi regeringen har för att möta och motverka befarad
            ökad införsel av droger, annan kriminalitet och sämre tillväxtklimat.
            Det är därför angeläget att tullstationen i Västerås åter öppnas.
            Vidare bör regeringen redovisa vilken strategi som finns för att
            motverka droger och annan brottslighet samt främja tillväxt i
            Mälardalen i den situation som uppstått till följd av den, förhoppningsvis
            temporära, nedläggningen av tullverksamheten i Västerås. Som synes
            är det tydligt att rättssamhället i Västmanlands län successivt
            urholkas. För att motverka de negativa effekterna bör regeringen
            få riksdagens uppdrag att utarbeta en särskild strategi för rättssäkerheten
            i Mälardalen i allmänhet och Västmanlands län i synnerhet. Strategin
            bör föranleda konkreta åtgärder som vidtas
          </p>
          <p xml:id="i-Lu84azrL842eJdLSRd6f9R">
            varefter dessa liksom konsekvenserna av dem redovisas för riksdagen.
          </p>
          <p xml:id="i-qgLR65vETAazuvVSatBew">
            Stockholm den 22 september 2004
          </p>
          <p xml:id="i-JdkRjpUn1VRNnCbvxGMQ9u">
            Torsten Lindström (kd)
          </p>
          <p xml:id="i-FK9Vfih7zqXodfvZrHvjfD">
            MOT 200405 Ju 295.doc/BE 2004-09-22
          </p>
        </div>
      </div>
    </body>
  </text>
</TEI>
