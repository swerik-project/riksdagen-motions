<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__247/mot_1945__fk__247-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 247. 15
          </p>
          <p>
            Nr 247.
          </p>
          <p>
            Av herr Holmbäck m. fl., om ökat anslag till bidrag till tryck-
            ning av doktorsavhandlingar.
          </p>
          <p>
            I sina riksdagspetita för budgetåret 1945/46 har universitetskanslern
            hem- ställt om anvisande av dels ett förslagsanslag för ersättning
            för kostnaden för tryckning av det antal exemplar av doktorsavhandlingar,
            som jämlikt de för varje lärosäte gällande bestämmelserna skall
            utdelas eller avlämnas, de s. k. pliktexemplaren, dels ock ett
            förslagsanslag av 180 000 kronor till bidrag till kostnaden för
            tryckning av doktorsavhandlingar. I statsverkspropositio-
          </p>
          <p>
            nen för året har emellertid ecklesiastikministern endast upptagit
            anslaget å 30 000 kronor. I sin motivering för att icke hos riksdagen
            begära ett anslag till bidrag för kostnaden för tryckning av doktorsavhandlingar
            har ecklesiastikminis- tern inledningsvis angivit att de av universitetskanslern
            angivna synpunk- terna i fråga om ett dylikt anslag förvisso äro
            värda allt beaktande. I fort- sättningen erinrar han emellertid
            om att under senare år i skilda samman- hang kritiska röster höjts
            mot doktorsavhandlingar av den typ, som vanli- gen förekommer
            vid universiteten. Han säger därpå:
          </p>
          <p>
            Särskilt har gjorts gällande, att dessa avhandlingar ofta äro
            onödigt vid- lyftiga till omfånget. De kostnader, som nedläggas
            på utarbetandet och tryckningen av avhandlingarna, ha ansetts
            icke alltid stå i rimlig propor- tion till ämnenas beskaffenhet.
            Man har även påtalat, att värdefulla rön alltför länge undanhållas
            den vetenskapliga diskussionen på grund av den tidsutdräkt, som
            numera i regel är förenad med avhandlingarnas färdigstäl- lande.
            Jag skall här ej uttala någon mening om det berättigade eller
            obe- rättigade i dessa anmärkningar. Jag vill endast erinra om
            att i direktiven för de av min företrädare den 12 augusti 1944
            tillkallade sakkunniga för utredning rörande åtgärder för främjande
            av matematisk-naturvetenskap- lig forskning bland annat angivits,
            att de sakkunniga böra, såvitt gäller doktorsavhandlingar på de
            matematisk-naturvetenskapliga områdena, till behandling upptaga
            frågan om möjligheterna att utan eftersättande av kra- ven på
            vetenskaplighet begränsa avhandlingarnas omfång och därmed även
            de med deras utarbetande och tryckning förenade kostnaderna. I
            avvaktan på resultatet av den sålunda pågående utredningen och
            med hänsyn till det statsfinansiella läget anser jag mig icke
            nu kunna tillstyrka kanslerns förslag om anvisande av ett särskilt
            anslag av 180 000 kronor till bidrag till tryck- ningskostnaderna
            i allmänhet för doktorsavhandlingar.
          </p>
          <p>
            Frågan om understöd till tryckning av doktorsavhandlingar är
            emellertid så viktig, att vi trots det statsfinansiella läget
            och trots de skäl, som eck-
          </p>
          <pb facs="riksdagen-motions-pdf/data/1945/mot_1945__fk__247/mot_1945__fk__247-002.pdf"/>
          <p>
            16 Motioner i Första kammaren, nr 247.
          </p>
          <p>
            lesiastikministern i övrigt anfört, anse oss böra hemställa om
            beviljandet av det begärda anslaget. Som helhet taget äro doktorsavhandlingarna
            bety- dande bidrag till vetenskapens utveckling. Många av dem
            äro förstklassiga arbeten, som giva nya resultat för forskningen.
            I den mån det gjorts gällan- de, att doktorsavhandlingarna ofta
            äro onödigt vidlyftiga, bör det erinras att universitetskanslern
            föreslår att staten skall betala tryckningen av endast 12 ark
            (å 200 kronor) av varje särskild avhandling. Om en författare
            till en doktorsavhandling allt för vidlyftigt behandlat sitt ämne,
            får han alltså enligt kanslerns förslag själv stå för de därav
            flytande kostnaderna. Det finnes icke hinder mot att vid riksdagsbehandlingen
            eventuellt nedsätta bidraget till t. ex. att avse 10 ark. På grund
            av den maximering av bidra- get, som universitetskanslern föreslagit,
            är det enligt vår uppfattning icke behövligt att avvakta en utredning.
            Med stöd av vad nu anförts och då det som universitetskanslern
            betonat måste anses föga överensstämmande med principerna för
            vårt universitets- väsen, att en studie- och forskningsprestation,
            som närmast är att betrakta som ett examensprov och i vissa fall
            är obligatorisk för befattningar i statens tjänst, skall åsamka
            den studerande dryga kostnader, få vi anhålla,
          </p>
          <p>
            att riksdagen ville i årets statsverksproposition under åttonde
            huvudtiteln uppföra ett förslagsanslag å 180 000 kronor till bidrag
            till kostnaden för tryckning av doktors- avhandlingar.
          </p>
          <p>
            Stockholm den 22 januari 1945. Åke Holmbäck.
          </p>
          <p>
            Gunnar Myrdal. Nils Herlitz. S. G. W. Wahlund.
          </p>
        </div>
      </div>
    </body>
  </text>
</TEI>
