<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__357/mot_1932__fk__357-001.pdf"/>
      <div type="motHeader" xml:id="i-9WJomE1gRXcvMaQaKDMSsj">
        <div type="motTitle" xml:id="i-9LR1SdbNooHR4U7VYKdRfy"/>
        <div type="motSubmissionInfo" xml:id="i-WBQmARHJYc5gWDDMohxdrZ"/>
      </div>
      <div type="motBody" xml:id="i-FyeUyWUmsptUbG47FCLo7f">
        <div xml:id="i-TRvz5bPHhwTCHQCvL5LvXc">
          <p xml:id="i-En2Gx4FPFdASHaSqo5N5NS">
            Motioner i Första kammaren, Nr 357. 1
          </p>
          <p xml:id="i-H7wVwJrF13tCRnnKaN3h4D">
            Nr 357.
          </p>
          <p xml:id="i-QELiHPYor93BvHX9YhJ4MG">
            Av herr Lindhagen, i anledning av Kungl. Maj:ts proposition med
            förslag till lag om ändring i vissa delar av lagen den 18 juni
            1925 (nr 219), angående förbud i vissa fall för bolag och förening
            att förvärva fast egendom.
          </p>
          <p xml:id="i-Q51XsqoZS5r3gEswG7tmZS">
            Propositionen nr 191 med förslag till vissa ändringar i lagen
            om förbud i vissa fall för bolag och ekonomiska föreningar att
            förvärva fast egendom har utsträckt förbudet till att omfatta
            jämväl stiftelser och ideella föreningar. Denna komplettering
            är liksom bulvanlagen framtvingad av vissa norrländska skogsbolags
            ledares benägenhet att söka kringgå de sociala jordlagarna och
            icke minst både förbudslagen och dess komplement, bulvanlagen.
            Propositionen har — förtjänstfullt, enligt min uppfattning — sökt
            tillstoppa luckorna i förbudslagen för vidare undermineringar,
            såvitt på juridiska perso- ner ankommer. Endast ofarliga undantag
            från förenämnda utvidgning av la- gen ha medgivits. Det måste
            emellertid vara önskligt om ytterligare undantag kunde formuleras,
            som ej äventyrade utvägar för allvarliga överträdelser av la-
            garnas anda och mening. Åtminstone böra andra lagutskottet och
            riksdagen liksom regeringen ytterligare överväga denna angelägenhet.
            Det är nämligen av vikt att icke allmänheten åsamkas kostnader
            och besvär 1 onödan för sina lojala förvärv. Därför har i gällande
            förbudslag undantagits ideella föreningar. Endast genom ett misstag
            insmög sig vid en lagändring 1911 ett bortfallande av detta undantag,
            som återupptogs 1925. Att nu igen utesluta det, tyvärr med avsikt,
            är icke särdeles angenämt. Jag vill, som sagt, därmed icke hava
            underkänt pro- positionens motivering. Men det bör kunna ifrågasättas,
            huruvida icke ett förbud för stiftelser kan tills vidare vara
            en allvarlig varning nog för åtskilliga norrländska industrimän.
            Försöken att med hjälp av de juridiska personernas själlöshet
            avliva författningarnas själsliga innehåll kanske kunde en gång
            upp- höra. Eller med andra ord, skall man våga tro, att övervägande
            sannolikheter därför föreligga? Skulle en sådan förhoppning och
            även etiketten ideell för- ening missbrukas, först då skulle författningen
            komma med en andra och sista varning. För stiftelserna, som nödvändiggjort
            propositionen, har i förslaget gjorts vissa undantag. Fråga kan
            vara om de dock icke skulle kunna utvidgas åtminstone med det
            i den s. k. promemorian förordade ytterligare undantaget.
          </p>
          <p xml:id="i-PNiqftyzvdyEncpnErRHso">
            Bihang till riksdagens protokoll 1932. 3 saml. 108 häft. (Nr
            357.) 1
          </p>
          <p xml:id="i-HkA666BMWm86GqxC6aaEhD">
            Förbuds- lagen.
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-002.pdf"/>
          <p xml:id="i-CbWVY7TC2Wajp5qJhZW8E6">
            Bulvan- lagen och Svea hov- rätts utslag den 21 mars 19832.
          </p>
          <p xml:id="i-LoWi7xrP6Zeji39Ue2PiQ8">
            2 Motioner + Första kammaren, Nr 357.
          </p>
          <p xml:id="i-L3Cse84eMGzHTb8aCGYZxP">
            Vad däremot angår lagrådets tillägg till 4 $, vilket i vissa
            mån beaktats i propositionen, synes mig detsamma bringa oklarhet
            och ej vara av påtagliga för- hållanden föranlett. Det synes dessutom
            med den nu föreslagna formule- ringen kunna bli äventyrligt. Det
            betonar nämligen, att såsom särskilda omständigheter, som skulle
            kunna medgiva bifall till förvärvet, skall även anses, att den
            ideella föreningen eller stiftelsen »främjar ett allmännyttigt
            ända- mål samt att förvärvet äger avsevärd betydelse för föreningens
            eller stiftelsens verksamhet». Det visar sig att de ifrågavarande
            bulvanstiftelserna i stiftelse- breven givas allmännyttiga ändamål
            på samma gång de därmed även tjäna de enskilda intressen, för
            vilka den självägande bondestammen skall få förmin- skas och förvandlas
            till en beroende arrendatorsklass på ett bestående sätt. Tillägget
            synes mig därför böra utgå eller åtminstone erhålla tillägg om,
            att till sådana särskilda omständigheter ej få räknas förvärv
            av jordbruk, vari- genom den självägande jordbruksbefolkningen
            minskas. I detta sammanhang nödgas jag tyvärr beröra en annan
            angelägenhet som därmed äger sammanhang. De enskilda personernas
            fastighetsförvärv stå fort- farande kvar obeskuret och då jordkommissionens
            förslag om dessa förvärvs införlivande med förbudslagen såsom
            ett naturligt komplement till regleringen av Juridiska personers
            jordförvärv genom koncession icke framlagts av någon regering,
            så komma nya komplikationer att yppa sig. Såsom ett surrogat till
            koncessionslagen föreslogs och antogs år 1925 den s. k. bulvanlagen.
            Dess lockelse till överträdelser har emellertid föranlett det
            nu framlagda regeringsförslaget. Någon pålitlig ordning kan dock
            knappast ernås utan att domstolarna besjälas av insikt om deras
            uppgift att till- lämpa de sociala jordlagarna efter deras andemening
            och ej, ibland till det yt- tersta, beflita sig om formella uttolkningar
            med totalt äventyrande understun- dom av lagarnas uppgift. Därtill
            kommer kravet på åklagarmakten och övriga övervakande administrativa
            myndigheter att tillägna sig enahanda besjälenhet 1 lagarnas tillämpning.
            Det har emellertid under den långa kampen för sociala jordlagars
            tillkomst visat sig, att de ha mött sina största vedersakare,
            utom helt naturligt hos jord- bolag och andra större jordägare,
            även i den statliga och kommunala ämbets- mannaapparat, på vilken
            lagarnas tillämpning vilar. Allra värst ställer det sig, när,
            såsom ännu kanske oftast är fallet, intresset hos den administrativa
            och rättsskipande funktionarismen står deciderat på de stora jordägarnas
            fron- ter och därför ej nedlägga den erforderliga insikten och
            intresset på dessa so- ciala lagars tillämpning, som blivit dem
            anförtrodd. Det har förut under jordfrågans handläggning i riksdagen
            varit tillfälle att ofta belysa och exemplifiera detta förhållande.
            Nu har, såsom mången anser, tillkommit ett nytt exempel på den
            svenska rättsskipningens benägenhet att anlägga formella synpunkter
            på dylika sociala lagars tillämpning med även- tyrande av deras
            uppgift. Förhållandet har varit, att överträdelse av bulvanlagen,
            som dessutom har retroaktiv verkan, icke, såsom det förefallit,
            lyckats vinna något utpräglat nit hos de tjänstemannakårer, åt
            vilka författningen överlämnat övervakandet.
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-003.pdf"/>
          <p xml:id="i-Uz15GooFx39rDenjAsTu4V">
            Motioner + Första kammaren, Nr 357. 3
          </p>
          <p xml:id="i-QG3BvMFAzVJfLnwTbFaofy">
            Från orterna inkommo till skilda instanser klagomål och för min
            del kunde jag slutligen ej underlåta att anmäla förhållandet exemplifierat
            hos justitieom- budsmannen. Emellertid hade bulvanlagens tillkomst
            vållat ett visst avbräck 1 bemö- dandena att kringgå förbudslagen.
            Detta föranledde, att norrländska bolag i stor utsträckning inom
            vissa län och särskilt Västernorrlands län ingingo till regeringen
            och begärde att få köpa sådana jordbruksfastigheter, som inne-
            hades i själva verket av deras bulvaner. En sådan utväg hade yppats
            och åberopades även av dem genom vissa, enligt min uppfattning
            äventyrliga utvidgningar i 1925 års förbudslag av bolagens förvärvsmöjligheter.
            Så gott som alla ortsmyndigheter tillstyrkte ansökningarna. Avsikten
            med detta nya stormanlopp var emellertid den dåvarande jordbruksministern
            Hellström så uppenbart, att han avstyrkte och regeringen avslog
            lejonparten av dessa an- sökningar. Då sålunda denna utväg ej
            slog i spann, började bolag här och var uppfinna de nya i den
            nu framlagda propositionen behandlade stiftelserna för att till
            dem rädda undan åtminstone de redan förvärvade bulvanhemmanen,
            som ho- tades av bulvanlagen. Genom bemödanden från vissa jordbrukskommissioner,
            förenämnda anmälan till justitieombudsmannen och enskilda insatser
            från orts- befolkningen hade nämligen, såsom det åtminstone förmäldes
            från orterna, om- sider en något större benägenhet visat sig bland
            åklagarmyndigheterna att beakta angivelser under bulvanskap och
            företaga egna undersökningar. Bland dem som således omsider år
            1931 åtalades vid domstol för gamla bulvanförvärv var Dynäs och
            Väja aktiebolag, styrda av direktören och aktie- ägaren, konsul
            John Ekman på Väja. Samtidigt hade den senare träffat för- beredelse
            för att även för sina bolag bilda en stiftelse av nu omhandlat
            slag för att, såsom i propositionen även omnämnes, å desamma överföra
            en del av sina av bulvanlagen hotade fastigheter. Bolagen hade
            också år 1926 ingått till Kungl. Maj:t och på sätt ovan sägs begärt
            tillstånd att få förvärva samma fastig- heter. Framställningen
            var fördelad på två ansökningar som närmare ut- vecklade alla
            de skilda fördelar, som skulle vinnas för bolagen, genom att dessa
            fastigheter, lagfarna i konsul Ekmans namn, »sammanslogos med
            bo- lagens övriga egendomar». Allt var särdeles väl tillrättalagt
            för bolagen ge- nom konsul Ekmans inköp. Det var redan där tydligt
            uttalat, att fastig- heterna voro med omtanke inköpta av konsul
            Ekman för att först och sist tjäna hans bolags intressen. Dessa
            ansökningar liksom de flesta andra av- slogos av Kungl. Maj:t
            den 12 november 1926. Nu blevo Ekman och hans bolag den 31 januari
            1931 instämda till Sol- lefteå tingslags häradsrätt av landsfogden
            Sune Påhlman å tjänstens vägnar med yrkande, att, enär Ekman såsom
            bulvan för bolaget innehade förberörda fastigheter, häradsrätten
            måtte i fråga om dessa fastigheter meddela sådant föreläggande,
            som avsågs i 1 $ 1 stycket av bulvanlagen den 18 juni 1925. Till
            stöd för sin talan åberopade åklagaren dels de nämnda ansökningarna
            till Kungl. Maj:t från bolagens sida om förvärv av Ekmans ifrågavarande
            fastigheter samt att dessa ansökningar avslagits, dels att det
            av fastigheterna
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-004.pdf"/>
          <p xml:id="i-4iWGxEjxXhfF6Bu3GA3EcV">
            4 Motioner i Första kammaren, Nr 357?.
          </p>
          <p xml:id="i-TTeAQf4kE3Pk1cSLdyKbUB">
            årligen utstämplade virke avverkats på fastigheterna för bolagets
            räkning och dels de vidtagna åtgärderna för bildandet av en stiftelse,
            vari bl. a. dessa fastigheter skulle ingå och varom ansökan även
            ingivits till länsstyrel- sen men sedan återkallats. Åklagaren
            hade bort åberopa även de förenämnda ansökningarnas ovan berörda
            motivering. Svarandena genmälde vid häradsrätten: Huvudargumentet
            eller regeringens avslag vore klent. Om bolagen tillåtits förvärva
            fastigheterna hade det snarare kunnat sägas, att bolagen kunnat
            anses såsom bulvan åt Ekman. Beträffande avverkningen hade Ekman
            varje år till bolaget försålt de träd, som ansetts böra utstämplas,
            och därför hade bolaget erlagt likvid. Åtskilliga kontrakt om
            sådana försäljningar med utsatt antal träd och försäljningsbelopp
            före- teddes i rättegången och voro i dessa kontrakt stadgat:
            »Till säkerhet för detta köp medgives köparen rätt att utan säljarens
            hörande söka och erhålla inteck- ning uti hans ägande hemman.»
            Vad slutligen angick ansökningen till läns- styrelsen bestod den
            allenast uti, att bolagen och Ekman förhört sig om stif- telsens
            verkningar i olika avseenden samt fått påskrift å ett exemplar
            av stiftelsebrevet av landshövdingen, att han åtog sig vissa enligt
            detsamma ho- nom tillkommande uppgifter beträffande stiftelsens
            förvaltning. Stiftelsens bildande hade ännu ej fullföljts, huvudsakligen
            av den anledning, att en lant- mäteriförrättning om ägoutbyten
            ej blivit avslutad. — Ekman betonade vidare och sökte styrka,
            att han vore ensam ägare av alla aktierna i bolagen. Han kunde
            således ej avtala med sig själv, menade han, och även av den anledningen
            förelåg ej något bulvanförhållande. Målet förekom vid häradsrätten
            den 14 april, 9 juni och 16 juli 1931. Vid andra tillfället överlämnade
            åklagaren målet under anhållan att före slutligt utslag få skriftligen
            bemöta svarandenas invändningar. Även svarandena över- lämnade
            målet men ville taga del av åklagarens genmäle. Häradsrätten hade
            ingen erinran mot parternas ytterligare anhållan om skriftväxling
            före målets avgörande vid tingets slut, dock skulle åklagaren
            senast den 26 juni 1931 inkomma med sitt bemötande. Vid sluttinget
            den 16 juli 1931 hade inget yttrande inkommit från parterna och
            meddelade häradsrätten samma dag följande utslag: Enär med hänsyn
            till den omständigheten, att bolaget hos Kungl. Maj:t anhållit
            om tillstånd att förvärva ifrågavarande fastigheter samt denna
            anhållan av Kungl. Maj:t avslagits ävensom till övriga i målet
            upplysta omständigheter finge anses styrkt, att Ekman, som hade
            lagfart å samma fastigheter, vore bulvan för bolaget, mot vilket
            bolag förbud att utan tillstånd eller särskilt godkännande förvärva
            eller behålla fast egendom vore gällande, i det att Ekman huvudsak-
            ligen innehade nämnda fastigheter för bolagets räkning, prövade
            häradsrätten jämlikt förenämnda lagrum rättvist giva svarandena
            föreläggande i närmare anslutning till lagens innehåll. Ekman
            samt »Väja och Dynäs aktiebolag» klagade i Svea hovrätt. De åbe-
            ropade delar av motiveringarna i jordkommissionen 1921 samt av
            departements- chefen och lagutskottet 1925 rörande bulvanlagens
            tillämpning. Ekman hade endast av »tekniska skäl» önskat genom
            sitt eget bolag få disponera över fastig-
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-005.pdf"/>
          <p xml:id="i-5rYvo2vG1gwNd6zitnjp8Q">
            Motioner i Första kammaren, Nr 35?. D
          </p>
          <p xml:id="i-3BvpLSbUazVgsbCyFZD6QM">
            heterna. Det vore svårt förstå, huru detta kunde kallas ett bulvanförhållande.
            Ekman hade till bolaget överlåtit avverkningsrätt. Den omständigheten
            att han önskade avverka skog på sin egendom kunde naturligtvis
            ej utgöra något in- dicium för bulvanförhållande. Och att han
            ej haft anledning att sälja sko- gen till något annat bolag än
            det av honom ägda låg i sakens natur, då han härigenom undginge
            alla mellanhänder och övriga försäljningskostnader. Bil- dandet
            av en stiftelse hade varit på tal. Av det tilltänkta stiftelsebrevets
            innehåll framginge på det mest eklatanta sätt, att fastigheterna
            utgjorde hans privata egendom, således just motsatsen till vad
            åklagaren gjort gällande. Häradsrättens skäl hade intet gemensamt
            med de i motiven till förarbetena exemplifierade kännetecknen
            på ett bulvanförhållande. Man kunde antaga, att häradsrätten,
            som finge antagas känna till ändamålet med lagstiftningen om inskränkning
            i rätten att förvärva fast egendom, ansett att Ekman såsom privat-
            kapitalist och ägare av tvenne bolag utgjorde en från lagstiftarens
            synpunkt lika stor fara för lagstiftningens ändamål att skydda
            bondestammens ägande- rätt till jorden som väl något bolag. Häruti
            kunde man måhända giva härads- rätten rätt. Men icke desto mindre
            finge denna omständighet ej tillmätas någon betydelse i förevarande
            fall. Vid tillkomsten av 1906 års förbudslag framhölls uttryckligen,
            att, därigenom att lagen ej berörde enskildas rätt att förvärva
            fast egendom, medförde den ej någon rubbning i den allmänt er-
            kända och ännu gällande principen om allas likhet inför lagen.
            Ekman hade alltså full rättighet att i sitt ekonomiska intresse
            förvärva och innehava fast egendom. Och då såsom ovan redan anförts
            det ej ens skulle innebära något kringgående av lagen, om man
            gjorde detta i egenskap av aktieägare och upp- läte nyttjanderätten
            till egendomarna till sina bolag, så kunde något kringgå- ende
            av lagen så mycket mindre anses föreligga, då han själv förvaltade
            sina fastigheter. Hovrätten meddelade utslag den 21 mars 1932.
            Därvid konstaterades först, att, ehuru besvären varit utställda
            till delgivning med åklagaren Påhlman, hade emellertid denne,
            oaktat han av besvärshandlingarna behörigen erhållit del, underlåtit
            inkomma med förklaring. I sak yttrade hovrätten (hovrättsråden
            Anders Renström och Arvid Johansson samt assessorerna Gudmund
            Welinder och Sven Björkholm): »Enär av vad i målet förekommit
            ej kan anses framgå, att mellan Ekman och bolaget föreligger bulvanförhållande
            med avseende å ifrågavarande fastigheter, prövar hovrätten rättvist
            att med upphävande av häradsrättens utslag ogilla åklagarens i
            målet förda talan». Detta utslag har väckt uppseende i orten och
            även inom riksdagen. Man anser, med fog såvitt jag förstår, att
            genom en sådan rättsskipning blir bul- vanlagen verkningslös.
            Och därmed kommer även den nu framlagda propo- sitionen till korta.
            Härtill kommer nu att enligt gällande rättsordning får ett mål
            av denna principiella vikt icke fullföljas utan tillstånd av justitiekanslärsämbetet
            på åklagarens framställning. Hovrätten har nämligen betraktat
            målet såsom kriminellt mål. Det ringa intresse åklagaren synes
            hava ådagalagt i målets utförande såväl genom årslånga dröjsmål
            med åtalets anställande som under-
          </p>
          <p xml:id="i-UNmCFjHHaLNv4QBcQZT1k5">
            Kartong med ändrin åå sid. 6.
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-006.pdf"/>
          <p xml:id="i-HvjTwBkRMMjhDXnm9euDL">
            Retroaktiv verkan.
          </p>
          <p xml:id="i-91HzEtMyxGeXbfRxNwVmzk">
            Yrkanden.
          </p>
          <p xml:id="i-62omQM2iAse4stiPPGaCJu">
            6 Motioner i Första kammaren, Nr 357.
          </p>
          <p xml:id="i-T8PuRB1JpVUu4aYrrfJLes">
            låtenhet att ingå i bemötande av svarandepartens genmälen äventyrar
            i sin mån, att någon anmälan om målets fullföljande inte ens kanske
            kommit till vederbörandes kännedom. Emellertid har nu, enligt
            vad som meddelats mig från orten, den nye landshövdingens uppmärksamhet
            blivit fästad på hovrät- tens utslag och önskvärdheten, att det
            åtminstone överklagades för vinnande av ett slutligt prejudikat.
            I detta sammanhang må göras en erinran. När förslag till bulvanlag
            före- låg diskuterades två linjer: överträdelsers »kriminalisering»
            eller icke. Man valde i avvaktan på erfarenheter att icke kriminalisera
            lagen. Icke förty har i lagen stadgats, att mål, som i lagen avses,
            skall behandlas i den för brottmål stadgade ordning. Därigenom
            hindras fullföljd till högsta instans av mål, som äro av övervägande
            civil natur och mången gång, såsom här är fallet, röra vida viktigare
            saker och tolkningar av lagar än en myckenhet mål, som fritt få
            fullföljas till högsta domstolen. Detta utslag påminner om domstolars
            utslag beträffande den norrländska vanhävdslagen. Denna talade
            om jordbrukets vanhävd och hela lagens upprän- ning var ju att
            bevara de självständiga jordbrukarehemmen. TI strid mot denna
            lagstiftnings sociala avsikter sammanslog bolag flera arrendegårdar,
            på ett och annat ställe i mycket stor omfattning. Åbyggnaderna
            nedrevos och i de senare fallen drev bolaget jordbruk för egen
            räkning på de sålunda förintade bonde- gårdarna. Ingripande från
            vederbörande jordbrukskommission ogillades i dom- stolarna med
            den motiveringen, att »jordbruket» ju i alla fall var hävdat.
            Van- hävdslagen blev sålunda tillspillogiven och statsmakten måste
            antaga en tilläggs- lag, som till domstolsväsendets ledning uttryckligen
            betonade, att med bondejord- brukens vanhävdande åsyftades även
            vanhävd och i all synnerhet förintelse av åbyggnaderna. Det blir
            nu kanske nödvändigt att ge även bulvanlagen en även för domstolar
            begriplig formulering om dess verkliga mening. Slutligen må erinras,
            att, om än den rena juridiken, med uppoffrande av ända- målet,
            ofta förklarar att även social lagstiftning icke får ha retroaktiv
            verkan, har ett undantag därifrån dock gjorts i fråga om bulvanlagen.
            Då nu de föreslag- na tilläggen och ändringarna i förbudslagen
            ytterst avse att stärka bulvanlagen, så synas mig dessa tillägg
            och ändringar böra uttryckligen förklaras hava re- troaktiv verkan
            å de nyinrättade stiftelser, som föranlett det ifrågavarande lag-
            förslaget. På grund av vad sålunda anförts hemställes,
          </p>
          <p xml:id="i-3cepV36tYgHDknHR1iGwKJ">
            att riksdagen med anledning av propositionen 191 med för- slag
            till vissa ändringar i lagen om förbud i vissa fall att för- värva
            fast egendom ville 1) överväga, om ideella föreningar kunna fortfarande
            undan- tagas från förbudslagen; 2) överväga, om ytterligare undantag
            från förbudet för stif- telsers förvärv skulle kunna ifrågasättas;
            3) besluta att det av lagrådet förordade tillägget till för-
          </p>
          <pb facs="riksdagen-motions-pdf/data/1932/mot_1932__fk__357/mot_1932__fk__357-007.pdf"/>
          <p xml:id="i-CenHH1pbNHuDSTx5hfm9wB">
            Motioner i Första kammaren, Nr 357. 7
          </p>
          <p xml:id="i-XxTkaR2HrTsbhAs64stzRm">
            budslagens 4 $ sista stycket skall utgå eller åtminstone givas
            ett så tydligt innehåll, att förvärv av jordbruk, varigenom den
            självägande jordbruksbefolkningen minskas, ej kan av andra skäl
            falla under sådana »särskilda omständigheter», som må medgiva
            förvärv av ideell förening eller stiftelse; 4) besluta att det
            nya stadgandet om förbud mot förvärv av stiftelser skall äga retroaktiv
            verkan mot redan tillkomna stif- telser av ifrågavarande slag;
            5) besluta eller hos Kungl. Maj:t begära skyndsamt förslag till
            sådan revision av den med ifrågavarande proposition sam- manhängande
            bulvanlagen att, med anledning av Svea Hovrätts ovannämnda utslag
            den 21 mars 1932, berörda författning lik- som tidigare måste
            ske med den norrländska vanhävdslagen gl- ves ett sådant tydligt
            innehåll, att den uppenbara meningen med lagstiftningen ej kan
            förbises av domstols- och åklagar- väsendet.
          </p>
          <p xml:id="i-NJoneAbVMDexohfLLAbWSQ">
            Stockholm den 6 april 1932.
          </p>
          <p xml:id="i-L939fEfEVphieJWc6ZtJ4B">
            Carl Lindhagen.
          </p>
        </div>
      </div>
    </body>
  </text>
</TEI>
