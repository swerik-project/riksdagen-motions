<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00373">
  <teiHeader>
    <fileDesc>
      <titleStmt>
        <title>Södertälje forskning och industriell utveckling</title>
        <author corresp="i-J6iNc7etmFsvBgThMM5STy i-XcAqMe3ntVBboWUxqACfz">av Gunnar Andrén och Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertälje forskning och industriell utveckling</title>
          <idno type="rdwebb">H002N373</idno>
          <rs type="number">N373</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N373/text</ref>
          <ref type="dokument_url_html">http://data.riksdagen.se/dokument/H002N373</ref>
          <ref type="dokumentstatus_url_xml">http://data.riksdagen.se/dokumentstatus/H002N373</ref>
          <ref type="doc">http://data.riksdagen.se/fil/356F87F9-8C23-4465-8B23-6DA6036F9E73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GRbJomRV2EgEW4veaHrjwH" type="signed"/>
        <correspContext corresp="i-GRbJomRV2EgEW4veaHrjwH">
          <note type="signatory" corresp="i-J6iNc7etmFsvBgThMM5STy"/>
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-6PQT66uph8QPo5jqVaWf9Q" type="numbering">
          <date when="2012-10-08"/>
        </correspAction>
        <correspAction xml:id="i-GuEGn4PF6zg4RsguNw64Rr" type="submission">
          <date when="2012-10-05"/>
        </correspAction>
        <correspAction xml:id="i-LR37u2TWs3AN1YjKtLvnqr" type="transfer">
          <date when="2012-10-05"/>
        </correspAction>
        <correspAction xml:id="i-H6CHqxqhcS3pZEUug8xdpf" type="assigned"/>
        <correspContext corresp="i-H6CHqxqhcS3pZEUug8xdpf">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LoEBhmcEA9or3jc1DrWSMx">
            Förslag till riksdagsbeslut
          </head>
          <list style="ol">
            <item xml:id="i-BVJzAbbyhAaJKwZCGrCfQ3">
              Riksdagen tillkännager för regeringen som sin mening vad som
              anförs i motionen om Södertäljes näringspolitiska förutsättningar
              och särskilda potentialer.
            </item>
            <item xml:id="i-C6TU4Te55AqiVgbWn6WGAs">
              Riksdagen tillkännager för regeringen som sin mening vad som
              anförs i motionen om överväganden beträffande påskyndande av moderniseringen
              av Södertälje sluss. 1
            </item>
          </list>
          <p xml:id="i-9L12dmnrGnrgXyV9f7NKox">
            1 Yrkande 2 hänvisat till TU.
          </p>
        </div>
        <div type="motContent">
          <head xml:id="i-XSJfXJqXDcrDFMwGqHgpkq" type="h1">
            Motivering
          </head>
          <p xml:id="i-NTuKd1y2ve3mUNrEGccXNE">
            Lås oss börja med att konstatera att riksmötet 2011/12 liksom
            en följd av år tidigare utan motivering avslog våra framställningar
            om att särskilt stödja Södertälje som centrum för medicinsk forskning
            och bilteknisk utveckling.
          </p>
          <p xml:id="i-JfBrRAvnVqXCLWa9yuZb1h">
            Händelser därefter har dessvärre besannat våra värsta farhågor
            och anställda vid Scania, numera utlandsägt, och Astra Zeneca,
            numera utlandsägt, har på skilda sätt fått erfara vad bristen
            på förutseende och insiktsfull forskningspolitik kan få för följder.
            Att nu gråta över spilld mjölk båtar föga, nu gäller det att med
            kraft se till att den kvalificerade forsknings-, utvecklings-
            och tillverkningsstaden Södertälje rustas för en framtid som kan
            bidra till att Sverige blir ett land där forskning och utveckling
            ligger i framkanten i världen.
          </p>
          <p xml:id="i-TqhHCexWuW1hrw4NeCnZv7">
            Den mediala bilden av Sveriges största industristad, Södertälje,
            präglas låt vara kanske mindre nu än tidigare år också 2012 av
            problem, inte av möjligheterna. Det är framför allt gangsterdåd
            i kombination med invandrar- och flyktingfrågor som gett medialt
            utrymme. Därtill kommer, för välståndet i stort än viktigare,
            de stora problem som drabbade Scania 2009 med enormt efterfrågefall
            på tunga lastbilar och bussar och det enorma slag som våren 2012
            kom då Astra Zeneca meddelade att dess forskningsavdelning läggs
            ner och cirka 2 000 forskare friställs samma besked nådde en annan
            avdelning, belägen i Montreal. Konkurrensen på så skilda marknader
            som lastbilar, bussar och olika läkemedel är oerhört hård. Den
            som inte ligger långt fram, kommer att komma långt efter.
          </p>
          <p xml:id="i-Lic5LCibxnenthbHou1C8h">
            Om vi raskt vänder på bilden av Södertälje ser vi emellertid
            en stad med välståndsbildande krafter av stor betydelse för hela
            Sveriges välstånd.
          </p>
          <p xml:id="i-JewLaAMA8VoHdrJLVJNTn9">
            Södertälje med sina 88 644 invånare (30 juni 2012) jämfört med
            87 685 den 31 december 2011, 87 137 invånare (30 juni 2011) och
            85 780 ett år tidigare (30 juni 2010), skiljer sig nämligen från
            alla andra större svenska kommuner i ett viktigt avseende: De
            globala och därmed nödvändigtvis stora företagen dominerar arbetsmarknaden
            men är samtidigt i minoritet vad gäller arbetsplatser.
          </p>
          <p xml:id="i-SYkLw573DpGKZSWQ39wWAA">
            De stora industriföretagens framgång i Södertälje är en förutsättning
            för övrig varu- och tjänsteproduktion. Södertälje har en stor
            arbetsmarknad, över 43 000 sysselsatta i cirka 4 870 små och därtill
            ett fåtal stora företag varav två, Scania AB och Astra Zeneca,
            själva står för 16 000 anställda (Scania 10 500 och Astra Zeneca
            5 500 som kring årsskiftet 2012/2013 dock kommer att ha reducerats
            till cirka 4 500).
          </p>
          <p xml:id="i-H1W4G6C818nCH5DqQenkRJ">
            De största av dessa och därmed de till numerären största arbetsplatserna
            utgörs inte av kommunen, landstinget eller staten utan av varu-
            och tjänsteproducerande, exporterande, forskande, framtidsinriktade
            företag.
          </p>
          <p xml:id="i-UpQ9QYp4dfDkY9DsQDRBM">
            Den lokala arbetsmarknaden har cirka 46 500 arbetsplatser i bortåt
            6 000 företag, där 87 procent har färre än fem anställda. Likväl
            dominerar några få kraftigt, så här ser de femton största företagen
            eller förvaltningarna ut i Södertälje (siffrorna huvudsakligen
            från 2010):
          </p>
          <p xml:id="i-5M2vnQL6Fwfgp38eyT5S6n">
            Scania 10 000 Astra Zeneca 6 000 Södertälje kommun 5 800 Stockholms
            läns landsting (i Södertälje) 1 400 Foria AB (Saab) 800 Dynamate
            AB 700 Saab Automobil Powertrain 570 De Laval Sales AB 300 Telge
            Energi (kommunägt) 300 Scania Parts Logistics 260 Cerealia Foods
            AB 250 Svenska Volkswagen AB 225 Fläkt Woods AB 210 Telge Bostäder
            AB (kommunägt) 170
          </p>
          <p xml:id="i-L2DWjx4hH5iW1jkPLvme8H">
            Ser vi till befolkningsutvecklingen kan vi konstatera att Södertälje
            är en av Sveriges största städer, oaktat att Nykvarn (9 387 invånare
            den 30 juni 2012 mot 9 322 invånare den 30 juni 2011 och 9 257
            motsvarande tidpunkt 2010) vid årsskiftet 1998/99 blev en egen
            kommun.
          </p>
          <p xml:id="i-MRdTQWaFnm6FV35KiPkBG9">
            Södertälje hade 80 735 invånare vid årsskiftet 2003/04, i dag
            8 000 fler. Befolkningsprognosen, som förutsätter fortsatt hög
            industrialisering inom kommunen, under den kommande tioårsperioden
            ser ut enligt nedan.
          </p>
          <p xml:id="i-AAsku2QGQb8sSfm8ngk4Ld">
            Den faktiska och prognostiserade befolkningsutvecklingen vid
            utgången av respektive år:
          </p>
          <p xml:id="i-4ZqNWisSXjv9Jc5QsaJTHW">
            2005 81 455 (31 dec.) 2006 81 791 (31 dec.) 2007 83 642 (31 dec.)
            2008 84 172 (31 dec.) 2009 85 270 (31 dec.) 2010 86 246 (31 dec.)
            2011 87 861 (31 dec.) 2012 89 000 prognos 31 dec.
          </p>
          <p xml:id="i-4nfHR7ZdPJpeoRxUCh8DvW">
            Genom kraftiga svängningar i flykting- och anhörigmottagandet
            är prognoserna mer osäkra för Södertälje än de flesta andra kommuner.
          </p>
          <p xml:id="i-KjQHsd3eKqp1KcZNSd6ADt">
            Det mest framgångsrika Södertäljeföretaget på 2000-talet är Scania.
          </p>
          <p xml:id="i-SG3LsjQRNzcaga1oou6jaz">
            Det kan räkna sitt ursprung till 1891 då Vabis (Vagnfabriksaktiebolaget
            i Södertelge) kom till. Senare fusionerades företaget med Scania
            AB i Malmö och hamnade i Saab-Scaniagruppen. I dag är Scania AB
            ett av Sveriges allra viktigaste företag med produktion av lastfordon
            och bussar för världsmarknaden. Den 20 september 2012 hade Scaniakoncernen
            38 056 anställda varav 10 500 i Södertälje. Företaget har cirka
            20 000 återförsäljare världen runt.
          </p>
          <p xml:id="i-RKwpz8miMWaUJD7hTLBG4d">
            För bara något år sedan var antalet anställda i Södertälje drygt
            9 000, i dag halvtannat tusen fler. Tillverkning sker utöver sammansättning
            i huvudsak av motorer och växellådor, från Falun har flyttats
            produktion av axlar, från Sibbhult växellådor och retarder medan
            produktionen i Oskarshamn av hytter och i Luleå rambalkar och
            bakaxelbryggor fortsätter.
          </p>
          <p xml:id="i-XT3Q1K3h1Bwua7pkMUrBMw">
            Scania drabbades hårt av finanskrisen 2008/09. Genom speciella
            arrangemang, som inneburit kostnads-, arbetstids- och ersättningssänkningar
            men mycket utbildning, påverkades antalet anställda mindre än
            befarat. Scania bildade skola i Sverige med syfte att behålla
            yrkeskunnig personal även när produktionen måste minska. I dag
            är Scania ett av Sveriges mest framgångsrika företag, lönsamhetsmässigt
            och teknikmässigt.
          </p>
          <p xml:id="i-H9ebmpy18FSiWgoC5oeG6J">
            Inom fordonsproduktionen är antalet underleverantörer mycket
            stort. De finns både i och utom Sverige. Närheten till marknaderna
            spelar på fordonsområdet en roll, det är också mot den bakgrunden
            man skall se hur sammansättningsfabriker finns överallt från Polen
            till Brasilien.
          </p>
          <p xml:id="i-55SkkXiEpnjZ5R2Ertiame">
            Det är av yttersta vikt att värna kunskaps- och utvecklingsbasen
            för Scanias framtid i Södertälje. I det nya forsknings- och utvecklingscentrum
            som byggts arbetar i dag 3 000 ingenjörer.
          </p>
          <p xml:id="i-JFPXTVmzDcRgz8a4G3rQA4">
            Man kan på ägarsidan konstatera att Scania AB i dag till 87 procent
            ägs av tyska Volkswagen.
          </p>
          <p xml:id="i-HcNuXUipyFf1SG9tvuenJf">
            Astras betydelse för Sverige genom åren kan inte överskattas.
            Det gäller både industriellt och för den enskilde.
          </p>
          <p xml:id="i-UxkUjpEmCY5AKsVJCX5vq5">
            Företaget startades 1913 och började 1931 med egen forskningsverksamhet.
            Sedan 1955 är bolaget noterat på Stockholmsbörsen, sedan 1996
            i New York, från 1999 som Astra Zeneca efter samgåendet med USA-företaget
            Zeneca.
          </p>
          <p xml:id="i-7X2QcTcpGK6D7CTTVQGC7x">
            År 1974 startade Astra produktionen vid Gärtunafabriken i Östertälje,
            och av de många preparat som utvecklats är magmedicinen Losec
            det varumärkesmässigt mest kända. Sedan 2007 har Astra Zeneca
            minskat antalet anställda världen över med 21 600 till 61 000
            vid årsskiftet 2011/2012. Som mest hade företaget 13 000 i Sverige,
            varav mer än hälften i Södertälje där mycket stora investeringar
            i forskning och produktion genomförts under senare år, i storleksordningen
            7 miljarder kronor.
          </p>
          <p xml:id="i-DiAAHwQ3m6vuhtc4ugMaWC">
            Den 2 februari 2012 meddelade företagsledningen att ytterligare
            7 300 tjänster skall bort och att forskningsavdelningen i Södertälje
            läggs ner vid årsskiftet 2012/2013, vilket betyder att cirka 2
            000 forskare i Södertälje friställs.
          </p>
          <p xml:id="i-KMUWSJ58JfrxquDYTWbUwW">
            Regeringen tillsatte omgående en forskningssamordnare, Lars Leijonborg,
            och Södertälje kommun strax därpå en lokal företrädare att hantera
            Södertälje kommuns intressen, Anitra Steen.
          </p>
          <p xml:id="i-XoaRBCgkfWL5ce6wP93FAo">
            Inför budgetpropositionen 2013 meddelades den 15 september att
            ett nytt medicinskt forskningscentrum ska skapas i Södertälje
            med ett initialt kapital om 100 miljoner kronor. Fler åtgärder
            på forsknings- och sysselsättningssidan planeras, bland annat
            kommer SP, Sveriges Tekniska Forskningsinstitut med huvudkontor
            i Borås sedan 1976, på uppdrag av Vinnova, att etablera verksamhet
            i Södertälje.
          </p>
          <p xml:id="i-SJwXPc1kdZb96Y76KGtvT3">
            Att hitta nya forsknings- och arbetsområden till cirka 2 000
            anställda forskare, varav minst 25 procent med akademisk doktorsexamen
            som merit, kräver emellertid både tid och uppfinningsrikedom i
            vetskap om att Astra Zeneca lagt ner cirka 12 miljarder kronor/år
            på forskning de senaste åren.
          </p>
          <p xml:id="i-V8oq8pGk1HWZuzR62xarJN">
            Årligen har Astra Zeneca bidragit med nära 5 procent av det sammantagna
            exportvärdet från Sverige. Företagets betydelse för sysselsättningen
            är dock ringa, Astra Zeneca sysselsätter i Sverige ungefär 4 promille
            av alla privatanställda inom det privata näringslivet.
          </p>
          <p xml:id="i-AU8igqkjvSTH8dQ5AVTHjU">
            Liksom andra läkemedelsföretag befinner sig Astra Zeneca sedan
            flera år i ett skede där personalbesparingar sker och forskningsprojekt
            läggs ned. Det har varit fallet särskilt sedan 2007; det speciella
            är att nedskärningarna under 2012 drabbat även Södertälje, på
            bekostnad bland annat av satsningar i Boston, USA.
          </p>
          <p xml:id="i-WY7qeWwpG59NyxG9u32YMQ">
            Medicinteknikindustrin är dock en viktig plattform för det svenska
            välståndet. Därför är det viktigt att ta tillvara forskningskompetens
            i Södertälje. Medicinteknik skapar jobb och forskning för miljarder
            och åter miljarder och är dessutom attraktiva arbetsplatser.
          </p>
          <p xml:id="i-UC8RKGc1WL3Y375Aw91dju">
            Det är i det perspektivet, och vetskapen om vilken betydelse
            medicin-, fordonstillverkning och -forskning har för svensk välfärd,
            som förutsättningarna för industrietablering i Södertälje skall
            ses. Utan fortsatt tillväxt, grundad på framtidsinriktade forsknings-
            och produktionsförutsättningar i bland annat Södertäljeregionen,
            kommer, i den mån inte främst produktionsresurser av skilda skäl
            redan flyttats till andra regioner, Sveriges välfärd att påverkas
            ytterst negativt, detta utöver vad som redan sker av andra skäl:
            påfrestningar av både demografiska och andra strukturella orsaker.
          </p>
          <p xml:id="i-8JwcS8i5kvoPVaLE3MDJu7">
            Därför måste de i Sverige verksamma produktions- och forskningsföretagens
            framtida behov av kvalificerade medarbetare, och därmed all service
            i form av bostäder, skolor, sjukvård och annan infrastruktur i
            området, tillgodoses.
          </p>
          <p xml:id="i-2qi9mRUHH4UPXibUAAaUxb">
            Det förtjänar också påpekas, vilket också framfördes av Folkpartiet
            i valrörelsen 2010, att avskrivningsvillkoren för forskning och
            utveckling måste vara mycket goda.
          </p>
          <p xml:id="i-SGzCBZzBsxDWfC6NYMcZ5C">
            Det bör enligt vår mening övervägas om inte särskilda villkor
            skall införas för forskningsintensiva företag som Astra Zeneca
            och Ericsson det andra helt forskningsberoende framtidsföretaget
            i Sverige eftersom kostnaderna för framtagande av nya produkter
            är så stora. Intäkterna och i bästa fall vinsterna kommer långt
            senare. Sanningen är att utan forskning dör både Astra Zeneca
            och Ericsson i Sverige.
          </p>
          <p xml:id="i-ThpHsPVkSEb36vhgTvLpcz">
            Men det är viktigt att minnas att forskningsintensiva företag
            behöver en kringmiljö som stimulerar utbyte av erfarenheter och
            kunskaper mellan skilda men ändå till sin akademiska inriktning
            likartade verksamheter. I Södertälje syns detta främst på fordonsområdet,
            där produktion gått hand i hand med marknadsföring och försäljning
            via in- och utskeppning genom Södertälje Hamn, särskilt anpassad
            till fordonshantering. En del fordonssammansättningar har redan
            förlagts till andra länder. Det gäller bussar som av kostnadsskäl
            flyttats till Polen, medan lastbilar av uttalade marknadsföringsskäl
            sedan 1956 satts samman i Brasilien.
          </p>
          <p xml:id="i-5UzGXEuVva2XL5wtR8Vnb9">
            Det är emellertid viktigt att för framtiden säkra att produktion
            kan fortsätta i vårt land. Det förutsätter att de personalkostnadsfördelar
            som finns i andra länder kan vägas mot de konkurrensfördelar på
            kunskaps-, miljö-, personal-, forsknings- och utvecklingsområdena
            som vårt land kan erbjuda. Södertälje ligger redan väl till kommunikationsmässigt,
            med hamn, två Europavägar genom kommunen och i huvudsak väl fungerade
            tågtrafik.
          </p>
          <p xml:id="i-YAZ6fuN8ptyfK7rVpsbANm">
            Den 27 september 2010 påbörjades den länge efterfrågade utbyggnaden
            av dubbelspår mellan Södertälje centrum och Södertälje Hamn samt
            tillgänglighetsanpassningen av stationen i Södertälje Hamn. Projektet
            har nu framskridit så långt att räls har lagts ut och kommer att
            invigas under 2013. Sträckan Södertälje stationSödertälje Hamn,
            idag en busslinje, har länge tillhört Sveriges mest trafikerade
            enspåriga järnvägslinjer. Dubbelspåret kommer att göra Södertälje
            mer tillgängligt i alla avseenden.
          </p>
          <p xml:id="i-U3ZPH7wJTnGEZkoqF48VKM">
            Ytterligare förbättringar måste i framtiden göras vad gäller
            kommunikationer. Ett varningsmoment skulle utgöras av om fler
            fjärrtåg passerade Södertälje Syd, belägen på den stora Igelstabron
            med sin magnifika utsikt över land, stad och vatten, utan att
            stanna.
          </p>
          <p xml:id="i-HShs8T5PrLpVcNnccUtTpy">
            Södertälje Hamn utgör inte någon av Sveriges största hamnar.
            Men dess konkurrenskraft är betydande. Ett nytt tågspår för att
            ytterligare förbättra logistiken anlades 2008. Närheten till järnvägen
            för sträckorna MalmöStockholm och GöteborgStockholm bara någon
            minut från hamnen och likaledes närheten till Europavägarna (E4
            och E20) någon minut också den från hamnen gör Södertälje till
            ett intressant logistikcentrum för vissa transporter, främst fordon.
            Problemen för personfordon i hela världen har slagit hårt mot
            Södertälje som export- och importhamn för motorfordon. Problemen
            fordrar framförhållning och utveckling av logistiken.
          </p>
          <p xml:id="i-Hizab9AK1ifkMcq47HECUN">
            När Stockholms Hamn AB avvecklar oljehamnen i Stockholms Hamn,
            kommer sannolikt en stor del av denna hantering att flyttas till
            Södertälje Hamn, vars närhet till väg och järnväg är en stark
            konkurrensfördel.
          </p>
          <p xml:id="i-LdgCi1augiqFi2kEPhFzPK">
            Sjöfartens betydelse för Södertälje har säkert varit stor redan
            för tusen år sedan då Helgö och Birka längre in i Mälaren blomstrade
            och sjöfarande med all säkerhet passerade den stad som i dag är.
            I dag finns såväl Kustbevakningen som sjöräddningen sedan några
            år etablerade i Södertälje; Sjöfartsverket befinner sig där sedan
            många år på grund av Södertälje kanal. Slussen i Södertälje måste
            av flera skäl, bland annat miljö- och säkerhetsskäl, förnyas;
            kostnaden är beräknad till 700 miljoner kronor. Det är angeläget
            att byggnationen inte fördröjs och regeringen bör se över vilka
            finansieringsmöjligheter som kunde öppna sig för ett snabbare
            genomförande om samma metod som för medverkan av Riksgälden för
            stora bro- och järnvägsprojekt möjliggörs.
          </p>
          <p xml:id="i-2dixJqGNtASSUZTUKzMx1P">
            På bostadsområdet är situationen långt mindre gynnsam, och detsamma
            gäller tillgången till högskoleutbildning. Flyttningen av Telge
            Campus till Södertörn må ha motiverats utifrån universitetsadministrativa
            utgångspunkter, men då ort ställts mot ort, lokalisering mot lokalisering,
            har inte orternas komparativa utbildningsfördelar utnyttjats.
          </p>
          <p xml:id="i-Vsc8oTcLxbfggb865isvxb">
            Inte minst mångspråkigheten och den stora företagsamheten i Södertälje
            talar för att Telge Campus åter kan bli en attraktiv studiemiljö.
          </p>
          <p xml:id="i-GbcmQZCypbwPDsLYu6c1bs">
            På energiområdet samverkar Södertälje via sitt energibolag Telge
            Energi med Huddinge och Botkyrka om en stor investering i kraftvärmeproduktion
            som betytt ökad leveranssäkerhet och i bästa fall priskonkurrens
            på olika energiområden. Den sammantagna energiinvesteringen är
            betydande.
          </p>
          <p xml:id="i-Mx7CRvux2bLQr8RpZyYF7n">
            Södertälje utmärks i dag av stor etnisk mångfald. Det resulterar
            förvisso stundom i händelser där etniska motsättningar mellan
            befolkningsgrupper kommer i förgrunden för den mediala rapporteringen.
          </p>
          <p xml:id="i-2xHB3Par8hQJnPJHoTGMsq">
            Det är också grunden till den i huvudsak positiva rapportering
            som kom förre ordföranden i kommunstyrelsen Anders Lago (S) till
            del då han tidigt under 2008 fick möjlighet att i USA:s kongress
            redogöra för hur Södertälje hanterar flyktingar och invandrare.
          </p>
          <p xml:id="i-N3chKHhH4UrVHMA1WnErD5">
            Bakom Lago står i denna fråga alla de stora partierna i Södertälje
            exklusive Sverige- och Nationaldemokraterna, båda med mandat i
            Södertälje kommunfullmäktige men utan politiskt inflytande. Enigheten
            gäller inte minst att ta tillvara alla nya Södertäljebors önskan
            att bli egenförsörjda och slippa hamna i bidragsberoende.
          </p>
          <p xml:id="i-H1G5Mj6efwoXnzKvENWjqE">
            Det är hedrande för Södertälje att vara en attraktiv boendeort,
            samtidigt som det inte kan döljas att spänningar av betydande
            mått skapas både mellan svensk- och utlandsfödda liksom mellan
            utlandsfödda av olika etnicitet och härkomst.
          </p>
          <p xml:id="i-Pss24zM9eW8UnDczDvGDER">
            Att människor med olika språk och härkomst söker sig till varandra
            är inget konstigt; det gör också svenskar. Se bara på en rekreationsresa
            till Mallorca vem föredrar de flesta att umgås med?
          </p>
          <p xml:id="i-SmFTC9TKeAkeqc2TeagY8D">
            Därför är språkkunskaper i svenska, arbete och sociala kontakter
            vid sidan av den egna grupptillhörigheten nyckeln till en lyckad
            integration både för den enskilde och för samhället i stort.
          </p>
          <p xml:id="i-BvggoVDbxQs7XjfbnnxzJT">
            Som helhet är den mångfasetterade smältdegel som utmärker Södertälje
            av största värde: Här samsas inom regionen en lång rad språk,
            skilda religioner, kulturer och nationella bakgrunder. De skilda
            värderingar som stammar från dessa bakgrunder kan, om toleransen
            och förståelsen får överbrygga etnisk misstänksamhet och personlig
            motvilja, bidra till att minoriteter uppfattas som tillgångar,
            inte som problem.
          </p>
          <p xml:id="i-X5Da7cL8BHtZYBFUWfdcU5">
            Integrationen i Södertälje går genom välkomnande mångfald i medvetande
            om att varje invandrad familj, varje mor och far, mer än annat
            önskar sina barn den bästa av framtider. Det gäller på skolans
            och den högre utbildningens område, inom yrkes- och privatlivet.
            Skillnader till trots är vi människor på detta område mycket mer
            lika än vi kan föreställa oss.
          </p>
          <p xml:id="i-VcGiLZWkevwn9v1LQrYzAi">
            Detta är faktorer som man inte kan lagstifta bort eller förbjuda,
            och det enda som fungerar är bättre förutsättningar för integration
            i det svenska samhället via främst arbete och utbildning.
          </p>
          <p xml:id="i-TgG4e5wyMsPmscBaTGyo8f">
            Från Södertälje över partigränserna framförs ofta att det inte
            i längden är rimligt att Södertälje skall påtvingas ett ansvar
            för nyinflyttade som går långt över vad andra kommuner tar. Svaret
            på frågan hur långt statens ansvar sträcker sig och inte minst
            att få vara bosatt var man vill oavsett försörjningsförmåga är
            viktiga delar i synen på framtiden i en kommun som Södertälje:
            Kan en enda kommun klara nästan vilka påfrestningar som helst?
          </p>
          <p xml:id="i-VNjUqqxPcmj1qm2WZmeRUq">
            Under 2008 och 2009 kom nästan alla invandrare eller flyktingar
            från Irak. Under 2009 och än mer under 2010 och 2011 minskade
            antalet invandrare från Irak, vilket var välkommet eftersom det
            har krävts mycket stora insatser från Södertäljes politikers och
            även andra invånares sida både vad gäller själva mottagandet och
            att skapa acceptans för denna nya stora befolkningskoncentration
            från ett land till trots allt lilla Södertälje.
          </p>
          <p xml:id="i-4kGrGVbUMW7WKeLRDq3YBX">
            Ett flyktingmottagande har byggts upp i Södertälje som troligen
            saknar motstycke i vårt land.
          </p>
          <p xml:id="i-Be91kL5uQTb5p7AxAqeTHa">
            Hur långt sträcker sig statens ansvar? Svaret är ideologiskt
            i lika hög grad som ekonomiskt. Tolerans kan inte mätas i pengar,
            uppslagsrikedom kan underlättas av pekuniärt stöd men aldrig ersätta
            enskildas vilja att förbättra för andra och därmed för sig själva.
          </p>
          <p xml:id="i-Qd2ZuUqiWxfQpFg8GSgduR">
            Det förhållandet att Södertälje har fått det tvivelaktiga nöjet
            att se såväl Sverigedemokrater som Nationaldemokrater i stadens
            kommunfullmäktige vittnar om vikten av att ta kulturella motsättningar
            på allvar, detta med målet att skapa en god jordmån för demokratiska
            krafter och starkt motverka partier med rasistiska förtecken och
            med förslag till lösningar som inte håller i mötet med verkligheten.
          </p>
        </div>
        <div type="motSignatures">
          <list>
            <item xml:id="i-48S9WbgayNPMBczmSFrpsN">
              Gunnar Andrén (FP)
            </item>
            <item xml:id="i-V6HJwsuY33YgwysbmyhDbK">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
