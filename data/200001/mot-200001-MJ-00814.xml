<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0814/mot_200001_MJ_0814-0001.pdf"/>
      <div type="motHeader" xml:id="i-RyDyowA3FckJ5TNepBkpsr">
        <div type="motTitle" xml:id="i-3o25FCRy39FcZzbE9p3oiE"/>
        <div type="motSubmissionInfo" xml:id="i-7tLHf324NHwn3PJ9ftxthP"/>
      </div>
      <div type="motBody" xml:id="i-HbUP2TjkxSXSLrVLaCC2ax">
        <div xml:id="i-VNR4Qe8688Cm4reXQg1u4E">
          <p xml:id="i-M7PDi3BGpr4z58UhBKx5Vm">
            16
          </p>
          <p xml:id="i-LFKPp5ScUuQhcXZn1Vp7Vf">
            2000/01 mnr: MJ814 pnr: c579
          </p>
          <p xml:id="i-S2FuW5AySG4esJrqLX7We7">
            Motion till riksdagen 2000/01:MJ814
          </p>
          <p xml:id="i-F8JTNEGJYCTRdVG1eUEqoZ">
            av Birgitta Carlsson och Eskil Erlandsson (c)
          </p>
          <p xml:id="i-FiuHk2LfDQoLP4CTbuZ2fh">
            Kalkningens betydelse för skog och vatten
          </p>
          <p xml:id="i-YYKJuUNEPusyv6vYWzJiLR">
            Förslag till riksdagsbeslut
          </p>
          <p xml:id="i-YCtkqXPf4rUStavndbSMLU">
            1. Riksdagen tillkännager för regeringen som sin mening vad i
            motionen anförs om den stora samhällsnytta som kalkningsverksamheten
            utgör. 2. Riksdagen tillkännager för regeringen som sin mening
            vad i motionen anförs om vikten av att ha en stabilitet i budgetmedlen
            till kalkningsverksamhet för att uppnå största möjliga nytta med
            anslaget till kalkning.
          </p>
          <p xml:id="i-4C8wiQgiHFLqLX4LGQvFBw">
            Ett nytt långsiktigt bra sätt att kalka
          </p>
          <p xml:id="i-3QT1dEzL6geHXBPR3oCz8q">
            För att minska försurningen och bevara den biologiska mångfalden
            i våra sjöar och vattendrag har vi under många år bedrivit kalkningsverksamhet
            och detta har visat sig vara mycket positivt. Det är viktigt att
            vi långsiktigt motarbetar den pågående försurningen av våra sjöar
            och vattendrag och att pågående kalkningsprojekt ej tvingas avbrytas
            i förtid. I statens finanser ses kalkningen som en kostnad. Men
            det är faktiskt tvärtom, kalkningen är en åtgärd som är lönsam
            och som genererar både arbetstillfällen och inkomster inom många
            områden utanför det rena kalkningsarbetet. Man glömmer i sammanhanget
            de positiva synergieffekter, som kalkningen ger i vårt land. Det
            finns utredningar som visar att samhället får tillbaka 3-4 kronor
            på varje satsad ”kalkningskrona”. Ekoturismen är en av våra snabbast
            växande branscher, där många ofta lokala företag med framgång
            använder sig av våra naturresurser som bas för sin näring. Det
            rör sig om uthyrning i stugbyar, kanotuthyrning, försäljning av
            fiskekort, vildmarkscamping, forsränning m.m. Dessa näringar bidrar
            också till att hålla glesbygden vid liv. Vi har dessutom sportfisket,
            som förutom rekreation också betyder stora inkomster. Det viktigaste
            av allt i detta sammanhang, människors livskvalité, går naturligtvis
            inte att sätta pris på. Dessutom är produkterna och tjänsterna
            i stort helsvenska, svensk kalk, svenska
          </p>
          <pb facs="riksdagen-motions-pdf/data/200001/mot_200001_MJ_0814/mot_200001_MJ_0814-0002.pdf"/>
          <p xml:id="i-7YC1dTrH8misVtkXSZQ5me">
            2000/01:MJ814
          </p>
          <p xml:id="i-bZq8dP2hsMvzCLtJZF1x8">
            17
          </p>
          <p xml:id="i-FXrdvvVsfr4NCAntHVXWTX">
            transportföretag, svenska entreprenörer. Kalkningsanslagen snurrar
            alltså runt i svensk ekonomi. Det är viktigt att vi belyser den
            totala samhällsnyttan med kalkningsanslaget. Den ryckighet som
            varit inom kalkningsverksamheten, där anslaget har pendlat upp
            och ner, har påverkat verksamheten i negativ riktning. Kompetens
            försvinner genom att duktiga konsulenter och handläggare i kommuner
            och hos länsstyrelser byter till annat arbete. Det är mycket viktigt
            att samordning sker mellan kommuner, länsstyrelser och Naturvårdsverket
            för att uppnå största möjliga nytta av kalkningsverksamheten.
            För att kalkningsbranschen i framtiden skall vara effektiv, behövs
            en stabilitet med ej för stora och snabba svängningar mellan åren
            eller mellan olika produkter och metoder. Det behövs långsiktighet
            för att de skall utvecklas och våga investera. En god framförhållning
            är viktig för att de skall kunna planera och leverera i rätt tid
            och utnyttja produktions-, transport- och spridningsresurser på
            ett optimalt sätt.
          </p>
          <p xml:id="i-PdLyVmJuKcAQZW9HsXaePF">
            Använd kalken två gånger
          </p>
          <p xml:id="i-A1h2FTPkq2rEC68mkb4FE4">
            Genom att kalka avrinningsområden till stora sjöar så binds aluminium
            i marken innan det förs ut i vattnet där såväl fiskarnas liv som
            dricksvattenkvaliteten står på spel. Senaste rön visar att kalkning
            även gör att kadmium binds i skogsmarken och inte förs ut t ex
            i Östersjön där sillens liv är i fara. Genom att tillföra kalk
            tillsammans med aska så tillgodogörs viktiga näringsämnen — framför
            allt mikronäring — och vi får en vitalisering av skogen. Kalken
            gör alltså nytta två gånger, både för skog och vatten. Praktiska
            erfarenheter visar att bokskog slår skott tre år efter kalkning
            och skägglaven kommer igen, inte bara mossa i granskogen.
          </p>
          <p xml:id="i-R9U16R5BDtkksUpuYnpZ2q">
            Framtidens behov av skyddsvärda markområden
          </p>
          <p xml:id="i-GkBVTXjjoVujpQEC6TjgV7">
            När det gäller medel för skyddsvärd skogsmark är det viktigt
            att dessa fördelas så att en större andel kan reserveras för biotopskydd
            och naturvårdsplaner. För att vi skall nå en biologisk mångfald
            behöver vi många små olika områden väl spridda över landet. Det
            är också viktigt att medel reserveras för skötsel och tillsyn
            av de naturvårdsområden som bildas. Även medel till ersättning
            för skador som kan uppstå i angränsande skog som kan skadas av
            in- sektsangrepp bör finnas.
          </p>
          <pb facs="riksdagen-motions-pdf/data/200001/mot_200001_MJ_0814/mot_200001_MJ_0814-0003.pdf"/>
          <p xml:id="i-WSjJ6PGams4H4Q2RcX8FND">
            2000/01:MJ814
          </p>
          <p xml:id="i-CNcWQ9qFwTDEkPzUFfXihp">
            Stockholm den 5 oktober 2000
          </p>
          <p xml:id="i-NAfTSB8ZRZdQBmogWCj4c3">
            Birgitta Carlsson (c) Eskil Erlandsson (c)
          </p>
          <p xml:id="i-DLqANQftyqA8uXqUabecZW">
            18
          </p>
        </div>
      </div>
    </body>
  </text>
</TEI>
