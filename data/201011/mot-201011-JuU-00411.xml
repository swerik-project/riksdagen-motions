<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00411">
  <teiHeader>
    <fileDesc>
      <titleStmt>
        <title>Polisfrågor</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisfrågor</title>
          <idno type="rdwebb">GY02Ju411</idno>
          <rs type="number">Ju411</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju411/text</ref>
          <ref type="dokument_url_html">http://data.riksdagen.se/dokument/GY02Ju411</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju411</ref>
          <ref type="doc">http://data.riksdagen.se/fil/02386F82-35FA-4553-8230-5412E90729E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S9YGfbw2s4d5PJA6EgreSD" type="signed"/>
        <correspContext corresp="i-S9YGfbw2s4d5PJA6EgreSD">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-HV5rBriHZanVVRgBRjq6EE" type="numbering">
          <date when="2010-10-29"/>
        </correspAction>
        <correspAction xml:id="i-2EnwwVpRHd616aTwjDfaUM" type="submission">
          <date when="2010-10-27"/>
        </correspAction>
        <correspAction xml:id="i-RBa3MVMfGYmaJ3QoNb1oev" type="transfer">
          <date when="2010-10-26"/>
        </correspAction>
        <correspAction xml:id="i-SQwanY9cFTGuJkDEwFo1oE" type="assigned"/>
        <correspContext corresp="i-SQwanY9cFTGuJkDEwFo1oE">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kpa34S45AfLB7uTpSoYgQt" type="motBody">
        <div xml:id="i-U1DBA18RLWKagzg4KDFkCm" type="motProposal" subtype="förslag">
          <head xml:id="i-Tp25juycS8DnfdhCcBKJrX">
            1 Förslag till riksdagsbeslut
          </head>
          <list xml:id="i-3FxaNirEtpAn9mhUxwf1rF" style="ol">
            <item xml:id="i-VAXEbW3vANE1rXUHLcLMEC">
              Riksdagen tillkännager för regeringen som sin mening vad som
              anförs i motionen om att slå ihop dagens 21 polismyndigheter till
              1.
            </item>
            <item xml:id="i-8EYXmFAh4HtB4b1k424apY">
              Riksdagen tillkännager för regeringen som sin mening vad som
              anförs i motionen om att skapa en kraftfull polisiär organisation
              mot den grova organiserade brottsligheten (REKO).
            </item>
            <item xml:id="i-5VcM1ZwEMzCkv6zrKsw2pD">
              Riksdagen tillkännager för regeringen som sin mening vad som
              anförs i motionen om att införa en ny polisutbildning.
            </item>
            <item xml:id="i-HxtF9BqeiEKHpmcKGAjjP9">
              Riksdagen tillkännager för regeringen som sin mening vad som
              anförs i motionen om att skapa en fristående myndighet som utreder
              brott där polis eller åklagare är misstänkta.
            </item>
            <item xml:id="i-8DQnucuVs6QBYQCz2yW6LR">
              Riksdagen tillkännager för regeringen som sin mening vad som
              anförs i motionen om att förslag om att polisen ska utrustas med
              yrkeslegitimation snarast bör tas fram.
            </item>
            <item xml:id="i-QKghNhJ5njEmA6Nzn7boDn">
              Riksdagen tillkännager för regeringen som sin mening vad som
              anförs i motionen om handledning för poliser.
            </item>
            <item xml:id="i-MSduYuGWZEU7DHv5bLojwR">
              Riksdagen tillkännager för regeringen som sin mening vad som
              anförs i motionen om reglering av civilutredares befogenheter.
            </item>
          </list>
        </div>
        <div xml:id="i-P7fyhfxsb6a5Tvr6VoXeXy" type="motContent">
          <head xml:id="i-JT5oXZ1AeKginD9zU5sM4M" type="h1">
            2 Inledning
          </head>
          <p xml:id="i-5guhukuw2ed21usPaBXntX">
            Det allra viktigaste när det gäller brottsförebyggande arbete
            är ett sammanhållet samhälle i en fungerande välfärd. Dagens Sverige
            är på väg åt helt fel håll. Den borgerliga politiken innebär att
            vi är på väg mot ett tvåtredjedelssamhälle. Det är förödande för
            det brottsförebyggande arbetet. Att vi när det gäller både inkomstfördelning
            och tillgång till samhällelig service mer och mer vidgar klyftan
            mellan fattig och rik och mellan stad och land innebär flera steg
            tillbaka.
          </p>
          <p xml:id="i-NVcjETSDuKFRXUSy4HinLf">
            Antalet poliser och hur polisen fungerar är alltså inte den stora
            avgörande faktorn för brottsutvecklingen som den borgerliga regeringen
            ofta vill göra gällande. Men en väl fungerande polis är onekligen
            ändå en viktig del i det brottsförebyggande arbetet. Att polisens
            utredningsarbete fungerar väl är en nyckelfaktor när det gäller
            brottsdrabbades tilltro till rättssamhället. Polisen har ett vittomfattande
            uppdrag och måste klara av att såväl ge hjälp vid vanliga vardagsbrott
            som att ta upp kampen mot den organiserade brottsligheten.
          </p>
          <head xml:id="i-5Q2KzK2Q9ZkqX8yddtmhcm" type="h1">
            3 Polisens myndighetsstruktur
          </head>
          <p xml:id="i-H2WsS9XiAyiivN8obHQG7o">
            En effektiv polisorganisation behövs för att följa med samhällsutvecklingen.
            Genom en sammanslagning av de olika regionala myndigheterna kan
            man uppnå en bättre resursanvändning och styrning av verksamheten.
            Samtidigt får det lokala inflytandet inte minska, utan behöver
            stärkas. Man måste också se till att polisen finns över hela landet.
            Dagens 21 polismyndigheter bör alltså slås samman till en. Detta
            bör riksdagen som sin mening ge regeringen till känna.
          </p>
          <p xml:id="i-PzfW7yQgyGLqtoWb66xXns">
            Den grova organiserade brottsligheten växer i Sverige, och arbetet
            mot detta behöver intensifieras ytterligare. Vi anser att de enheter
            inom rättsväsendets olika delar som arbetar mot den grova organiserade
            brottsligheten bör kunna förbättra sitt arbete ytterligare genom
            att sitta under samma tak under namnet Polisens riksorganisation
            mot ekonomisk och organiserad brottslighet (REKO). Detta gäller
            enheterna inom Rikskriminalpolisen, Säpo och Ekobrottsmyndigheten.
          </p>
          <p xml:id="i-WzFj7beSQ6FsYN4uUWA3Hg">
            Vad som ovan anförs om att skapa en kraftfull polisiär organisation
            mot den grova organiserade brottsligheten (REKO) bör riksdagen
            som sin mening ge regeringen till känna.
          </p>
          <head xml:id="i-V6zPKbsutg3C9jTm6MhWVp" type="h1">
            4 Polisutbildningen
          </head>
          <p xml:id="i-75SbvcdB12xfMSyu6zhrkU">
            Att vara polis har av tradition varit ett livsval. Inte sällan
            har också detta val gått i arv från generation till generation.
            Polisen är kanske den yrkeskår som haft minst omsättning av personal
            så till vida att det i princip varit fråga om livstidsanställning.
            Detta är på väg att ändras. Yngre personer som i dag utbildar
            sig till poliser har ofta en annan syn på sitt yrkesval än att
            det är ett åtagande för livet. Detta är så klart positivt för
            poliskåren men det innebär också att samhället måste börja tänka
            om för att garantera försörjningen av poliser i framtiden.
          </p>
          <p xml:id="i-Bhaym24YXjXCBbmtv4EvBZ">
            Till att börja med är det nödvändigt att uppvärdera polisyrket
            och erkänna den komplexa vardag som detta innebär. Polisen ska
            kunna mycket, från att köra bil och möta människor i kris till
            att utreda avancerad ekonomisk brottslighet på Internet. Även
            om man redan i dag har möjlighet till att vidareutbilda sig inom
            polisyrket måste en uppgradering av grundutbildningen nu till.
            Vi har länge krävt att polisutbildningen ska bli en högskoleutbildning
            och att grundutbildningen ska vara tre år. Det finns sedan en
            tid en färdig utredning på Regeringskansliet, och de flesta remissinstanser
            är överens om att det är hög tid att genomföra denna förbättring.
          </p>
          <p xml:id="i-BL8VJNWKodgv2mW8Hps6tp">
            En uppgradering av polisutbildningen skulle innebära att så väl
            vidareutbildning som forskning kring polisyrket och polisiära
            metoder kan utvecklas. Detta är viktiga frågor för att få poliser
            att stanna kvar och utvecklas i sitt yrke. Det är också viktigt
            för att de medel som vi satsar på polisen ska komma till så god
            nytta som möjligt. Att forska kring polisiära metoder är ett mycket
            eftersatt område varför vi ofta inte vetenskapligt kan belägga
            nyttan med metoder. Det är inte värdigt en rättsstat att vi inte
            har denna möjlighet, och det riskerar dessutom att alla de pengar
            vi satsar inte används på optimalt sätt.
          </p>
          <p xml:id="i-NUZQJNiQPA2hveLeYahxpt">
            När vi får en riktig högskoleutbildning kan också praktik och
            teori varvas på ett bättre sätt. De högskolor som öppnar polisutbildningar
            kommer med all sannolikhet att hämta inspiration från utbildningar
            som lärarutbildningen eller ett antal vårdutbildningar som gör
            just detta. En riktig högskoleutbildning ger också större möjlighet
            till flexibilitet i ämnesvalen. Språkkunskaper, ekonomi och IT
            är bara några av de ämnen som kan prioriteras högre. En högskoleutbildning
            kommer också att innebära att utbildningen på ett bättre sätt
            integreras i samhället, vilket gör att vi i ännu större utsträckning
            får de poliser vi behöver.
          </p>
          <p xml:id="i-351DoFocno7rozQi3ApXu7">
            Slutligen anser vi att en förändring av utbildningen är nödvändig
            i förhållande till det ökande internationella utbytet som polisen
            deltar i. Det är viktigt att våra poliser då har en utbildning
            som mer liknar internationella förhållanden. Då frågan sedan länge
            är utredd och remitterad bör regeringen omgående lägga fram förslag
            till en förnyad polisutbildning i enlighet med ovanstående. Detta
            bör riksdagen som sin mening ge regeringen till känna.
          </p>
          <head xml:id="i-7RXMJ6BkKiKMKxyGCaNG8A" type="h1">
            5 Polisen ska inte utreda sig själv
          </head>
          <p xml:id="i-AaZzHeyAxHfsD6YAK5chph">
            Den senaste tiden har medierna rapporterat om flera fall där
            brottsutredningar mot poliser förefaller ha skötts på ett dåligt
            sätt. På sikt riskerar vi en situation som leder till minskad
            tilltro för de rättsvårdande myndigheterna, i synnerhet åklagarväsendet,
            domare och polisen.
          </p>
          <p xml:id="i-RNvCuR8SFrdHZhMZPoAG9Y">
            Ingen statlig verksamhet är lika beroende av allmänhetens förtroende
            som polisen. Den instans som har våldsmonopol måste ha ett grundmurat
            förtroende för att upprätthålla sin legitimitet. Blotta misstanken
            om att kåranda påverkar polisens utredningar av kolleger inom
            rättsväsendet räcker för att motivera en nyordning.
          </p>
          <p xml:id="i-BiHKPPaEwzz3aYw5B87CUM">
            Brottsanklagelser mot poliser och åklagare bör inte utredas av
            dem själva. Det behöver inrättas en fristående statlig myndighet
            som ska hantera den typen av anmälningar som i dag handläggs av
            riksenheten för polismål. På denna myndighet ska det finnas kompetent
            och välutbildad personal, däribland poliser.
          </p>
          <p xml:id="i-2xHiYx1ASvjgW8qVLuFc2N">
            I dag är det cirka 1 procent av alla anmälningar som rör poliser
            som leder till åtal. Detta kan verka lite, men bakom siffran döljer
            sig många fall som med all rätt läggs ned. Det ligger i sakens
            natur att polisens arbete leder till att många lagförda är missnöjda.
            Ilskan och frustrationen riktar sig då naturligt mot den myndighet
            som ingripit, i det här fallet polisen.
          </p>
          <p xml:id="i-8nBVjqUuFxbfXho9PgfCQn">
            Förslaget om oberoende utredningar har sedan tidigare fått stöd
            av Sveriges Advokatsamfund och Justitiekanslern. Den statliga
            utredningen Summa summarum (SOU 2007:5) kom 2007 med ett förslag
            om en fristående myndighet som utreder polisen och åklagare vid
            brottsmisstanke. Utredningen såg både för- och nackdelar med en
            fristående myndighet. Vi menar att fördelarna överväger. Förtroendet
            från medborgarna för rättsväsendet och rättssamhället måste vara
            obestridligt.
          </p>
          <p xml:id="i-tU3SWfTzwzSnGcB9gSMxz">
            När det gäller systemet med en oberoende myndighet finns det
            redan i flera jämförbara länder. Sverige har också fått internationell
            kritik för den hanteringsordning som gäller i dag. I Storbritannien
            kan man anmäla sitt ärende till Independent Police Complaints
            Commission (IPCC) om man anser att den lokala polisen inte hanterat
            ärendet korrekt. Även i Norge och Danmark finns fristående utredningsmyndigheter.
          </p>
          <p xml:id="i-Su7JscQ3vz829iwV7uT2r8">
            Vår reform genomförs inte minst för alla dem inom rättsväsendet
            som varje dag genomför ett utomordentligt kompetent och engagerat
            arbete. Det är deras trovärdighet som skadas av att anmälningarna
            mot rättsväsendet inte handläggs oberoende.
          </p>
          <p xml:id="i-Dbqdk4WLbCJt5YffRQLDbw">
            Det bör alltså skapas en fristående myndighet som utreder brott
            begångna av polis och åklagare. Detta bör riksdagen som sin mening
            ge regeringen till känna.
          </p>
          <head xml:id="i-CuXeGai5rwowcTaLmdKeqK" type="h1">
            6 Yrkesrollen
          </head>
          <p xml:id="i-N66fV51SbmGe1BNqHfpfkF">
            Polisen som yrkeskår möts ofta av mycket svåra situationer. Det
            är ofta det arbetet går ut på. Det kan handla om att möta människor
            i kris, arga människor, människor som råkat ut för olyckor eller
            människor som är både våldsamma och påverkade av exempelvis narkotika.
            Alla dessa situationer kräver att yrkesrollen är väldefinierad
            och tydlig.
          </p>
          <p xml:id="i-BMhFkAUyYkCjJ3ek3G43U">
            Liksom andra yrken som läkare, domare eller advokater tycker
            vi att polis ska erkännas som en profession. Detta innebär att
            när du gått utbildningen blir du legitimerad polis och står bakom
            de etiska krav som ställs. För att få legitimation krävs att den
            sökande uppfyllt vissa krav och visat prov på vissa färdigheter
            som finns definierade. Fördelen med en yrkeslegitimation är, förutom
            att den definierar grundkunskaper som alla ska ha, också att den
            kan återkallas från personer som inte visat sig leva upp till
            de krav som ställs på en polis. För att polisen ska möta respekt
            hos människor krävs också att poliser som inte klarar yrkesrollen
            inte länge kan arbeta som just poliser. Förslag till yrkeslegitimation
            bör snarast presenteras. Detta ska ges regeringen till känna.
          </p>
          <head xml:id="i-XATAz1YFbSs7WqZrniVmjE" type="h1">
            7 Arbetsmiljö
          </head>
          <p xml:id="i-RTVydYu9hEGCqNscHpfUx4">
            Polisförbundet brukar säga att en trygg polis är en bra polis.
            Detta är en viktig sanning.
          </p>
          <p xml:id="i-7hMrnPwBWv5M4Z3x8Rbzbn">
            När det gäller den psykosociala arbetsmiljön så är alla medvetna
            om att poliser utsätts för stor yttre press i många situationer.
            Den psykosociala arbetsmiljön kräver utbildning och att det finns
            möjlighet att bearbeta hur man valt att agera i olika situationer.
            Ständiga diskussioner om etiska dilemman är också viktiga. Under
            många år har Vänsterpartiet motionerat i frågan om att alla poliser
            ska ha tillgång till vardagshandledning. För ett antal år sedan
            beslöt också riksdagen att detta ska erbjudas. Trots riksdagens
            beslut är detta ännu inte genomfört och vi anser att det är dags
            att ta tag i denna fråga. Rikspolisstyrelsen har tagit fram ett
            projekt, vilket tyvärr sedan inte har implementerats på lokal
            nivå. Vi hoppas att det nu äntligen är dags att sätta detta projekt
            i sjön i stor skala.
          </p>
          <p xml:id="i-2R3otR9RueacpdKhoYvJug">
            Vad som ovan anförs om handledning för poliser bör riksdagen
            som sin mening ge regeringen till känna.
          </p>
          <p xml:id="i-ApiNFsLzpw77QMaHdNrwwc">
            Det finns så klart många andra frågor som rör polisens arbetsmiljö.
            Ett exempel är att såväl uniform som den utrustning som många
            poliser behöver vid yttre tjänst inte är anpassad till kvinnors
            behov. I dag är cirka 40 procent av dem som läser polisutbildningen
            kvinnor och vi är övertygade om att det inom kort kommer att vara
            ännu fler. Detta betyder att kårens sammansättning i rask takt
            ökar. Det är hög tid att se över uniformer och utrustning även
            ur detta perspektiv.
          </p>
          <p xml:id="i-6Tt4M4P5PonzsTKqfxkoS9">
            När det gäller ergonomi tillbringar många poliser mycket tid
            antingen till fots, i sin tjänstebil eller arbetar med utredningar.
            Det är så klart mycket viktigt att alla delar av en polis arbetsmiljö
            ses över kontinuerligt. Att aktiva poliser har utrymme för såväl
            träning som omväxlande arbetsuppgifter är mycket viktigt för att
            undvika arbetsskador.
          </p>
          <head xml:id="i-TVLFXCuhYwAhoD7C6aWS8C" type="h1">
            8 Civilanställda
          </head>
          <p xml:id="i-J3RCcrQtGdPGPwjmH2CQDC">
            Som i så många andra sammanhang gäller inom polisen devisen rätt
            person på rätt plats. De civilanställda inom polisen spelar ofta
            en avgörande roll för att såväl ansvarsfördelningen som resursförbrukningen
            ska bli rätt. Självklart ska exempelvis inte poliser användas
            vare sig till arrestvakter eller som controllers lika lite som
            datateknikerna ska fungera som poliser.
          </p>
          <p xml:id="i-62yoUvndGaXcQzr9xAuyBt">
            Under de senare åren har de civilanställda ofta fungerat som
            termostater i förhållande till ekonomin. Anledningen till detta
            är att det verkar vara helt omöjligt att upprätthålla en balans
            genom att ifrågasätta om det är en polis eller en civilanställd
            som gör jobbet bäst när det blir fråga om neddragningar. Ett exempel
            är den friskvårdskonsulent som fick gå trots att hennes arbete
            ledde till minskat antal sjukskrivningar. Ett annat är den polis
            som trots sitt brinnande intresse och med utbildning i barnförhör
            fick arbeta i receptionen.
          </p>
          <p xml:id="i-WuoaRVZvrRak5snD93FsZv">
            Samtidigt måste polisen ge utrymme för och erkänna andra kompetenser
            i den dagliga verksamheten. De gränsdragningsproblem som finns
            när det gäller förslagen kring civila utredare och experter när
            det gäller viss myndighetsutövning måste helt enkelt lösas för
            att resurserna ska anses användas optimalt. En utredning har redan
            genomförts vilken kan användas som grund för förslag till regler
            för civila utredare och myndighetsutövning. Om dessa kräver lagändring
            bör regeringen snarast presentera sådana för riksdagen.
          </p>
          <p xml:id="i-3RMm4s1fP1nNFrRqjGs5Me">
            Vad som ovan anförs om reglering av civilanställdas befogenheter
            bör riksdagen som sin mening ge regeringen till känna.
          </p>
        </div>
        <div xml:id="i-2cQeTqYtvYxV2odcwcE2N4" type="signatureBlock">
          <list xml:id="i-9cjgyzK8oq6syMqPHj5RaY">
            <item xml:id="i-KoMRzqDbEyfJPjGqr8aqYv" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-6h7wjBToE7N88W92afEqT4" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-6awozERTKhG4zh3AKPpNrG" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-VHfgvT7yU3tXgaaj42kRNd" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-NyKTgmcyt4NyJNdpifDjxH" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-Ud8vrYG8WNvzxc7P3qXpd7" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
