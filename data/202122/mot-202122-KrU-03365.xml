<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03365">
  <teiHeader>
    <fileDesc>
      <titleStmt>
        <title>Ett stärkt och självständigt civilsamhälle</title>
        <author corresp="i-GYDmDYBwvSBCyuntDBrarj">av Viktor Wärnick m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3365 av Viktor Wärnick m.fl. (M)</title>
          <idno type="rdwebb">H9023365</idno>
          <rs type="number">3365</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023365/text</ref>
          <ref type="dokument_url_html">http://data.riksdagen.se/dokument/H9023365</ref>
          <ref type="dokumentstatus_url_xml">http://data.riksdagen.se/dokumentstatus/H9023365</ref>
          <ref type="docx">http://data.riksdagen.se/fil/0D23521C-DD9D-41E7-9FE7-96082DEA8C23</ref>
          <ref type="pdf">http://data.riksdagen.se/fil/467D12D3-4135-4FAF-9BE3-C5704D031B04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7gAgMDL2qiS75LwzTFTPu8" type="signed"/>
        <correspContext corresp="i-7gAgMDL2qiS75LwzTFTPu8">
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-XqLDuQHpVfhFyhX9U8GJVF" type="submitted">
          <date when="2021-10-04"/>
          <time when="17:50:37"/>
        </correspAction>
        <correspAction xml:id="i-8xT3PvsiPZYHCoCnL6f8ow" type="reviewed">
          <date when="2021-10-04"/>
          <time when="19:47:58"/>
        </correspAction>
        <correspAction xml:id="i-4uP4AmYHu1cqa6hNrAUunE" type="referred">
          <date when="2021-10-14"/>
        </correspAction>
        <correspAction xml:id="i-FPzPjNCYxPX68p9teMZZdN" type="assigned">
          <date when="2022-11-07"/>
          <time when="15:57:48"/>
        </correspAction>
        <correspContext corresp="i-FPzPjNCYxPX68p9teMZZdN">
          <ref type="assignedTo">Kulturutskottet</ref>
        </correspContext>
        <correspAction xml:id="i-8QCrMkCjQz67nuhZNYa4Nj" type="behandlas_i"/>
        <correspContext corresp="i-8QCrMkCjQz67nuhZNYa4Nj">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K9RNwCq2X1zp9zbEG7SsAL" type="behandlas_i"/>
        <correspContext corresp="i-K9RNwCq2X1zp9zbEG7SsAL">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7bHeAEgofFVguWLEDeeB51" type="behandlas_i"/>
        <correspContext corresp="i-7bHeAEgofFVguWLEDeeB51">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VMsCEiZ2LGqTXoYssLu37E" type="behandlas_i"/>
        <correspContext corresp="i-VMsCEiZ2LGqTXoYssLu37E">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3365 av Viktor Wärnick m.fl. (M)
          Ett stärkt och självständigt civilsamhälle
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YLYoKViJrnUMgHRrJjPBo4">
            Förslag till riksdagsbeslut
          </head>
          <list style="ol">
            <item xml:id="i-AgTW6BHr7oQAnWQQbD8GeA">
              Riksdagen ställer sig bakom det som anförs i motionen om att
              systematiskt sammanställa och sprida goda exempel på samverkan
              mellan civilsamhället och offentliga samhällsfunktioner och tillkännager
              detta för regeringen.
            </item>
            <item xml:id="i-7mmvtTTwLeGZ6aQcU6wJGo">
              Riksdagen ställer sig bakom det som anförs i motionen om att
              regeringen skyndsamt ska lägga fram en proposition på basis av
              utredningsförslaget i SOU 2019:56 och tillkännager detta för regeringen.
            </item>
            <item xml:id="i-6tpv3sF5ZZLjRUp9N5JQDy">
              Riksdagen ställer sig bakom det som anförs i motionen om uppföljning
              och granskning av stöd till civilsamhällets organisationer och
              tillkännager detta för regeringen.
            </item>
            <item xml:id="i-Ep1zkGHWEHnnRS9FqWKXay">
              Riksdagen ställer sig bakom det som anförs i motionen om läsfrämjande
              åtgärder för barn och unga och tillkännager detta för regeringen.
            </item>
            <item xml:id="i-4UUXTndhpccthk3UY8u5vR">
              Riksdagen ställer sig bakom det som anförs i motionen om att
              stödja bibliotekens digitaliseringsarbete och tillkännager detta
              för regeringen.
            </item>
            <item xml:id="i-VPq8jceRkTjHwWPRGRWcwA">
              Riksdagen ställer sig bakom det som anförs i motionen om att
              regeringen snarast ska återkomma till riksdagen med förslag om
              att tillse att organisationer som inte delar det svenska samhällets
              grundläggande demokratiska värderingar inte får något offentligt
              stöd och tillkännager detta för regeringen.
            </item>
            <item xml:id="i-ScqXQGsZQGBK8pr1aEjEPY">
              Riksdagen ställer sig bakom det som anförs i motionen om skärpta
              demokrativillkor i förordningen (2015:218) om statsbidrag till
              folkbildningen och tillkännager detta för regeringen.
            </item>
            <item xml:id="i-Uj9SMcBPUNJNgRJSAe4NhJ">
              Riksdagen ställer sig bakom det som anförs i motionen om en skärpning
              av bidragssystem och tillsyn av studieförbunden och tillkännager
              detta för regeringen.
            </item>
            <item xml:id="i-UhinKyM1LhdY8BCKk9wrbN">
              Riksdagen ställer sig bakom det som anförs i motionen om att
              samla ansvaret för tillsyn och medelstilldelning till civilsamhället
              hos en myndighet och tillkännager detta för regeringen.
            </item>
            <item xml:id="i-Q3tqpScv8o6HRdPiQJWR1X">
              Riksdagen ställer sig bakom det som anförs i motionen om att
              avskaffa stöden till föreningar som enbart vilar på etnisk grund
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WLDPtX1qCAExufduLF1H9M" type="h1">
            Motivering
          </head>
          <p xml:id="i-DVyf2cE2rmAeLC7LjJw2u7">
            Samhället är alltid större än staten. Ett starkt Sverige behöver
            såväl den offentliga verk­samheten som näringslivet och frivilliga
            gemenskaper – till exempel föreningar, försam­lingar och inte
            minst familjer. Civilsamhället är av stor betydelse för sammanhållningen
            och demokratin. Det bidrar till att goda normer och värderingar
            utvecklas och överförs mellan generationerna. Civilsamhällets
            organisationer kan också spela en konkret roll på olika samhällsområden,
            till exempel i arbetet för att bryta utanförskap och bidra till
            ett Sverige som håller ihop. På så sätt kan även främlingsfientlighet
            såsom antisemitism och islamofobi motverkas.
          </p>
          <p xml:id="i-3F9Lmfz4rFgKW3z5sq4Adu">
            Listan på civilsamhällets insatser kan göras mycket lång. Volontärskap
            i Sverige är starkt. Vuxna och unga deltar i trygghetsvandringar
            på helgnätter, hjälper hemlösa och engagerar sig i idrottsföreningar.
            Pensionärer tar sig tid för ideellt arbete i anslutning till skolor
            och fritidsverksamheter. Kyrkor, samfund och övriga ideella organisationer
            erbjuder mat och en säng att sova i.
          </p>
          <p xml:id="i-QRoTxUD569zo9K1jDwiqYL">
            Detta är krafter som varken kan eller ska styras av politiker
            och myndigheter. Civil­samhällets organisationer ska bygga på
            enskilda människors frivilliga engagemang. Politikens uppgift
            är att bidra till goda förutsättningar för ett självständigt civilsamhälle,
            inte att begränsa eller detaljstyra. Vi ser också att civilsamhället
            är under ständig föränd­ring, på samma sätt som samhället i stort
            omdanas och utvecklas. Vissa former av engage­mang blir mer sällsynta,
            samtidigt som helt nya organisationsformer uppstår. Politiken
            ska bejaka denna utveckling.
          </p>
          <head xml:id="i-2DLFFEZpoSrnBZ1n9Sg2Bz" type="h2">
            Staten och civilsamhället
          </head>
          <head xml:id="i-RZoPCS1bSW5pqRnVRkWEmY" type="h3">
            Värdet av goda exempel
          </head>
          <p xml:id="i-LGxUKZKkTJ98ZXA2Rya3d1">
            Det goda samhället skapar vi tillsammans. Moderaterna anser att
            en del av svaren på de utmaningar som vi ser i dagens samhälle
            finns i ett fördjupat och förbättrat samarbete mellan skola, sjukvård,
            socialtjänst, äldreomsorg, kultur och det civila samhället. Här
            finns stora möjligheter att använda sig av varandras kunskap och
            engagemang. Det kräver dock tydliga politiska signaler om att
            detta är ett prioriterat och viktigt arbete. Det är till exempel
            centralt att analysera de goda exempel som finns gällande ökad
            samverkan. Här kan staten spela en viktig roll, genom att systematiskt
            sammanställa och sprida dessa goda exempel.
          </p>
          <head xml:id="i-NFHSgEMFhoRJmJDxa4zhPY" type="h3">
            Utvärdera och fördjupa IOP
          </head>
          <p xml:id="i-Wzhfi3J3Zc5P3kVmW7zAFs">
            Idéburet offentligt partnerskap (IOP) är en partnerskapsrelation
            mellan den idéburna och den offentliga sektorn. När en offentlig
            instans och en idéburen organisation ingår ett partnerskap definierar
            de tillsammans en samhällsutmaning. Moderaterna anser att IOP
            är en väg mot ett fördjupat samarbete mellan det ideella och det
            offentliga. IOP i sin nuvarande form har funnits i ett antal år
            och regeringen bör därför utvärdera detta arbete och komma med
            förslag till ytterligare fördjupning av samarbetet.
          </p>
          <p xml:id="i-X3fWGtq6ckr12EradvKcMT">
            För snart två år sedan kom utredningen ”Idéburen välfärd” (SOU
            2019:56). Den utreder och föreslår en tydlig definition av ”idéburen
            aktör i välfärden” och en sådan skulle hjälpa i det offentliga
            beslutsfattandet.
          </p>
          <p xml:id="i-UEsT7ahT2FTTU6JigyDNqc">
            IOP är varken upphandling eller bidrag, varken en beställarsituation
            eller en kund­relation. Det är som namnet antyder just ett partnerskap,
            i detta fall mellan en offentlig aktör och en idéburen aktör.
          </p>
          <p xml:id="i-8wAEUorhteC1cwuCHRmhth">
            Det offentliga står inför stora utmaningar varav många i högre
            utsträckning skulle kunna lösas i samverkan med civilsamhället
            och idéburna välfärdsaktörer. Idag gör en otydlig lagstiftning
            att kommuner och regioner inte vågar använda sig av modellen idé­buret
            offentligt partnerskap (IOP) i den grad som vore önskvärt.
          </p>
          <p xml:id="i-4qYdZHXhD3gfEjXEZSPmBZ">
            Idéburna aktörer har historiskt och i nutid varit sociala innovatörer.
            Många av de inslag i välfärden som vi idag tar för givna har skapats
            av och utvecklats inom civilsamhället, bland de idéburna aktörerna.
            Dit hör vitt skilda företeelser som t ex ambulanser, BVC (mjölkdroppen),
            frivården, hospice, Missing People, självhjälpsgrupper (typ AA),
            sjö­räddningen, tjej- och kvinnojourer och Wikipedia. I vissa
            fall fortsätter verksamheten inom civilsamhället (t ex Sjöräddningen),
            i andra har det blivit en del av offentlig sektor (BVC).
          </p>
          <p xml:id="i-Szt6iRW1o47tpuZf8zSjLa">
            Vi moderater anser att det behövs en lag om idéburet offentligt
            partnerskap (IOP) och vi beklagar att regeringen ännu inte lagt
            fram någon proposition på basis av utred­ningsförslaget (SOU 2019:56),
            trots att det är remissbehandlat och klart.
          </p>
          <head xml:id="i-7h3sdLNyxcKb2M51Dz5Kt1" type="h3">
            Tydliga kriterier, granskning och uppföljning
          </head>
          <p xml:id="i-6V1tC1nn2bMyM9TWfpixgM">
            Statens stöd till det civila samhället är viktigt och bör fortsätta.
            För att stödet ska upp­fattas som legitimt måste dock systemet
            vara transparent. Kriterierna för att erhålla stöd ska vara tydliga,
            och det ska finnas en grundlig granskning och uppföljning av hur
            stödet används. Skattepengar ska aldrig betalas ut till organisationer
            som inte delar det svenska samhällets grundläggande demokratiska
            värderingar. Vi vill säkerställa att offentliga medel inte tilldelas
            verksamheter som riskerar att främja eller stödja radikalisering,
            hedersförtryck eller våldsbejakande extremism. Att stöd helt enkelt
            slösas bort på projekt som inte genomförs är inte heller acceptabelt.
            På detta område har tyvärr brister uppdagats. Moderaterna ser
            mycket allvarligt på detta. På sikt är det förödande för legi­timiteten
            i statens stöd till civilsamhället, men också för den samhälleliga
            gemenskapen. Lagstiftning, regelverk och arbetssätt bör ses över
            i den mån det är nödvändigt för att säkerställa att stöd till
            civilsamhället används på ett ändamålsenligt sätt.
          </p>
          <head xml:id="i-8dxNBNRu4TrTMjF1gSTtzQ" type="h3">
            Oberoende finansiering
          </head>
          <p xml:id="i-5cgBFXNyZkixNaKierUXoN">
            Att civilsamhället har möjlighet att finansiera sina verksamheter
            genom andra inkomst­källor än statligt stöd är viktigt för dess
            självständighet. Det kan till exempel ge en orga­nisation större
            frihet att avgöra vilka insatser som ska prioriteras, snarare
            än att prioritets­ordningen beslutas i förhållanden till vilken
            typ av statligt stöd som finns tillgängligt. En viktig del av
            civilsamhällets oberoende finansiering härrör från lotteriverksamheten.
            Riksdagen beslutade sommaren 2018 om en omreglering av spelmarknaden
            som innebär att lotterier fortsättningsvis kan söka licens för
            att tillhandahålla spel för allmännyttiga ändamål, och att sådan
            licens kan ges till en ideell förening eller ett trossamfund.
            För Moderaterna var det viktigt att den nya spellagstiftningen
            fortsatt värnade den ideella sektorn och att dess skattebefrielse
            kunde kvarstå. Samtidigt välkomnar vi att omregler­ingen också
            sätter stopp för avarter vad gäller lotteriverksamhet och ger
            ökat skydd för spelare i riskzonen. Framöver avser vi noggrant
            följa hur den nya spellagstiftningen påverkar den ideella sektorn.
          </p>
          <p xml:id="i-F1Z7NGmf8GgjGKCZ4Y4ThA">
            För såväl samhälle som den enskilde individen är ett starkt civilsamhälle
            av stor vikt. Civilsamhället är i mångt och mycket det sammanhållande
            kittet i vårt samhälle, som för människor samman och som i många
            avseenden bär upp vårt land. Civil­samhället är den grund av frivilliga
            sammanslutningar som vårt samhälle vilar på och som inte täcks
            av det offentliga. För oss moderater är samhället alltid större
            än staten – därför är ett starkt civilsamhälle av yttersta vikt.
          </p>
          <head xml:id="i-P97e5P1fcauuBojFddCkme" type="h2">
            Folkbildningen
          </head>
          <p xml:id="i-XxDVmgMFNg2wXziCcLfDLD">
            I regeringens proposition 2013/14:172 ”Allas kunskap – allas
            bildning” anges ett särskilt mål för folkbildningspolitiken: ”Folkbildningen
            ska ge alla möjlighet att tillsammans med andra öka sin kunskap
            och bildning för personlig utveckling och delaktighet i samhället.”
            Ersättningssystemet till folkbildningen måste ses över och anpassas
            till dagens verklighet, där en större del av ersättningen bör
            gå till ungdomar, nyanlända och vidareutbildning.
          </p>
          <p xml:id="i-VKQDxrWehcmrjxZSVrpaVz">
            Den moderna arbetsmarknaden är dynamisk och full av möjligheter
            men ställer också krav på utveckling och livslångt lärande. Studieförbund
            och folkhögskolor bedriver utöver den mer traditionella verksamheten
            med studiecirklar, kurser m även annan verksamhet, på uppdrag
            av samhället, organisationer mfl som breddar och fördjupar människors
            kompetens och stärker deras attraktivitet på arbetsmarknaden.
            Erfarenheter visar att folkbildningens olika aktörer varit framgångsrika
            i arbetet med att kunna hjälpa människor som inte kommit till
            sin rätt inom det formella utbildnings­systemet och hjälpt dessa
            att etablera sig på arbetsmarknaden.
          </p>
          <p xml:id="i-3m4unfFUUsgUss2WobJgvt">
            Alliansregeringen lade i mars 2014 fram proposition 2013/14:172
            Allas kunskap – allas bildning. Propositionen innehåller en ny
            målformulering för den statliga folkbild­ningspolitiken som förtydligar
            statens ambitioner med politiken och att folkbildningens målgrupp
            är bredare än målgruppen för vuxenutbildningen. I propositionen
            presenteras en ny modell för utvärdering av folkbildningen och
            dess effekter. Med hänsyn till folk­bildningens viktiga roll i
            samhället är det angeläget att regelbundet utvärdera den verk­samhet
            som med stöd av statsbidrag anordnas av folkhögskolor och studieförbund.
            Detta bör göras med betydligt större systematik.
          </p>
          <p xml:id="i-3v3LdUqAa9YroUFBw1qT3C">
            Alliansregeringen gav Statskontoret i uppdrag att hålla samman
            utvärderingen med stöd av underlag från Institutet för arbetsmarknads-
            och utbildningspolitisk utvärdering och Myndigheten för kulturanalys.
            Delrapporter har kommit 2016 och 2017 samt slut­rapport 2018.
            Statskontoret bedömer att folkhögskolor och studieförbund behöver
            utveckla flera områden för att verkligen bli en folkbildning i
            tiden. Folkbildningens gemensamma styrka är bland annat den speciella
            pedagogiken som låter människor ta del av kunskap på sina egna
            villkor och i en inkluderande gemenskap. En gemensam utmaning
            är hur folkbildningen ska nå utanför sina traditionella målgrupper.
          </p>
          <head xml:id="i-39QQzokWx5BEcbegDpfJ4s" type="h3">
            Folkbildningen behöver matcha sin verksamhet med utvecklingen
            i samhället.
          </head>
          <p xml:id="i-MXyW8gRJDmXa8Lij2Lh25w">
            Studieförbunden når många olika grupper i samhället, men det
            handlar ofta om grupper som redan är organiserade i föreningar
            av olika slag. Det är en utmaning att nå de människor som inte
            är organiserade. Det kräver att förbunden utvecklar delvis nya
            sätt att arbeta. Om studieförbunden ska kunna säkerställa att
            verksamheten håller en god folkbildningskvalitet och att resurserna
            används till verksamhet som bidrar till stats­bidragets fyra syften,
            så behöver studieförbunden arbeta strategiskt med de verktyg som
            de har för att säkra kvaliteten i verksamheten.
          </p>
          <p xml:id="i-Bned1SFetVdrjZcwQrxjKN">
            Den nuvarande regeringen har visat en begränsad vilja att fullfölja
            propositionens intentioner. Ytterligare en utredning bör tillsättas
            för att analysera statsbidragets utform­ning för att nå målen
            för folkbildningens syfte. Uppfyller man inte syftena ska offentligt
            stöd inte utgå.
          </p>
          <p xml:id="i-WdU265n71gJV33HGA65yMu">
            De senaste åren har diskussionen om statliga bidrag till såväl
            trossamfund och andra civilsamhällesorganisationer tagit stor
            plats. Det finns flera exempel där organisationer har fått kritik
            och även har fått statsbidrag återkallade.
          </p>
          <p xml:id="i-8U6kPPSuXbc6UxfaKDHniG">
            Studieförbundet Ibn Rushd är det studieförbund som i särklass
            har väckt mest diskussion i frågan om utbetalande av statligt
            stöd de senaste åren. Flera utredningar har företagits för att
            granska studieförbundet, den senaste på initiativ av Folkbildningsrådet.
            Den har dock kritiserats av bland annat terrorforskaren Magnus
            Ranstorp. Inte sällan när demokratiska brister uppmärksammats
            har kosmetiska förändringar i exempelvis stadgar gjorts och företrädare
            har gjort avbön. Detta åtgärdar dock inte de strukturella problemen
            som en i grunden tvivelaktig värdegrund vållar.
          </p>
          <p xml:id="i-3AyL2JDTK5aUZhpdZMCf1J">
            Det förefaller finnas starka bevis för att staten genom Folkbildningsrådet
            finansierar ett studieförbund med kopplingar till Muslimska brödraskapet.
            Detta trots att syftet med statens stöd enligt förordningen (2015:218)
            om statsbidrag till folkbildningen är att stödja verksamhet som
            bidrar till att stärka och utveckla demokratin.
          </p>
          <p xml:id="i-KpVFfKLFkbGe2TniHYnJs5">
            Moderaterna ser inga principiella skäl till att studieförbund
            inte vilar på en religiös grund. Tvärt emot är många organisationer
            på religiös grund en viktig del av vårt civil­samhälle. Däremot
            kan och bör inte staten finansiera organisationer som utmanar
            den västerländska liberala demokratin. Därför borde riksdagen
            uppmana regeringen att skärpa demokrativillkoren i förordningen
            om statsbidrag till folkbildningen så att bidrag inte kan delas
            ut till demokratiskt tveksamma studieförbund.
          </p>
          <p xml:id="i-SBHdA7NkHjWx3VxewjddqH">
            Så väl bidragssystem som tillsyn av studieförbunden borde utvärderas.
            Idag har Folkbildningsrådet ett myndighetsliknande uppdrag trots
            att det är en ideell förening bestående av de medlemmar som den
            delar ut bidrag till. Detta kan föranleda bristande tillsyn och
            felaktiga bidragsutbetalningar. Även Statskontoret pekar på behovet
            av bättre styrning i deras rapport från 2018. Flertalet gånger
            har det framkommit att många studie­förbund har blivit utsatta
            för bidragsfusk där samma deltagare förekommit i studie­cirklar
            i flera studieförbund samtidigt. TV4 kunde hösten 2020 rapportera
            att åtta av de tio studieförbunden som var verksamma i Järva blivit
            utsatta för bedräglig verksamhet.
          </p>
          <p xml:id="i-PJYc85vgbRPfpk8w8VwBdR">
            Därför bör en skärpning av såväl bidragsstöd som tillsyn komma
            till, och istället för Folkbildningsrådet borde detta samlas under
            ett gemensamt paraply med övriga civil­samhället och hanteras
            av en myndighet. På så sätt skulle staten troligtvis kunna få
            en bättre insyn och kontroll på såväl regelefterlevnad som användning
            av bidragen.
          </p>
          <head xml:id="i-MoLHb73b9DYrYHXf6MtnZ6" type="h3">
            Bidrag till etniska föreningar
          </head>
          <p xml:id="i-XXW9ExbEmvPtE4BnedZEej">
            Bidrag till organisationer bildade på etnisk grund regleras i
            en särskild förordning, förordning (2008:63) om statsbidrag till
            organisationer bildade på etnisk grund. Den anger bland annat
            som villkor för stödet att medlemmarna till övervägande del ska
            ha utländsk bakgrund, att medlemsantalet ska uppgå till minst
            1 000 betalande personer och att organisationen ska ha en demokratisk
            uppbyggnad. Syftet med bidragen är ”att stärka organisationernas
            egna initiativ och verksamheter som rör kultur, språk, identitet
            och delaktighet i samhället”. Bidragen betalas ut av Myndigheten
            för ungdoms- och civilsamhällesfrågor (MUCF). År 2019 uppgick
            dessa bidrag till 18,9 miljoner kronor och de fördelades på ett
            fyrtiotal organisationer. Givetvis ska det stå personer med liknande
            etnisk bakgrund fritt att med egna medel bilda sina egna föreningar.
            Att staten stöttar sådana organisationer är dock en annan sak.
            De statliga bidragen bör inriktas på verksamheter som tydligt
            främjar integration, snarare än att samla människor enbart på
            grundval av att de delar en viss etnicitet. Därför bör bidragen
            till organisationer bildade på enbart etnisk grund avskaffas.
          </p>
          <head xml:id="i-VuBfVZ4pBBLkQk6qZdqhzT" type="h2">
            Biblioteken och digitalisering i närtid
          </head>
          <head xml:id="i-2VB4TEFfpTsKowoHmsU3nw" type="h3">
            Folkbiblioteken – en viktig del av demokratin
          </head>
          <p xml:id="i-BVrNU5Ew9vpwPUBth8zs9S">
            Bibliotekslagen (2013:801) gäller för all biblioteksverksamhet
            som är finansierad av offentliga medel. Lagen anger ramarna för
            verksamheten och betonar betydelsen för demokratins utveckling
            i samhället, kunskapsförmedling och fri åsiktsbildning. Biblio­teken
            ska främja litteraturens ställning, intresset för bildning, upplysning,
            utbildning och forskning samt kulturell verksamhet i övrigt.
          </p>
          <p xml:id="i-CAXb3ZvLozPvysr8kc4bM5">
            Biblioteken spelar en viktig roll i det demokratiska samhällets
            utveckling genom att erbjuda bildning för alla. Biblioteken ska
            vara tillgängliga; det kan till exempel handla om att verksamheten
            anpassas för att möta den enskildes behov, förutsättningar och
            att nå nya grupper. På biblioteken finns plats för samtal, föreläsningar
            och diskussion – men framför allt skapar biblioteken rum för tystnad
            och eftertanke.
          </p>
          <p xml:id="i-M63BgQn5kfCroJ5WKKqUtU">
            Antalet fysiska besök på folkbiblioteken har varit relativt konstant
            sedan 2003 medan den fysiska bokutlåningen tydligt minskat, enligt
            statistik 2018 från Kungliga biblioteket. På de offentligt finansierade
            biblioteken som helhet ökar antalet nedladd­ningar av e‑medier,
            medan såväl fysiska lån som fysiska besök minskar, enligt den
            nationella biblioteksstatistiken för 2018.
          </p>
          <p xml:id="i-JU5wPdChEBX2SsxC5Zo5GY">
            Den digitala utvecklingen innebär alltså både utmaningar och
            möjligheter för biblio­teken, och kanske särskilt för de kommunala
            biblioteken. Till exempel skapar tekniken nya vägar till lärande
            och interaktion. Det finns möjlighet att nå människor dygnet runt,
            överallt. Samtidigt har det blivit svårare att locka besökare
            till de faktiska biblioteken och den verksamhet som finns där.
          </p>
          <p xml:id="i-MNnaP154esjqbgP64o5QbC">
            Kostnaden för den digitala utlåningen ökar ständigt, och många
            kommuner har därför tvingats begränsa möjligheten till digital
            utlåning. Moderaterna värnar de kommunala bibliotekens arbete
            med digitalisering, bland annat som ett viktigt redskap att nå
            nya grupper.
          </p>
          <p xml:id="i-U6o9geDeRpjdyoWo6yAQR">
            Läsning är grunden för ett barns språkliga och intellektuella
            utveckling. Därför be­höver det läsfrämjande arbetet stärkas.
            Barnbibliotekariens kompetens stärker de mindre barnens språkinlärning
            på olika pedagogiska sätt.
          </p>
          <p xml:id="i-GwaSSoexhaaKyTr6TKBLUH">
            En god läsförmåga är nyckeln till en framgångsrik skolgång och
            förståelse för andra skolämnen. Det skapar möjligheter för resten
            av livet. Språkinlärning handlar även om alla barns och ungas
            rätt till kunskap, och läsning har ett egenvärde. Genom litteraturen
            får barn möjlighet att upptäcka och utforska andra världar än
            sin egen. Läsning kan väcka nyfikenhet och bjuda in till reflektion
            om såväl den egna identiteten som andras.
          </p>
          <p xml:id="i-XHnwhX2Amb8PYLWmfznwsg">
            Givet samhällets utveckling och den digitalisering som sker i
            snabb takt kan man också ifrågasätta kravet på kommunerna att
            tillhandahålla fysiska bibliotek. Samtidigt vet vi att det inte
            minst för barn och unga är viktigt med läsning och bildning från
            tidig ålder för att lyckas bra i skolan. Därför borde det utredas
            hur bibliotekslagen kan bli mer flexibel samtidigt som läsfrämjande
            för barn och unga bejakas.
          </p>
          <p xml:id="i-2bsqdEtX2e8oLguLxKjtP8">
            Moderaterna prioriterar satsningar på bibliotekens arbete att
            nå barn som kanske inte har böcker hemma eller kommer från utsatta
            miljöer. Ett sätt att göra detta är att stärka samarbetet mellan
            de kommunala biblioteken och skolorna. I tider av desinformation
            och ”fake news” behövs kunskap om källtillit. Bibliotekens roll
            och medie- och informa­tionsteknik har aldrig varit viktigare
            än idag.
          </p>
          <p xml:id="i-jt12Pch7KC3iNvk95dY27">
            Under senare år har det också uppmärksammats att det på vissa
            bibliotek funnits en problematik med t.ex. stölder, skadegörelser,
            hot och trakasserier. Moderaterna har därför föreslagit att det
            ska införas en möjlighet att besluta om tillträdesförbud för personer
            som begått brott eller stört ordningen på ett bibliotek.
          </p>
          <head xml:id="i-CTSrTmRV69fAqXGZcanUkj" type="h3">
            Skolbiblioteken
          </head>
          <p xml:id="i-S3tG9g5WGyGeEfVTeYdqNU">
            En skolbiblioteksverksamhet är inte främst en samling böcker,
            utan en del i en pedago­gisk verksamhet med bibliotekarien som
            nyckelperson. För att bidra till elevernas mål­uppfyllelse krävs
            ökad tillgång till utbildade skolbibliotekarier och bättre samverkan
            med ledning och lärare. Rektorers kunskaper i hur skolbiblioteksfunktionen
            kan integre­ras med den pedagogiska verksamheten behöver stärkas.
          </p>
          <p xml:id="i-FEKBEcCD5tCm5mWwhFnFEw">
            Det finns inget som hindrar att folkbibliotek kombineras med
            skolbibliotek. Men det är väsentligt att de olika kompetenserna
            och uppdragen för folkbibliotek respektive skol­bibliotek tydliggörs
            och upprätthålls.
          </p>
          <p xml:id="i-5Z8BLe986BPWNaWreZMFEP">
            Allas rätt till bibliotekens resurser på lika villkor är en demokratifråga
            och gäller alla bibliotek.
          </p>
          <p xml:id="i-SBpa7ErBQbDeEz9RaxHZGX">
            För att uppnå målen i Agenda 2030 kommer tillgång till trovärdig
            information, till­sammans med förmågan att ta till sig och hantera
            information samt olika digitala uttrycks­medel, att vara väsentliga.
            Biblioteken kan särskilt bidra till att uppfylla ett antal av
            målen i Agenda 2030.
          </p>
        </div>
        <div type="motSignatures">
          <list>
            <item xml:id="i-SsJ8qwpWhYiZd8TgqH64BX">
              Viktor Wärnick (M)
            </item>
            <item xml:id="i-MUJA4eHG9Gucwctn48vV53">
              Annicka Engblom (M)
            </item>
            <item xml:id="i-4MfhSoAV3FWrLtWLAjdZr6">
              Ann-Britt Åsebol (M)
            </item>
            <item xml:id="i-P6Y5i1mgorxsekUbgwrBVk">
              John Weinerhall (M)
            </item>
            <item xml:id="i-EndocEhqY6xAApYqxWjcPL">
              Magnus Stuart (M)
            </item>
            <item xml:id="i-Pe7AYFLHkAm1Mp9rRkko2J">
              Ulrika Jörgensen (M)
            </item>
            <item xml:id="i-3Hpnqa6mHG1mBmxNRiTMmN">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
