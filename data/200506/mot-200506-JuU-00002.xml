<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00002">
  <teiHeader>
    <fileDesc>
      <titleStmt>
        <title>med anledning av prop. 2005/06:11 Maskeringsförbud</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:11 Maskeringsförbud</title>
          <idno type="rdwebb">GT02Ju2</idno>
          <rs type="number">Ju2</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju2/text</ref>
          <ref type="dokument_url_html">http://data.riksdagen.se/dokument/GT02Ju2</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju2</ref>
          <ref type="doc">http://data.riksdagen.se/fil/D5A68ACA-2B00-4DCD-A488-ABEE860CA9BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3UzT79x7oeK6UNvBTq8sG9" type="basedOn"/>
        <correspContext corresp="i-3UzT79x7oeK6UNvBTq8sG9">
          <ref>Proposition 2005/06:11</ref>
        </correspContext>
        <correspAction xml:id="i-SYHJBRhvZDU74GoBnjAPM7" type="signed"/>
        <correspContext corresp="i-SYHJBRhvZDU74GoBnjAPM7">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-UdGnyRLxFm6LiCDBYWE7MV"/>
        </correspContext>
        <correspAction xml:id="i-5Es5ZWQCSSJwL8ZXcQ4ZYf" type="referral">
          <date when="2005-10-27"/>
        </correspAction>
        <correspAction xml:id="i-ExynNsHcYotHXqQWgW49Ni" type="dismissal">
          <date when="2005-10-26"/>
        </correspAction>
        <correspAction xml:id="i-NNpvikocmCCsedUNZGs26r" type="dismissal">
          <date when="2005-10-26"/>
        </correspAction>
        <correspAction xml:id="i-6C4L9YfnqMNmW9H3VVJyT8" type="submission">
          <date when="2005-10-25"/>
        </correspAction>
        <correspAction xml:id="i-SDzYiKySaj6NwTHKPrU6LD" type="assigned"/>
        <correspContext corresp="i-SDzYiKySaj6NwTHKPrU6LD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_2/mot_200506_Ju_2-0001.pdf"/>
      <div xml:id="i-7qvtQQqxJ5SwUg3PZFLpAm" type="motHeader">
        <div xml:id="i-5oPBQELdAfFFrFvnwc7AWZ" type="motTitle"/>
        <div xml:id="i-GLSQqbk8T3vPjX1tcA8cQJ" type="motSubmissionInfo"/>
      </div>
      <div xml:id="i-VYzwh7jQhx6ag6yhY9N23j" type="motBody">
        <div xml:id="i-MNMZ7Zx3wTGVvTKgsS8J1p">
          <p xml:id="i-E4h3rgbieEJbW9LrVFP7eJ">
            2005/06 mnr: Ju2 pnr: m184
          </p>
          <p xml:id="i-CkQ9CehKXdgRF22NMz6CC2">
            Motion till riksdagen 2005/06:Ju2
          </p>
          <p xml:id="i-MEkppvpcuRMZbKmYBdh1Yt">
            av Beatrice Ask m.fl. (m) med anledning av prop. 2005/06:11
          </p>
          <p xml:id="i-WZemEPxbUC26xSBvBVv6HM">
            Maskeringsförbud
          </p>
          <p xml:id="i-9wwSD3nGNNG8RHLH4iwCqV">
            1 Förslag till riksdagsbeslut
          </p>
          <p xml:id="i-78vz665rrSqmXT6591Rppv">
            1. Riksdagen avslår proposition 2005/06:11. Riksdagen begär att
            regeringen snarast återkommer med förslag till generellt maskeringsförbud
            i enlighet med vad som anförs i motionen.
          </p>
          <p xml:id="i-2CmE1eshX9nhw8ZaiVKL6k">
            2 Opinionsfrihet kräver inte maskering
          </p>
          <p xml:id="i-DA1VHKbSRE48Aa11g7Rseu">
            Moderata samlingspartiets demokratisyn utgår från att begreppet
            demokrati är mer än en beslutsform. Det innebär också att de beslut
            som fattas beaktar den enskildes frihet, rätt och ansvar i förhållande
            till statsmakten. Utgångspunkten för vår demokrati och Sveriges
            ställning som rättsstat är skyddet för de grundläggande fri- och
            rättigheterna. En av de mest centrala rättigheterna är rätten
            att fritt uttrycka sin åsikt och att mötas eller demonstrera i
            detta syfte. Respekt för åsikts- och yttrandefriheten är en oundgänglig
            förutsättning för demokrati. Varje inskränkning av de grundläggande
            fri- och rättigheterna måste ske med största försiktighet och
            efter en noggrann avvägning av hur inskränkningen påverkar den
            enskildes rättigheter gentemot det allmänna. Det finns fog för
            invändningen att ett maskeringsförbud kan anses som en inskränkning
            av den enskildes frihet. Vi anser dock att det är nödvändigt för
            att upprätthålla lag och ordning samt för att skydda allas frihet
            i ett större perspektiv. Rätten för enskilda människor att uttrycka
            sina åsikter och övertygelser bygger också på medborgarnas ansvar
            att bruka friheten med ansvar gentemot andra. Var och en bör kunna
            stå för sin åsikt. I vissa sammanhang tydliggörs detta i form
            av krav på ansvarig utgivare eller motsvarande. Statens motprestation
            är att skydda den enskilde som utövar sina rättigheter. Brottsbalkens
            regler som förbjuder misshandel, ofredande eller andra angrepp
            kan användas för att skydda människor som ger uttryck för sina
            åsikter från angrepp av andra än det allmänna. Brott som begås
            i syfte att kränka personer eller grupper på grund av ras, hudfärg,
            ursprung, tro eller sexuell läggning
          </p>
          <pb facs="riksdagen-motions-pdf/data/200506/mot_200506_Ju_2/mot_200506_Ju_2-0002.pdf"/>
          <p xml:id="i-2SemwK96vDZudvdPcw7Hew">
            2005/06:Ju2
          </p>
          <p xml:id="i-4sPsivLbqXMYE3WFhUs4k3">
            anses som särskilt allvarliga. Rättsstaten och det öppna samhället
            skall således garantera människor rätten till fri opinionsbildning
            utan att riskera förföljelse, varför ingen skall behöva vara rädd
            att ge sig till känna. Detta ansvar innebär att människor inte
            skall behöva maskera sig vid demonstrationer eller andra sammankomster.
          </p>
          <p xml:id="i-AaS53ppRSRPD1wuQeM7pqb">
            2.1 Behovet av ett maskeringsförbud
          </p>
          <p xml:id="i-VEKBWFgD5PxiuazK1szP34">
            De grundläggande fri- och rättigheterna är inte ensidiga. De
            innebär också ett ansvar för människor att respektera andras fri-
            och rättigheter. I ett fritt och öppet samhälle finns det ingen
            anledning att dölja sin identitet vid offentliga sammankomster.
            Erfarenheterna av maskerade demonstranter är att de har andra
            syften än att utöva sina fri- och rättigheter. De allvarliga störningar
            som uppkommit vid flera sammankomster där maskering förekommit
            har medfört kränkningar av andras rättigheter; i form av att demonstrationerna
            eller folksamlingarna upplösts, vilket inskränkt mötesfriheten
            och i form av avsevärd skadegörelse på allmän och privat egendom,
            vilket kränkt äganderätten. Därtill kommer händelser som uppenbart
            haft till syfte att provocera eller skada poliser, vilket innebär
            angrepp på dem som är satta att beskydda människors fred och frihet.
            Det finns också indikationer på att människor avstår från att
            demonstrera av rädsla för de ordningsstörningar som kan uppstå
            till följd av vissa, ofta maskerade, gruppers eller personers
            agerande vid dessa tillfällen. Maskerade demonstranter i sig fungerar
            provocerande för allmänheten. Maskering indikerar att den maskerade
            har någonting att dölja. Många människor förknippar också maskering
            med kriminalitet. Det finns fog för påståendet att maskering vid
            demonstrationer och allmänna sammankomster är ägnat att demoralisera
            och inge rädsla. Sverige har enligt Europakonventionen en plikt
            att tillse att grundläggande fri- och rättigheter såsom opinionsfriheten
            kan genomföras i ordnade former. Ett förbud skulle sannolikt medverka
            till att medborgarna i högre utsträckning vågar utnyttja sin demonstrationsrätt,
            vilket skulle stärka demokratin. Det finns också betydande samhällsvinster
            att göra om upplopp och skadegörelse förhindras på ett tidigt
            stadium. Det är också ur ett brottsofferperspektiv motiverat att
            införa maskeringsförbud. Ett sådant förbud skulle medföra att
            möjligheten ökar att i samband med våldsamma upplopp identifiera
            gärningsmän och ställa dem till svars.
          </p>
          <p xml:id="i-JEg76e48Euptw8xp5ZL2un">
            2.2 Regeringens förslag motverkar sitt syfte
          </p>
          <p xml:id="i-WoDF5ATvX8RcBKEmTeeakb">
            Regeringen föreslår att maskeringsförbud skall gälla vid demonstrationer
            och folksamlingar på allmän plats, om det vid dessa tillfällen
            uppkommer en störning av den allmänna ordningen eller en omedelbar
            fara för sådan störning.
          </p>
          <pb facs="riksdagen-motions-pdf/data/200506/mot_200506_Ju_2/mot_200506_Ju_2-0003.pdf"/>
          <p xml:id="i-Qu1qCbL1r73umhSE2acGhK">
            Vi instämmer i behovet av ett maskeringsförbud, och har sedan
            lång tid verkat för att ett sådant skall införas i svensk rätt.
            Förbud att maskera sig vid offentliga sammankomster av olika slag
            är inte en okänd företeelse, och förbudet fungerar väl i de länder
            där det införts. Ett förbud av detta slag måste dock kunna upprätthållas
            av de rättsvårdande myndigheterna. I detta avseende är regeringens
            förslag behäftat med allvarliga brister. Regeringens förslag innebär
            att maskering inte skall vara förbjuden innan det uppstår en ordningsstörning
            eller en omedelbar fara för en ordningsstörning. Vi ifrågasätter
            om en sådan utformning av lagen fungerar. En viktig anledning
            till att införa ett maskeringsförbud är att ge polisen möjlighet
            att på ett effektivt och rättssäkert sätt hindra ordningsstörningar
            vid demonstrationer och andra sammankomster: Syftet är att förhindra
            fler våldsamma upplopp i anslutning till fredliga demonstrationer.
            Vi anser inte att förslaget är tillräckligt förebyggande. Att
            vänta tills ett upplopp har uppstått ger polisen vare sig tid
            eller resurser att upprätthålla maskeringsförbudet, eftersom behovet
            av att skydda allmänhetens hälsa och egendom samt att stävja upploppet
            tar överhanden. Regeringens förslag att polisen vid ordningsstörning
            skall uppmärksamma de störande elementen på maskeringsförbudets
            ikraftträdande genom en s.k. skingringsbefallning förefaller närmast
            löjeväckande. Det kan till och med antas att ett plötsligt ingripande
            mot maskering kan verka provocerande och leda till att ordningsstörningarna
            eskalerar, vilket motverkar förbudets syfte. Det förefaller som
            om regeringen velat införa ett generellt maskeringsförbud, men
            inte vågat gå hela vägen. Resultatet har blivit ett situationsanpassat
            förbud som inte utgör ett effektivt verktyg för polisen. De föreslagna
            undantagen från maskeringsförbudet riskerar också att bli svårtillämpade.
            Ponera att personer med annat syfte än att demonstrera maskerar
            sig och anför religiösa skäl. Det torde vara vanskligt för den
            enskilde polisen i skarpt läge att avgöra invändningens äkthet
            och relevans. Regeringen skapar fler problem än den löser genom
            lagförslaget. Genom krångliga och svårtillämpade regler undergrävs
            de fundamentala friheterna. Det finns också anledning att kritisera
            att regeringen inte återremitterat förslaget till Lagrådet, med
            hänsyn till förslagets konstitutionella aspekter.
          </p>
          <p xml:id="i-PC5BUssZtqgkH22tCry93K">
            2.3 Ett verkningsfullt maskeringsförbud
          </p>
          <p xml:id="i-JKaNLVESDNhkjts8r2FETU">
            Lagrådet har tidigare anfört att blotta risken att någon eller
            några inte skulle efterfölja förbudet talar emot ett införande
            av maskeringsförbud. Vi vill invända mot detta resonemang. Människor
            som inte efterkommer det allmännas bud och statens regler för
            upprätthållandet av lag och ordning kan inte tillåtas att få definiera
            behovet av brottsförebyggande eller -bekämpande lagstiftning.
            Farhågan kan dock tas till intäkt för ett behov av skarpare lagstiftning
            eller ett bättre rustat rättsväsende. Vi skall inte retirera till
            förmån för kriminella element. I detta syfte vill vi införa en
            mer ändamålsenlig lagstiftning om maskeringsförbud.
          </p>
          <p xml:id="i-KESRr5UmZrs2ByehubGsL7">
            2005/06:Ju2
          </p>
          <pb facs="riksdagen-motions-pdf/data/200506/mot_200506_Ju_2/mot_200506_Ju_2-0004.pdf"/>
          <p xml:id="i-EK2jQ8KoeG3inB2s5g6UJm">
            2005/06:Ju2
          </p>
          <p xml:id="i-6Ht5JGXMNfiYC7QMuiGyDs">
            Vi anser att ett maskeringsförbud skall vara generellt och införas
            i en särskild lag. Ett välreglerat maskeringsförbud motsvarar
            kravet på tydlighet bättre än regeringens förslag. Det ökar också
            möjligheterna för polisen att ingripa på ett tidigt stadium och
            således verka förebyggande. Vi anser att regeringen snarast skall
            återkomma med ett omarbetat förslag till lag om maskeringsförbud.
            Detta kan med fördel baseras på den finska modellen. Det finska
            maskeringsförbudet som gäller sedan den 1 december 2004 innebär
            att det är förbjudet att vid allmänna sammankomster, offentliga
            tillställningar eller andra folksamlingar på allmän plats uppträda
            maskerad till oigenkännlighet, om personen samtidigt har ett uppenbart
            syfte att ta till våld eller skada egendom. Det är en sympatisk
            tanke att knyta maskeringen till syfte eller uppsåt. Dels kan
            man lättare genom en samlad bedömning av omständigheterna i övrigt
            besluta att ingripa mot maskering på allmän plats, dels kan man,
            liksom i Finland, bedöma personens syfte utifrån hans eller hennes
            beteende, och på så sätt avgöra om avsikten är att kränka eller
            äventyra den allmänna ordningen eller säkerheten eller att begå
            någon annan rättsstridig gärning. Polisen bör kunna använda sig
            av samma kriterier för ingripande som vid förebyggande visitering
            enligt 19 8 polislagen (PL), vilken medger visitation för att
            söka efter föremål som är ägnade att användas som hjälpmedel vid
            skadegörelsebrott, företrädesvis klotter. Syftet med regeln är
            dock att även generellt minska brott som innefattar skada på egendom,
            exempelvis stenkastning eller annat'. Avgörande för ett ingripande
            enligt 19 8 PL är att det på konkreta grunder finns anledning
            anta att den som avses med åtgärden bär med sig utrustning av
            viss typ, t.ex. klotterutrustning. På samma sätt bör polisen kunna
            ingripa mot maskering under omständigheter där det starkt kan
            misstänkas att brott eller ordningsstörning kan komma att begås.
            Närmare definition av vad som utgör sådana omständigheter bör
            utvecklas i praxis. Vi utgår från att regeringen noga definierar
            det straffsanktionerade området i en kommande proposition. En
            reglering enligt ovan skulle vidare ha följden att någon undantagsreglering
            inte är nödvändig. På så sätt undviks många av de tillämpningsproblem
            som förutsetts till följd av regeringens förslag. Vi är medvetna
            om att ett uppsåtsrekvisit kan medföra bevissvårigheter för polis
            och åklagare. Vi är dock övertygade om att de brottsbekämpande
            myndigheterna besitter kompetensen att lösa detta, under förutsättning
            att de erhåller tillräckliga resurser för att kunna utföra sitt
            uppdrag. Slutligen vill vi poängtera vikten av lagrådsgranskning
            av förslag av denna dignitet. Vi förstår att regeringen vill undvika
            ytterligare kritik av det slag som framkom =&lt;efter Lagrådets
            granskning av = lagrådsremissen. Lagrådsgranskning är dock av
            största vikt, inte minst av respekt för förslagets ingripande
            karaktär. Vi anser därför att det nya förslag vi begärt skall
            tillställas Lagrådet för granskning.
          </p>
          <p xml:id="i-SA3zS7Xea1e2WM3qPuSDVV">
            ' Prop. 2002/03:138 Åtgärder mot klotter och annan skadegörelse,
            s. 17.
          </p>
          <pb facs="riksdagen-motions-pdf/data/200506/mot_200506_Ju_2/mot_200506_Ju_2-0005.pdf"/>
          <p xml:id="i-A9kGRrHKBLuZozjvY8DSdE" type="date">
            Stockholm den 24 oktober 2005
          </p>
          <p xml:id="i-G5WReBVoBEuTu6NNwDTqMH" type="signatureBlock">
            Beatrice Ask (m) Jeppe Johnsson (m) Hillevi Engström (m) Anita
            Sidén (m)
          </p>
          <p xml:id="i-VnGoN789xoKorPHgypGvbj">
            Cecilia Magnusson (m) Bengt-Anders Johansson (m) Bertil Kjellberg
            (m)
          </p>
          <p xml:id="i-Le3SsgmUApdwYHyNnrefCB">
            2005/06:Ju2
          </p>
        </div>
      </div>
    </body>
  </text>
</TEI>
