<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-03076">
  <teiHeader>
    <fileDesc>
      <titleStmt>
        <title>med anledning av prop. 2018/19:107 Åtgärder mot handel med hyreskontrakt</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3076 av Momodou Malcolm Jallow m.fl. (V)</title>
          <idno type="rdwebb">H6023076</idno>
          <rs type="number">3076</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6023076/text</ref>
          <ref type="dokument_url_html">http://data.riksdagen.se/dokument/H6023076</ref>
          <ref type="dokumentstatus_url_xml">http://data.riksdagen.se/dokumentstatus/H6023076</ref>
          <ref type="docx">http://data.riksdagen.se/fil/7813CD45-283B-4940-A175-4ACC91FA0956</ref>
          <ref type="pdf">http://data.riksdagen.se/fil/9B53B210-6D57-446E-9AB7-B62044383216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UFCHF6hg7HK9J8JjtLJ7WT" type="basedOn"/>
        <correspContext corresp="i-UFCHF6hg7HK9J8JjtLJ7WT">
          <ref>Proposition 2018/19:107</ref>
        </correspContext>
        <correspAction xml:id="i-Qequ5152zw39TX2DhZq9Qj" type="signed"/>
        <correspContext corresp="i-Qequ5152zw39TX2DhZq9Qj">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-Mcq2jJErxH85BAniER5euj" type="submitted">
          <date when="2019-04-24"/>
          <time when="14:43:44"/>
        </correspAction>
        <correspAction xml:id="i-5m1Yaj4dVXrTLTeuZtr75V" type="dismissed">
          <date when="2019-04-26"/>
        </correspAction>
        <correspAction xml:id="i-DPovuvc1FBWFLwj7fLj3KT" type="reviewed">
          <date when="2019-04-26"/>
          <time when="11:25:37"/>
        </correspAction>
        <correspAction xml:id="i-7yoSr8saKjYohiGHQxJKgx" type="referred">
          <date when="2019-04-30"/>
        </correspAction>
        <correspAction xml:id="i-Duf34sRif2bczbQRNxd4Pw" type="assigned">
          <date when="2019-06-13"/>
          <time when="17:09:14"/>
        </correspAction>
        <correspContext corresp="i-Duf34sRif2bczbQRNxd4Pw">
          <ref type="assignedTo">Civilutskottet</ref>
        </correspContext>
        <correspAction xml:id="i-JxUPLUc7tFjSZrh3u3APBe" type="behandlas_i"/>
        <correspContext corresp="i-JxUPLUc7tFjSZrh3u3APBe">
          <ref type="uppgift">2018/19:CU17</ref>
          <ref type="ref_dok_id">H601CU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU17</ref>
          <ref type="ref_dok_titel">Åtgärder mot handel med hyreskontrakt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3076 av Momodou Malcolm Jallow
          m.fl. (V) med anledning av prop. 2018/19:107 Åtgärder mot handel
          med hyreskontrakt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8byzp7G1n8jLFuUqge4tQN">
            1 Förslag till riksdagsbeslut
          </head>
          <list style="ol">
            <item xml:id="i-Kkv3ZbSJD8xbuoPQ5EjPpS">
              Riksdagen avslår propositionen i den del som avser förslaget
              om att kriminalisera köp av hyreskontrakt.
            </item>
            <item xml:id="i-8pKPPxrp847aagKwFcbffD">
              Riksdagen ställer sig bakom det som anförs i motionen om att
              privatuthyrningslagen bör ses över i syfte att öka andrahandshyresgästernas
              trygghet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SBTz3MkrJNXVRLnHNV98po" type="h1">
            2 Propositionens huvudsakliga innehåll
          </head>
          <p xml:id="i-3BZTxkA5shX6RedpUbccMR">
            I syfte att få en bättre fungerande hyresbostadsmarknad föreslår
            regeringen åtgärder mot svarthandel med hyreskontrakt och annat
            missbruk av hyresrätter. Åtgärderna ska leda till en större omsättning
            av förstahandskontrakt, bättre hyresvillkor och sundare boendemiljöer.
          </p>
          <p xml:id="i-WvQcNW8yLv5aibpYS9BT7L">
            För att försvåra att hyreskontrakt överlåts mot särskild ersättning
            föreslås vissa inskränkningar i bytesrätten, bl.a. att hyresgästerna
            ska ha bott i sina lägenheter i minst ett år före bytet. Den som
            har köpt ett hyreskontrakt av en annan hyresgäst eller som har
            försökt att sälja ett kontrakt ska kunna förlora hyresrätten med
            omedelbar verkan. Straffen för försäljning och förmedling av hyreskontrakt
            mot otillåten ersättning ska skärpas. Regeringen föreslår att
            det även ska vara brottsligt att köpa ett hyreskontrakt.
          </p>
          <p xml:id="i-P7sJvqAsK1Wcct7gvWkBr2">
            Regeringen föreslår också att reglerna kring andrahandsuthyrning
            av hyreslägenheter stramas upp. En förstahandshyresgäst som hyr
            ut sin lägenhet i andra hand ska inte få ta ut en hyra som är
            högre än hyresgästens egen hyra med eventuellt tillägg för möbler
            och andra nyttigheter. Om en för hög hyra tas ut ska hyresgästen
            kunna förlora sitt kontrakt. Regeringen föreslår att det ska vara
            brottsligt att hyra ut en lägenhet i andra hand utan tillstånd
            till en hyra som inte är skälig.
          </p>
          <p xml:id="i-8m9gEYmtXQyeo5KvDuwAen">
            I sammanhanget föreslås även att fler utrymmen som byggs om till
            bostäder ska kunna få presumtionshyra, dvs. en kollektivt framförhandlad
            hyra som anses skälig under 15 år.
          </p>
          <p xml:id="i-8VyPeHq6zXGjptwddh8G7h">
            De nya reglerna föreslås träda i kraft den 1 oktober 2019.
          </p>
          <head xml:id="i-DB4JTJVmFGLrFvxwiDueFQ" type="h1">
            3 Vänsterpartiets synpunkter och förslag
          </head>
          <p xml:id="i-8CKMRqNjdQeXBnFszDKEnu">
            Hyresrätten är en viktig boendeform. För det första är den, till
            skillnad från privatägda bostäder, tillgänglig för alla löntagargrupper
            eftersom den inte ställer krav på någon kapitalinsats. För det
            andra erbjuder den ett flexibelt boende. För det tredje underlättar
            den rörligheten på arbetsmarknaden. Med bra förmedlingstjänster
            och rimligt ställda inkomstkrav är hyresrätten dessutom ett viktigt
            verktyg för att motverka segregation, diskriminering och orättvis
            fördelning av bostäder. Hyresrätten är således betydelsefull för
            den svenska ekonomin och en viktig del av den svenska välfärdsmodellen.
            Vänsterpartiet värnar därför hyresrätten som boendeform.
          </p>
          <p xml:id="i-Aik44VVKv9JcuuwTLwEgRq">
            Vänsterpartiet kan samtidigt konstatera att det finns en del
            problem på hyresbostadsmarknaden mot bakgrund av den omfattande
            bostadsbrist som råder i en majoritet av landets kommuner. Det
            förekommer bl.a. handel med hyreskontrakt (s.k. svarthandel),
            missbruk av bytesregler och otillåten andrahandsuthyrning. Detta
            medför att färre hyreslägenheter friställs och kommer bostadssökande
            till del. Problemen drabbar enskilda bostadssökande i bostadskön,
            försvårar seriösa fastighetsägares förvaltning och stör hyresmarknadens
            funktionssätt.
          </p>
          <p xml:id="i-EsNgXVogduX1iFNvsaVsyZ">
            För att komma till rätta med dessa problem behöver vi i första
            hand ta tag i den bakomliggande orsaken: den omfattande bostadsbristen
            i allmänhet och bristen på hyresrätter i synnerhet. Det förutsätter
            att stat och kommun vidtar kraftfulla åtgärder för att bygga bort
            bostadsbristen med fokus på hyresrätter med rimliga hyror. För
            statens del krävs ett större ansvar för finansieringen i form
            av ett utökat investeringsstöd, statliga topplån och riktade statsbidrag
            till de kommuner som bygger hyresrätter. För kommunernas del krävs
            en mer offensiv planering och ett mer effektivt genomförande av
            byggprojekt.
          </p>
          <p xml:id="i-MhBD9ksrSzieQVjK9eBH7R">
            På kort sikt behöver dock andra åtgärder vidtas. Vänsterpartiet
            står därför bakom merparten av de förslag som regeringen lägger
            fram inom ramen för proposition 2018/19:107. Vi har dock två invändningar
            som vi redogör för i det följande.
          </p>
          <head xml:id="i-HSsv8LfQmMe5Fky9e5o7W4" type="h2">
            3.1 Köp av hyreskontrakt bör inte kriminaliseras
          </head>
          <p xml:id="i-Gr2q6jWwCjVHroDnCekPM1">
            I propositionen föreslås att det ska vara straffbart att betala
            särskild ersättning för att hyra en bostadslägenhet eller för
            att förvärva hyresrätten till en sådan lägenhet. Straffet för
            brott av normalgraden ska vara böter eller fängelse i högst två
            år. Det ska inte dömas till ansvar i ringa fall. Är brottet grovt,
            ska straffet vara fängelse i lägst sex månader och högst fyra
            år. Vid bedömningen av om det är fråga om grovt brott ska man
            ta särskild hänsyn till om gärningen avsett betydande värde, eller
            om gärningsmannen använt en urkund eller något annat vars brukande
            är straffbart enligt brottsbalken eller lämnat en osann uppgift
            inför en myndighet (prop. 2018/19:107 s. 34). Som skäl för detta
            anför regeringen att köparen av ett hyreskontrakt agerar lika
            klandervärt som säljaren. Enligt regeringen finns därför inga
            bärande skäl mot att köparen och säljaren behandlas enligt samma
            utgångspunkter när det gäller straffrättsligt ansvar. Tvärtom,
            menar regeringen, innebär handelns skadeverkningar och köparens
            roll i denna att det finns starka skäl för att även köp ska vara
            kriminaliserat.
          </p>
          <p xml:id="i-LcK8QeQqBS1LaUVA17ka2n">
            Vänsterpartiet delar inte regeringens uppfattning. I de flesta
            fall befinner sig köparen i en mycket utsatt situation mot bakgrund
            av den omfattande bostadsbrist som råder i en majoritet av landets
            kommuner. Att köpa ett hyreskontrakt kan i många fall vara den
            enda lösningen för att hitta någonstans att bo. Att straffa dessa
            människor med böter eller fängelse i högst två år, vilket regeringens
            förslag innebär, är inte rimligt. I propositionen föreslås även
            att den som har köpt ett hyreskontrakt ska kunna förlora hyresrätten
            med omedelbar verkan. Enligt vår mening är det en mer ändamålsenlig
            och proportionell bestraffning.
          </p>
          <p xml:id="i-MUd92QZmu23mTLcoH9fpzd">
            Vidare kan det ifrågasättas om en kriminalisering av köp av hyreskontrakt
            kan förväntas bli effektiv för att motverka svarthandeln. Om även
            köparna kan dömas för brott kan man inte räkna med att de frivilligt
            kommer att medverka i polisutredningar och domstolsprocesser.
            Därmed riskerar en kriminalisering att leda till att handeln med
            hyreskontrakt blir ännu mer svårupptäckt.
          </p>
          <p xml:id="i-SBaNE8Pus7C3mME6puuAEG">
            Förslaget om att kriminalisera köp av hyreskontrakt har även
            fått kritik av Lagrådet. Enligt Lagrådet är det tveksamt om de
            krav som bör ställas för att kriminalisera ett tidigare straffritt
            handlande är uppfyllda i detta fall. Det kan, enligt Lagrådet,
            med fog ifrågasättas om en kriminalisering av köparens handlande
            utgör ett effektivt medel för att motverka handel med hyresrätter.
            Lagrådet anför också att det finns goda skäl att avvakta utfallet
            av andra åtgärder, däribland de föreslagna åtgärderna av civilrättslig
            karaktär, innan ytterligare straffrättsliga sanktioner införs.
          </p>
          <p xml:id="i-ST9mvHkuWBSFrgYt6bVvSz">
            Mot bakgrund av det ovan anförda anser Vänsterpartiet att det
            inte finns tillräckligt starka skäl för att kriminalisera köp
            av hyreskontrakt. Vänsterpartiet avslår därför regeringens proposition
            i denna del (dvs. avsnitt 5.5).
          </p>
          <p xml:id="i-CjFXQczfoFjPfjbx4horiY">
            Riksdagen bör avslå propositionen i den del som avser förslaget
            om att kriminalisera köp av hyreskontrakt. Detta bör riksdagen
            besluta.
          </p>
          <head xml:id="i-4omsjgRAoZtjsMUqktvPfV" type="h2">
            3.2 Ökad trygghet för andrahandshyresgäster i ägt boende
          </head>
          <p xml:id="i-SXpGcDpZidC66pFs2Jx2Wk">
            Vänsterpartiet välkomnar de förslag som läggs fram i propositionen
            i syfte att strama upp reglerna kring andrahandsuthyrning av hyreslägenheter.
            Ockerhyror och otillåten andrahandsuthyrning är två växande problem
            i bostadsbristens Sverige. De åtgärder som regeringen föreslår,
            såsom att förstahandshyran ska vara ett tak och att hyresrätten
            ska vara förverkad vid uttag av för hög hyra, torde bidra till
            att komma till rätta med en del av dessa problem.
          </p>
          <p xml:id="i-RxinY7XLcgLbuGvnQKcSkH">
            Vänsterpartiet vill i sammanhanget erinra om att andrahandshyresgäster
            i det ägda bostadsbeståndet befinner sig i en minst lika utsatt
            situation som andrahandshyresgäster på hyresmarknaden. För sex
            år sedan trädde lagen (2012:978) om uthyrning av egen bostad i
            kraft – den s.k. privatuthyrningslagen. Lagstiftningen innebär
            dels att bostadsrättsinnehavaren kan ta ut en betydligt högre
            hyra än tidigare, dels att möjligheten att få tillbaka överhyra
            retroaktivt har avskaffats. Lagändringen har lett till kraftigt
            höjda andrahandshyror i exempelvis bostadsrätter. Att hyra en
            bostadsrätt i andra hand är 138 procent dyrare än motsvarande
            hyra för ett förstahandskontrakt (Boverkets rapport 2018:29).
            De höga andrahandshyrorna slår hårt mot dem som tvingas hyra en
            bostadsrätt i andra hand för att ha någonstans att bo – främst
            yngre ensamhushåll med lägre inkomster. Vinnarna är bostadsrättsägarna
            som redan gynnas med ränte- och ROT-avdrag.
          </p>
          <p xml:id="i-FGrkVQ1sfupxRBZRXfiajh">
            Vänsterpartiet har vid upprepade tillfällen föreslagit att privatuthyrningslagen
            ska avskaffas. Vi kan dock konstatera att övriga riksdagspartier
            inte delar vår mening. Övriga riksdagspartier kan dock inte blunda
            för den negativa utveckling som skett sedan privatuthyrningslagen
            infördes i form av kraftigt höjda andrahandshyror – hyresnivåer
            som inte kan beskrivas som annat än ockerhyror. En översyn av
            privatuthyrningslagen i syfte att öka andrahandshyresgästernas
            trygghet torde därför vara en mer framkomlig väg som en majoritet
            av riksdagens partier bör kunna ställa sig bakom.
          </p>
          <p xml:id="i-TTDDYnJCsoKP3BnxDXaQkc">
            Privatuthyrningslagen bör ses över i syfte att öka andrahandshyresgästernas
            trygghet. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-3z3PUh6fv74qRdvcg3uaau" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-RFta5v1PnvYkXZprLbBo8e" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-Va8f6kAsheh5vcs6Fu7xX9" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-QAA5ut7J8h7GctGtw2C46c" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-EQuZMnjVSyNugmv5aPVE9j" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-ENJ6wNFd5cxzhQ8dWvpkVd" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-KAZwMyH7X2z2axapHy7jeg" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-LCApvnbkCZw5Zsh1mj61PA" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
