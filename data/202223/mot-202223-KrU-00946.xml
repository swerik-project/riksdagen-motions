<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00946">
  <teiHeader>
    <fileDesc>
      <titleStmt>
        <title>Politik för arkitektur och offentliga miljöer</title>
        <author corresp="i-EE6FRts3Vi6U8EPsiGPPgm">av Leonid Yurkovskiy m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:946 av Leonid Yurkovskiy m.fl. (SD)</title>
          <idno type="rdwebb">HA02946</idno>
          <rs type="number">946</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/HA02946/text</ref>
          <ref type="dokument_url_html">http://data.riksdagen.se/dokument/HA02946</ref>
          <ref type="dokumentstatus_url_xml">http://data.riksdagen.se/dokumentstatus/HA02946</ref>
          <ref type="pdf">http://data.riksdagen.se/fil/22B5BAF9-3E6F-4171-ADB9-45A4B03F4C55</ref>
          <ref type="docx">http://data.riksdagen.se/fil/B1BB2B2D-0A9E-43DB-9163-DBBA17331B60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TSHCJwiryF7CwCfZEND1Tv" type="signed"/>
        <correspContext corresp="i-TSHCJwiryF7CwCfZEND1Tv">
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction type="submitted" xml:id="i-YQTq3s7nsVtVLaLjpZqgmn">
          <date when="2022-11-22"/>
          <time when="12:06:08"/>
        </correspAction>
        <correspAction type="reviewed" xml:id="i-LxPnD2XyzEyLa4LPWvrohv">
          <date when="2022-11-22"/>
          <time when="18:06:37"/>
        </correspAction>
        <correspAction type="referred" xml:id="i-K143cfS38oT6z5mBi4T4J7">
          <date when="2022-12-01"/>
        </correspAction>
        <correspAction type="assigned" xml:id="i-S8rBcxxCZv8WHK7tjiRV5j">
          <date when="2023-07-10"/>
          <time when="10:13:20"/>
        </correspAction>
        <correspContext corresp="i-S8rBcxxCZv8WHK7tjiRV5j">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-S8xhEwaQ8cJy2Siks1oRN4"/>
        <correspContext corresp="i-S8xhEwaQ8cJy2Siks1oRN4">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5fREJk6E1W9bKAZJJL9D7E"/>
        <correspContext corresp="i-5fREJk6E1W9bKAZJJL9D7E">
          <ref type="uppgift">2022/23:KrU6</ref>
          <ref type="ref_dok_id">HA01KrU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:946 av Leonid Yurkovskiy m.fl. (SD) Politik för arkitektur och offentliga miljöer</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-VmBvyaGgpcn9WKaKnFX7Fv">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-D5C2kxqhc3w2iuh2u8XYCM">
              Riksdagen ställer sig bakom det som anförs i motionen om att
              regeringen bör verka för att svenska medborgare ska få ökat inflytande
              över sina gemensamma offentliga miljöer, och detta tillkännager
              riksdagen för regeringen.
            </item>
            <item sortKey="Yrkande 2" xml:id="i-WJ2P9vviSBm6jFEaHyZfaZ">
              Riksdagen ställer sig bakom det som anförs i motionen om att
              regeringen bör överväga att förstärka kommunernas kulturmiljökompetens,
              och detta tillkännager riksdagen för regeringen.
            </item>
            <item sortKey="Yrkande 3" xml:id="i-wd5KVZH4zR3HRKvLcPqEU">
              Riksdagen ställer sig bakom det som anförs i motionen om att
              regeringen bör se över möjligheten för fler kommuner att ha kommunala
              arkitekturprogram, och detta tillkännager riksdagen för regeringen.
            </item>
            <item sortKey="Yrkande 4" xml:id="i-NiiCTLT534UVu7JhopBjiU">
              Riksdagen ställer sig bakom det som anförs i motionen om att
              regeringen bör verka för lagändringar och andra förslag för att
              tillse att rivning av byggnader med kulturmiljömässigt eller historiskt
              värde inte sker, och detta tillkännager riksdagen för regeringen.
            </item>
            <item sortKey="Yrkande 5" xml:id="i-BKeWkUXiWb3bfjsw7yxZbQ">
              Riksdagen ställer sig bakom det som anförs i motionen om att
              regeringen bör verka för nationella mål för estetisk hållbarhet
              och medborgerlig förankring, och detta tillkännager riksdagen
              för regeringen.
            </item>
            <item sortKey="Yrkande 6" xml:id="i-UL5xgVDkKfjsj1REQ15Kgx">
              Riksdagen ställer sig bakom det som anförs i motionen om att
              regeringen bör utreda vilka direktiv som skulle verka för att
              enprocentsregeln i större utsträckning ska bidra till att skapa
              estetiskt hållbara kulturmiljöer, och detta tillkännager riksdagen
              för regeringen.
            </item>
            <item sortKey="Yrkande 7" xml:id="i-51APk7C7zoaqJbtBLK3Y3G">
              Riksdagen ställer sig bakom det som anförs i motionen om att
              regeringen bör utvärdera och beakta alternativ till enprocentsregeln,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-RhVzdr2TajydYKG5Lh2GPp">
            Tilltalande arkitektur och offentliga miljöer
          </head>
          <p xml:id="i-4oNTZdpojFPhVhDhxVZLDQ">
            Arkitektur och offentliga miljöer som uppförs i Sverige bör uppfattas
            som trivsamma och harmoniska av allmänheten. I en tid där många
            omdebatterade byggnader och samtida byggnader upplevs som estetiskt
            illa tilltalande, och där allmänheten till betydande del upplever
            mycket av den moderna konsten som svårbegriplig och fantasilös,
            finns det skäl att befara att den arkitektur och de offentliga
            miljöer som uppförs inte lever upp till de förväntningar som allmänheten
            har. Att skapa god arkitektur och trivsamma offentliga miljöer
            med höga skönhetsvärden tycks alltför sällan vara en huvudsaklig
            målsättning för ansvariga beslutfattare. Detta trots att miljöpsykologiska
            undersökningar visar att den estetiska aspekten av arkitektur
            och offentlig miljö är av stor betydelse för många människor.
          </p>
          <p xml:id="i-BHwjjdJPikXZPU1WM6RW6L">
            Byggnationen i Sverige är omfattande i och med den tydligt ökande
            befolknings­mängden. Det kräver inte bara att politiken tydligt
            bejakar att vi bygger, utan också hur vi bygger, för att kunna
            vara ett hållbart land också i ett estetiskt hänseende.
          </p>
          <p xml:id="i-7yL4koe5QpvSqz23Mrp5Gc">
            Viktiga värden har förbisetts när arkitektur och offentlig konst
            antar uttryck som är alltför abstrakta, svårbegripliga och främmande
            för betydande delar av befolkningen. Sverigedemokraterna konstaterar
            att det bland allmänheten finns ett utbrett missnöje med viss
            modern arkitektur och vissa moderna offentliga konstverk. Det
            visar sig i dagens Sverige inte minst genom olika medborgerliga
            sammanslutningar, Arkitektur­upproret och dess olika sidor på
            sociala medier är ett sådant exempel. Även hett omdebatterade
            enskilda byggnationer såsom Nobel Center på Blasieholmen i Stockholm
            som det funnits planer på att uppföra, eller tillbyggnaden till
            Liljevalchs konsthall på Djurgården i Stockholm, är exempel på
            enskilda fall där såväl byggnadsförslagen i sig som andra aspekter
            av projekten har vållat stor folklig kritik som fått människor
            att organisera sig i protest.
          </p>
          <head type="h1" xml:id="i-WFtCnVLSmMTqaXTZTMzxhL">
            Allmänhetens preferenser, välmående och delaktighet
          </head>
          <p xml:id="i-72UUMWFkNHo4CXzN3SM8U9">
            Att ta del av kultur påverkar hälsan och välmåendet, och Sverigedemokraterna
            har sedan flera år tillbaka förespråkat en bredare implementering
            av kultur i vården. En god politik för arkitektur och offentliga
            miljöer kan vidare bidra positivt till människors välmående. Det
            är något som är viktigt att bära med sig och förstå i utformandet
            av ett gott samhälle.
          </p>
          <p xml:id="i-JMhMaaco5swcN3axv3DuSx">
            I doktorsavhandlingen Värdering av stadsmiljöer – en metod att
            mäta upplevelse visar Lena Steffner att det går att mäta huruvida
            en stadsmiljö är bra eller dålig för människan. Steffner skapade
            ett frågeupplägg där respondenter fick rangordna hur de känner
            sig i olika stadsmiljöer: glada, upplivade, trygga, uttråkade
            och så vidare. Att en enkel, repetitiv och utarmad arkitektur
            gör människor oroliga, missmodiga och irriterade är något som
            Steffner fastslår. Hon visar vidare i sin undersökning att allmänheten
            föredrar medeltida stadsuttryck, stenstadens olika uttryck, staden
            med storgårdskvarter och trädgårdsstaden framför den funktionsuppdelade
            staden och den postmodernistiska staden.
          </p>
          <p xml:id="i-A8tvKQS78UCVeATSsTVg8D">
            Arkitekten Catharina Sternudd har i en avhandling vid Lunds universitet
            visat att ”världen över gillar många människor småskalighet, variation,
            naturmaterial och färg, grönska och ett formspråk som anknyter
            till en gammal byggnadstradition”. Sternudd framhåller också behovet
            av att överbrygga diskrepansen mellan arkitektyrkets homogent
            modernistiska smaknorm och det slags byggande som människor generellt
            föredrar. Sverigedemokraterna ser också problemet med denna diskrepans
            och vill i stället låta allmänheten få ett större inflytande över
            utformningen av arkitektur och offentliga miljöer.
          </p>
          <p xml:id="i-CnTotjMBBRc9nM1Cw7a7gc">
            Preferenserna hos allmänheten är avgörande när det handlar om
            offentliga miljöer som vi alla vistas i, och hur dessa preferenser
            ser ut bör i sin tur prägla uppförandet av arkitektur och offentliga
            miljöer. Hur landets medborgare vidare kan ges ett större inflytande
            över utformningen av de offentliga miljöer som de vistas i är
            vidare något som vi vill utreda. Vi ser att de påverkansmöjligheter
            som allmänheten har i dagens Sverige inte är fullgoda. Ett alternativ
            för att nå ett större inflytande från allmänheten skulle kunna
            vara införandet av något slags demokratiskt valda råd i våra kommuner,
            för att hantera frågan. Ett annat alternativ kan vara att ge medborgare
            möjlighet att tycka till om olika förslag i närområdet genom att
            utifrån folkbokföring anordna lokala omröstningar i anslutning
            till platser för nya projekt och därefter rösta via e‑legitima­tion.
            Eventuellt skulle olika former för delaktighet i processerna kunna
            variera utefter projektens storlek och antalet berörda personer.
          </p>
          <p xml:id="i-8hbfvrpJuNH6nrK5L9ECkg">
            Sverige är dess medborgares gemensamma hem, och finns det ett
            folkligt missnöje kring hur miljöerna i detta gemensamma hem tar
            form är det viktigt att detta missnöje adresseras. Genom att öka
            allmänhetens direkta inflytande över nya offentliga miljöers utformning,
            undviker vi att vad som betraktas som vackert färgas för mycket
            av enskilda politiska beslutsfattares subjektiva bedömningar.
            Vi behöver i stället finna vägar för att utforma den offentliga
            miljön på ett sätt som tar hänsyn till såväl den som avser att
            göra förändringar i den offentliga miljön, som den som bor i anslutning
            till platsen för förändringarna. Detta behöver kunna ske utan
            att den som bor i anslutning till förändringarna i alla lägen
            ska behöva skicka in tidskrävande överklaganden kring berörd detaljplan
            eller motsvarande.
          </p>
          <p xml:id="i-XtTTUV779WcAmMrArqPjvd">
            Sverigedemokraterna vill se en mer omfattande debatt kring arkitektur
            och offentliga miljöer, en debatt som tar avstamp i människors
            behov och det vi vet om den mänskliga naturen. Det innebär att
            strävan bör vara att uppföra arkitektur och offentliga miljöer
            som beaktar det mänskliga behovet av social samvaro, närhet till
            naturen, skönhet etcetera. Även historia och identitet kopplat
            till platsen och invånarna som bor där bör bejakas när det byggs.
          </p>
          <head type="h1" xml:id="i-AY71EjTxSf692JTA3AgnHz">
            Kulturmiljökompetens
          </head>
          <p xml:id="i-La3dLgPxDXd3vjeKvfr2GN">
            En aspekt som ofta lyfts kring arkitektur och utformningen av
            offentlig miljö är att objekt, konstverk eller byggnader alltför
            ofta placeras på fel plats utan känsla för den omkringliggande
            miljön. Miljöers kulturhistoriska värden är ofta grunden till
            en identitet som finns kopplad till den aktuella platsen. Kommunerna
            har en viktig roll och ett stort ansvar inom ramen för plan- och
            bygglagen, kulturmiljölagen och samhälls­byggnaden i stort vad
            gäller att värna, vårda samt inkludera K-märkta byggnader och
            kulturmiljöer i stads- och samhällsplanering. Således är det av
            yttersta vikt att kommu­nerna har nödvändig kompetens för att
            såväl skapa som skydda kulturhistoriskt värdefulla miljöer runt
            om i vårt land.
          </p>
          <head type="h1" xml:id="i-XBt2ztUw4qP4pDUZA9McLK">
            Kommunala arkitekturprogram
          </head>
          <p xml:id="i-DQfyFfiU56fM3eB2zj5vaB">
            Sverigedemokraterna anser vidare att någon form av kommunalt
            arkitekturprogram bör upprättas i varje kommun, något som endast
            ett fåtal kommuner har i dagsläget. Arkitekturprogram i kommunerna
            kan vara ett verktyg för att nå en förbättrad arkitektonisk kvalitet
            och estetisk hållbarhet i hela landet. Vi vill se att någon form
            av mellansteg mellan översiktsplan (ÖP) och detaljplan (DP), alternativt
            inslag i ÖP- eller DP-processen där samrådsförfarande med en länsarkitekt,
            kommunarkitekt, civil­samhället och medborgarna ingår, ska införas
            som regel. Kvalitet, hantverkskunnande och tidstypisk harmonisering
            med befintlig kulturmiljö ska bli en viktigare aspekt vid upphandling.
            En utredning bör se över hur det bäst kan implementeras i detalj.
            Även länsarkitekter vid länsstyrelser kan vara ett viktigt stöd
            och skulle förslagsvis kunna rapportera till riksarkitektenheten
            om en kommuns utveckling.
          </p>
          <head type="h1" xml:id="i-o1TQQhMfuxgPYGeG5HBNe">
            Bevarandet av kulturhistoriska byggnader
          </head>
          <p xml:id="i-DTwzek78aGBvtfvbTWFvpn">
            Under 1900-talet, i synnerhet under 1960- och 1970-talen, svepte
            en mycket kraftfull rivningsvåg över Sverige. Denna våg framkallades
            avsiktligt och hade till del ideologiska förtecken. Partier över
            hela det politiska fältet i Sverige under den aktuella tiden bär
            i olika grad ansvar för detta. Stora delar av ett mycket rikt
            arv i form av vacker, historisk och kulturellt värdefull arkitektur
            gick då tragiskt nog förlorad i vårt land för alltid. Under de
            två nämnda decennierna revs hela 40 procent av de svenska städernas
            äldsta bostadsbestånd. Till exempel revs då över 700 byggnader
            i Stockholms innerstad, och i Norrköping revs över hälften av
            den då befintliga bebyggelsen. Andra mindre orter var inte heller
            förskonade, tvärtom rådde ett slags rivningshysteri över stora
            delar av landet som saknar motstycke i svensk historia. I värmländska
            Hagfors revs 80 procent av bostadsbeståndet, något som även skedde
            i sörmländska Katrineholm.
          </p>
          <p xml:id="i-9JQ4hmsbpn8MbHqMqQrD79">
            Olyckligt nog fortsätter rivningarna under 2020-talet på flera
            håll. Exemplen på bekymmersamma rivningar här och nu är många.
            Sverigedemokraterna vill motverka den typen av utveckling och
            i stället värna värdefull arkitektur och offentliga miljöer. Sveriges
            alla kommuner har givetvis en avgörande roll att spela för att
            bevara sådan arkitektur och offentliga miljöer via den kommunpolitiska
            makten, men likväl bör det klarläggas vad som kan göras på nationell
            nivå för att undvika fler rivningsvågor. Av det skälet föreslår
            Sverigedemokraterna att lagändringar och andra förslag för hur
            rivningen av kulturhistoriskt värdefulla byggnader kan undvikas
            bör utredas. Rimligtvis bör då lärdomar dras i synnerhet av den
            förödande rivningsvågen under 1960- och 1970‑talen.
          </p>
          <head type="h1" xml:id="i-UGrLxH2J4YuQzqQPKqiJZs">
            Nya nationella mål för arkitekturpolitiken
          </head>
          <p xml:id="i-HA148khZoYFZ2ESLjVyzxq">
            Propositionen Politik för gestaltad livsmiljö (prop. 2017/18:110)
            kan sägas utgöra ett slags samlad nationell policy för arkitektur.
            Som en följd av propositionen har det satts upp ett nationellt
            mål och sex preciseringar av detsamma, vilka är styrande för statens
            agerande när det gäller arbetet med gestaltade livsmiljöer, arkitektur,
            form och design. För kommuner och regioner kan målen också ha
            en vägledande roll. Sverige­demokraterna bedömer att flera av
            dessa mål är i linje med vår politik, även om alla inte är det
            till fullo.
          </p>
          <p xml:id="i-LUEeELygtKA5UcXR9VVpLT">
            Sverigedemokraterna ser ett behov av att införa ytterligare nationella
            mål på politik­området. Det vore värdefullt att införa ett mål
            som förtydligar vikten av långsiktighet i arkitekturpolitiken,
            ett mål med fokus på estetisk hållbarhet och tidlöshet när det
            byggs i Sverige, vilket är något som har förbisetts under flera
            decennier och så även i dag. Det bör även införas ett nationellt
            mål som syftar till att förbättra den medborgerliga förankringen
            och hänsynstagandet till allmänhetens preferenser kring det som
            byggs i Sverige, en problematik som bland annat kan ses i form
            av den diskrepans som råder mellan vilken typ av byggnation som
            människor i allmänhet föredrar enligt olika undersökningar, jämfört
            med den smaknorm som råder i arkitektkåren.
          </p>
          <head type="h1" xml:id="i-BNSf3nWGCjNPaD6wfxnZxG">
            Enprocentsregeln
          </head>
          <p xml:id="i-FzXQtrSHmsuP3TawnDe4wi">
            Det är viktigt att utreda vilka direktiv som vore lämpliga att
            införa för att enprocents­regeln för konstnärlig gestaltning ska
            tillämpas i praktiken. Den får inte bli en regel som för ofta
            sätts på undantag som i dag, men inte heller en tvingande regel.
            Som riktlinje kan regeln dock komma mer till sin rätt. Sverigedemokraterna
            vill också utreda vilka direktiv som kan göra att enprocentsregeln
            i våra offentliga miljöer kan leda till ökad estetisk hållbarhet
            och hur den kan bidra till att offentliga miljöer över tid upplevs
            som vackra och tilltalande av allmänheten. Poängen med nämnda
            regel skulle på så sätt kunna bli tydligare, enligt vår mening.
          </p>
          <p xml:id="i-QC2DXadPanRzZkPoa8cuzy">
            Vi föreslår att det i ovan nämnda utredning också ingår ett utredningsuppdrag
            om hur exploatörer och byggherrar på den kommersiella sidan kan
            stimuleras att ta större kulturmiljöhänsyn och åläggas ett ökat
            ansvar för densamma. Dels menar vi att det finns fog för att se
            över möjligheterna att utveckla enprocentsregeln med en kulturmiljö­klausul
            där såväl offentliga som kommersiella aktörer omgärdas av ett
            tydligare rikt­märke för kulturhistorisk hänsyn. Dels menar vi
            att en kulturmiljöfond bör utredas i syfte att stimulera aktörer
            att ta ökad kulturhistorisk hänsyn och estetiskt hållbar gestaltning
            vid exploatering och nybyggnation i anslutning till kulturhistoriska
            miljöer där inverkan är påtaglig och riskerar att förändra landskaps-
            eller stadsbilden. Vi är även öppna för att upptäcka mer ändamålsenliga
            alternativ till enprocentsregeln. Detta förslag återfinns i Sverigedemokraternas
            kommittémotion om ökad kulturmiljöhänsyn vid exploatering. Syftet
            med nämnda regel skulle på alla ovan nämnda sätt kunna bli tydligare,
            enligt vår mening.
          </p>
          <p xml:id="i-Uvj3zhkkn3nqQvwr8yqp3L">
            I och med motionens förslag visar Sverigedemokraterna att vi
            är berededda att utvärdera och framföra nya kreativa lösningar
            för att Sverige ska uppnå god arkitektur och offentliga miljöer
            som svenska folket vill ha och kan trivas i.
          </p>
        </div>
        <div type="motSignatures">
          <list>
            <item xml:id="i-6wK8Vhz57AkinY7E8661j6" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-TmYn3hbXEnsA77aG4ecZdw" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-BZdXzUEK9HzvB6aZj2Lna1" who="i-JP8NeL17uoQgDiTaxrGnVM">
              Jonas Andersson (SD)
            </item>
            <item xml:id="i-9dJWWhWFB2TkKqgVggdmfC" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-VLmDXoLwVwZH3XS4XjpqCf" who="i-DyRx69amzrrY88Jd1Ln7EC">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
