<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--fk--00405">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__405/mot_1963__fk__405-001.pdf"/>
      <fw xml:id="i-RBz8nYSc4RapKkrgtzEpLL">
        Motioner i Första kammaren, nr 405 år 1963 7
      </fw>
      <div xml:id="i-U1ctMcGfKphh9uuEQVzJG1" type="motHeader">
        <div xml:id="i-4zmqfrCooM9ryQLYj8m8QV" type="motTitle"/>
        <div xml:id="i-2nuuKqKxQFaYQmHErSr4j7" type="motSubmissionInfo"/>
      </div>
      <div xml:id="i-5KnxhCyjL7bzbQm27QiSQH" type="motBody">
        <div xml:id="i-3cfiUygt5VPbTXfBhM8hnm">
          <p xml:id="i-LZn6eD6LnDw1LkWqRRwGDg">
            Nr 405
          </p>
          <p xml:id="i-Xb1hux9yX7zr3tDBBEQQF6">
            Av herr Hernelius, om inrättande vid Stockholms universitet av
            en professur i sinologi.
          </p>
          <p xml:id="i-4h3vCuBton2H5Z94ZgFocm">
            (Lika lydande med motion nr 588 i Andra kammaren)
          </p>
          <p xml:id="i-CWZr1Kgor5Nag6RtRHj1Yq">
            Den utveckling som med explosiv kraft äger rum i dagens Kina,
            jordens utan jämförelse folkrikaste stat, gör det nödvändigt att
            även i ett litet land som Sverige ompröva inställningen till den
            sinologiska forskningen och un- dervisningen. Studier i sinologi
            har länge utgjort en exklusivitet för ett fåtal specialister.
            Det synes emellertid alldeles uppenbart att vi i framtidens Sve-
            rige behöver ett stort antal naturvetenskapsmän, medicinare, ingenjörer,
            tekniker och många andra med kunskaper i kinesiska. Att ungdomen
            inser detta och är beredd att satsa på sinologiska studier framgår
            också därav att antalet studenter som följer undervisningen i
            sinologi vid Stockholms universitet under de senaste åren kraftigt
            ökat. Förra läsåret deltog unge- fär 25 studenter i professor
            Bernhard Karlgrens undervisning. Under inne- varande läsår har
            detta antal fördubblats. Höstterminen 1962 hade en ny- börjarkurs
            i modernt kinesiskt talspråk och skrift 34 antecknade deltagare,
            av vilka ca 25 var närvarande vid varje lektion. En kurs i klassisk
            kinesiska, för studerande som redan läst några terminer, hade
            17 anmälda deltagare, varav i genomsnitt 12 regelbundet var närvarande.
            En tredje kurs, kursiv- läsning av moderna kinesiska vetenskapliga
            tidskriftsartiklar för långt avancerade studerande, hade 4 regelbundna
            deltagare. Tilläggas kan att Stockholms universitets föreläsningsserie
            över Kina i oktober 1962 lockade över 100 studenter. Akademisk
            undervisning i sinologi har givits vid Stockholms hög- skola/universitet
            från och med år 1945, utan avbrott och till en utsträckning fullt
            motsvarande en professors tjänstgöringsskyldighet, dvs. minst
            fyra men för det mesta sex (h.t. 1962 sju) undervisningstimmar
            i veckan. Under årens lopp har talrika examina förekommit för
            fil. kand.- och ämbetsexamen och tio för fil. lic.-examen. Tre
            gradualavhandlingar har ventilerats (Bielenstein, Kallgren och
            Broman). Bland dem som fått sin grundläggande utbildning där märkes
            en sinolog som nu är professor vid Columbia University i New York
            (Bielenstein), en som är professor i Canberra, Australien (Malmquist)
            och en som är professor i Köpenhamn (Egerod). Hela denna akademiska
            verksamhet har letts av professor Bernhard Karl-
          </p>
          <pb facs="riksdagen-motions-pdf/data/1963/mot_1963__fk__405/mot_1963__fk__405-002.pdf"/>
          <fw xml:id="i-KFQ2ET9SLpiCPMX9fjjZjH">
            8 Motioner i Första kammaren, nr 405 år 1963
          </fw>
          <p xml:id="i-VUXcYj9euis1VSq1yTzCtc">
            gren. Professor Karlgrens enastående vetenskapliga position som
            Väster- landets utan jämförelse främste sinolog har, inte minst
            i Kina, skaffat Stockholms universitet renommé som ett centrum
            för sinologiska studier i världen. Detta är en tillgång för Sverige,
            särskilt inom den lärda världen i Kina, som knappast kan skattas
            nog högt. I samband med professor Karl- grens och hans elevers
            intensiva vetenskapliga verksamhet har i Stockholm sammanbragts
            ett värdefullt, delvis unikt sinologiskt bibliotek. Där har också
            all den vetenskapliga sinologiska publikationsverksamheten ägt
            rum, bl. a. genom 34 band av den i hela den lärda världen uppmärksammade
            Bulletin of the Museum of Eastern Antiquities. Oundgängliga för
            sino- logiska studier i Sverige är också de östasiatiska samlingarna.
            Särskilt för- tjänar därvid att understrykas det nära samarbetet
            mellan filologer och konsthistoriker. Sålunda ger den nuvarande
            föreståndaren för Östasiatiska museet, docenten Bo Gyllensvärd,
            regelbundet återkommande undervisning i kinesisk konst, och även
            andra konsthistoriker är sysselsatta med högre sinologiska studier.
            Detsamma gäller forskare inom andra discipliner. Professor Karlgren,
            som är född den 5 oktober 1889, kan ej beräknas länge till fortsätta
            sin verksamhet som lärare och examinator. Det måste emellertid
            anses synnerligen angeläget att sinologien, varmed i främsta rummet
            förstås studiet av kinesiska språket, ej bortfaller från de svenska
            universitetens undervisningsplan och att det forskningsarbete
            som nått så glänsande re- sultat till gagn för Sveriges vetenskapliga
            position såväl i Österlandet som i Västerlandet ej upphör. På
            grund av ovan anförda skäl föreslår jag, att riksdagen vid behandlingen
            av åttonde huvudtiteln i statsverkspropositionen för budgetåret
            1963/64 måtte beslu- ta att en professur i sinologi inrättas vid
            Stockholms uni- versitet.
          </p>
          <p xml:id="i-KAzRmF616df824rfwbzMAh" type="date">
            Stockholm den 24 januari 1963
          </p>
          <div type="signatureBlock" id="i-M7ivqMHHKSFZ8bra4qHCV1">
            <p who="unknown" type="signature">
              | Allan Hernelius
            </p>
          </div>
        </div>
      </div>
    </body>
  </text>
</TEI>
