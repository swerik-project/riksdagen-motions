<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00250">
  <teiHeader>
    <fileDesc>
      <titleStmt>
        <title>Förbjud alkoholreklam</title>
        <author corresp="i-MRoARQLVygJYbBWvcAjNcB">av Elin Lundgren (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbjud alkoholreklam</title>
          <idno type="rdwebb">H002So250</idno>
          <rs type="number">So250</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So250/text</ref>
          <ref type="dokument_url_html">http://data.riksdagen.se/dokument/H002So250</ref>
          <ref type="dokumentstatus_url_xml">http://data.riksdagen.se/dokumentstatus/H002So250</ref>
          <ref type="doc">http://data.riksdagen.se/fil/1FB9B756-ECB1-49EE-8784-C713F30D7443</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BU65pEPx2dyAR8ErNSXaUG" type="signed"/>
        <correspContext corresp="i-BU65pEPx2dyAR8ErNSXaUG">
          <note type="signatory" corresp="i-MRoARQLVygJYbBWvcAjNcB"/>
        </correspContext>
        <correspAction xml:id="i-RUmgVVgpURsodUxDW9vUUt" type="numbering">
          <date when="2012-10-01"/>
        </correspAction>
        <correspAction xml:id="i-UyhZUp8rxhQLv8J2CmBXWK" type="submission">
          <date when="2012-09-28"/>
        </correspAction>
        <correspAction xml:id="i-X5ZHHX6s3UrUzQmbtoXhKJ" type="transfer">
          <date when="2012-09-24"/>
        </correspAction>
        <correspAction xml:id="i-TyCr7YszogxLt7jGQq1S6J" type="assigned"/>
        <correspContext corresp="i-TyCr7YszogxLt7jGQq1S6J">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U4QX83beiEcgAm4Sm8ypRn" type="motHeader"/>
      <div xml:id="i-7HzTr6zSJ9ATzQhWyEnTi7" type="motBody">
        <div xml:id="i-5mztsuWXanouuYnRCGee9y" type="motProposal" subtype="förslag">
          <head xml:id="i-NyHQ8PrQpPhLbffwthZxKE">
            Förslag till riksdagsbeslut
          </head>
          <p xml:id="i-XsBL4hPQiqUL5scwwvowiY">
            Riksdagen tillkännager för regeringen som sin mening vad som
            anförs i motionen om förbud mot alkoholreklam.
          </p>
        </div>
        <div xml:id="i-BB879UXCxXqw7NNmRcRu6o" type="motContent">
          <head xml:id="i-YTBg9opiGvoCzKmGhEbs28" type="h1">
            Motivering
          </head>
          <p xml:id="i-RnaLSg1seGeiLjRxAx6aRx">
            Alkoholreklam visar en bild av lyckliga människor som njuter
            av alkohol utan några som helst konsekvenser. Alkoholreklamen
            förskönar verkligheten och döljer de negativa effekter som alkoholkonsumtion
            kan föra med sig:
          </p>
          <list xml:id="i-MeKhbh7F1ieQyHzZeE7zJF" style="ul">
            <item xml:id="i-Q3XBtChJUsVypX1DLHLAeC">
              Över 23 miljoner EU-medborgare är beroende av alkohol.
            </item>
            <item xml:id="i-PHQYmSqfp77FgzQyEwaPUT">
              Mer än 195 000 EU-medborgare dör varje år på grund av alkohol.
            </item>
            <item xml:id="i-AoZWdoi3y3bGB1gGxVbu8X">
              Drygt sju miljoner barn i EU lever i miljöer där alkohol missbrukas.
            </item>
          </list>
          <p xml:id="i-ES2MQW8YEP8voZ5THAC8NY">
            Siffrorna talar sitt tydliga språk, alkoholen skördar många offer
            i Europa. Alkoholen är ingen vanlig handelsvara. Förutom att den
            leder till så många sorgliga livsöden bidrar den också till gigantiska
            kostnader i form av förlorad produktionskapacitet, förtidspensioneringar
            och sjukskrivningar.
          </p>
          <p xml:id="i-9A8uPF6Vb5Hrf7madytHn5">
            Ett vanligt argument i debatten om alkoholreklam har länge varit
            att den inte ökar drickandet utan enbart syftar till att höja
            ett märkes marknadsandel. Forskning visar dock att reklamen ökar
            ungas drickande och bidrar till att fler börjar dricka. I EU:s
            rådsslutsatser från år 2009 står det till och med att man önskar
            att EU-kommissionen ska överväga ytterligare insatser för att
            skydda barn och ungdomar från alkoholrelaterade skador, inte minst
            när det gäller exponering av alkoholreklam.
          </p>
          <p xml:id="i-GGUBNrr5dPtfB4hwrTSf4x">
            Forskningen om hur ungdomar påverkas av alkoholreklam visar att
            ungdomars alkoholdebut påverkas samt att alkoholreklam får de
            ungdomar som redan dricker att öka sin konsumtion. Studierna visar
            också att det finns ett direkt samband mellan hur mycket reklam
            ungdomarna utsätts för och hur mycket de ökat sin konsumtion.
            Studien är gjord på uppdrag av EU:s Alcohol and Health Forum,
            en grupp bestående av intressenter i alkoholfrågan från både frivilligorganisationer
            och alkoholindustrin som bildades i samband med att EU antog sin
            alkoholstrategi för ett par år sedan.
          </p>
          <p xml:id="i-Mr5q9VAPKFs135yfzcJaCs">
            Forskningen bekräftas i WHO:s europeiska strategi för att minska
            alkoholskador. Det framhålls av WHO att alkoholreklamens effekt
            på konsumenter, speciellt ungdomar, inte ska underskattas. De
            europeiska medlemsstaterna uppmuntras i strategin till att utveckla
            lagstiftning och skyddsmekanismer för att motverka alkoholreklamens
            skadeeffekter. Bland annat rekommenderas ett totalförbud av alkoholreklam.
          </p>
          <p xml:id="i-SYwvfHDoFgB1NrfQ12rsyG">
            Även Världsbanken uttryckte i sin publicerade rapport om icke-smittbara
            sjukdomar att alkoholreklam bör förbjudas för att komma till bukt
            med det skadliga alkoholbruket.
          </p>
          <p xml:id="i-KpoKFfAL7PndNmbhQuRJSs">
            Det finns ett starkt stöd för ett förbud mot alkoholreklam:
          </p>
          <list xml:id="i-J15khvDA6LL7masiaBeJc" style="ul">
            <item xml:id="i-3FeXNqHCg8oqEnNEnK4yq2">
              Enligt en Sifoundersökning från 2010 tycker 8 av 10 svenskar
              att förbudet mot alkoholreklam i tv är bra.
            </item>
            <item xml:id="i-9fpTrQD3ZJVyWexGDrQYpG">
              78 procent av Sveriges befolkning tycker att det är fel att svensk
              lagstiftning kringgås genom tv-sändningar av alkoholreklam från
              utlandet.
            </item>
            <item xml:id="i-5XrL1y9SvK8R69ETb4Hj1R">
              Enligt Eurobarometern anser 77 procent av EU:s befolkning att
              alkoholreklam som riktar sig till unga ska förbjudas i EU.
            </item>
          </list>
          <p xml:id="i-YPfxPQmer6n7sgBz81GyMm">
            Frankrike tas ofta som exempel när det talas om reklamregler.
            När det gäller deras hårda reklamlagar visade en dom i EG-domstolen
            2004 att de lagarna var förenliga med EG-rätt utifrån folkhälsoskäl.
            Det innebär att Frankrike kan fortsätta med bland annat förbud
            för alkoholreklam i TV och på bio samt förbud för sponsring av
            idrott. Inte bara i Europa höjs rösterna mot alkoholreklam. Även
            i Finland och länder som Sydafrika, Kambodja, Ryssland och Sri
            Lanka arbetar politikerna för mer restriktiva regler mot alkoholreklam.
          </p>
          <p xml:id="i-RxbJRaYqiDLhqZBt1jazX8">
            Före 2003 var det inte tillåtet med alkoholreklam i Sverige.
            Som en följd av det uppmärksammade Gourmetfallet försvann det
            svenska totalförbudet mot alkoholreklam och nya regler infördes
            i maj 2003. Förbudet var ett mycket viktigt alkoholpolitiskt verktyg
            som nu togs bort. Alkoholreklamförbudet som infördes och som gäller
            än idag innebär att det inte är tillåtet att införa reklam för
            alkoholdrycker som innehåller mer än 15 volymprocent alkohol.
            I och med denna förändring påbörjades en liberalisering av alkoholreklamreglerna
            och trots att nya regler infördes den 1 januari 2005 för att begränsa
            marknadsföringen av alkohol till konsumenter, är reglerna fortfarande
            mycket generösa.
          </p>
          <p xml:id="i-QwAMw1X6M6ZZeq7H3saZS5">
            Alkoholreklamen i Sverige har ökat markant de senaste åren. Bara
            från år 2008 till år 2011 ökade investeringarna i alkoholreklam
            från 369 miljoner kronor till ca 837 miljoner kronor, en ökning
            med ca 127 procent. Ungefär hälften av all alkoholreklam i Sverige
            idag sänds på TV trots att alkoholreklam på TV och radio är förbjudet
            i Sverige. Alkoholindustrin har hittills lyckats kringgå svensk
            lagstiftning genom att sända från Storbritannien.
          </p>
          <p xml:id="i-CGbwMbsEH6WM4iTK2ikGn1">
            En ny, och ännu oreglerad, mediekanal för alkoholindustrins marknadsföring
            är sociala medier. Att notera i sammanhanget är att 95 procent
            av Sveriges ungdomar mellan 1625 år idag är aktiva på sociala
            medier. Alkoholreklamen tar sig nya former på internet och bygger
            relationer med sina konsumenter genom att använda sig av interaktiva
            metoder.
          </p>
          <p xml:id="i-HkW1q9JiiXmMChsGbW91fi">
            Regeringen bör i EU driva frågan att varje medlemsland självt
            ska få avgöra om det vill förbjuda alkoholreklam med hänsyn till
            folkhälsan. Alla former av alkoholreklam ska förbjudas i Sverige.
          </p>
        </div>
        <div xml:id="i-4vUNfDpGTtaSpobqwjD93J" type="signatureBlock">
          <list xml:id="i-Vqtyn3Aj65TaBqvH6qjSRE">
            <item xml:id="i-XVCP655gjbZs9cBsKaMFoa" type="signature">
              Elin Lundgren (S)
            </item>
          </list>
        </div>
      </div>
    </body>
  </text>
</TEI>
