<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-01744">
  <teiHeader>
    <fileDesc>
      <titleStmt>
        <title>Förändring av tonnagebeskattningssystemet</title>
        <author corresp="i-RMyMvNY8rQGcpLy854czaK">av Olle Felten m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1744 av Olle Felten m.fl. (SD)</title>
          <idno type="rdwebb">H5021744</idno>
          <rs type="number">1744</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5021744/text</ref>
          <ref type="dokument_url_html">http://data.riksdagen.se/dokument/H5021744</ref>
          <ref type="dokumentstatus_url_xml">http://data.riksdagen.se/dokumentstatus/H5021744</ref>
          <ref type="docx">http://data.riksdagen.se/fil/42886572-DBB8-437C-927E-30FB4DDF1168</ref>
          <ref type="pdf">http://data.riksdagen.se/fil/2BBA7D2B-62BF-4011-AC59-FBC26D884391</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9KMMSs9ogHkUo61MW9rk3G</idno>
            <name>Per Klarberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YbKL79akPNoULRgeuNhUGu" type="signed"/>
        <correspContext corresp="i-YbKL79akPNoULRgeuNhUGu">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-9KMMSs9ogHkUo61MW9rk3G"/>
          <note type="signatory" corresp="i-3VxwEBzyEfCdex2ZrmdQru"/>
        </correspContext>
        <correspAction xml:id="i-5vNnNrwy7gTaEBNY9qtJRX" type="submitted">
          <date when="2017-10-03"/>
          <time when="13:25:06"/>
        </correspAction>
        <correspAction xml:id="i-Czsh5xAdLo7znLo2iGaa5T" type="reviewed">
          <date when="2017-10-03"/>
          <time when="14:40:33"/>
        </correspAction>
        <correspAction xml:id="i-6vHwKKh9atGpfvwWsGws29" type="referred">
          <date when="2017-10-13"/>
        </correspAction>
        <correspAction xml:id="i-LS2PRfyHvhCtgtpbfAPUEC" type="assigned">
          <date when="2018-10-09"/>
          <time when="14:02:42"/>
        </correspAction>
        <correspContext corresp="i-LS2PRfyHvhCtgtpbfAPUEC">
          <ref type="assignedTo">Skatteutskottet</ref>
        </correspContext>
        <correspAction xml:id="i-BTR9bZxWrPjqSMo3yW5iZK" type="behandlas_i"/>
        <correspContext corresp="i-BTR9bZxWrPjqSMo3yW5iZK">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1744 av Olle Felten m.fl. (SD)
          Förändring av tonnagebeskattningssystemet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KEVSYf5L7Ks6tjhQBTx7qb">
            Förslag till riksdagsbeslut
          </head>
          <list style="ol">
            <item xml:id="i-F5XfCNHfDPhZEqGXvUFkrg">
              Riksdagen ställer sig bakom det som anförs i motionen om att
              utvidga tonnageskattesystemet till att gälla även svensk kustsjöfart
              och tillkännager detta för regeringen.
            </item>
            <item xml:id="i-DGsT9ocfq1bJ2j5K5MhtxM">
              Riksdagen ställer sig bakom det som anförs i motionen om att
              anpassa den nedre gränsen för bruttodräktighet för att kunna ansluta
              ett fartyg till tonnagebeskattning och tillkännager detta för
              regeringen.
            </item>
            <item xml:id="i-8it7Vnb5HnWiGNrhQ4KbTd">
              Riksdagen ställer sig bakom det som anförs i motionen om att
              öppna upp tonnagebeskattningssystemet så att rederiföretag ska
              kunna använda tonnagebeskattning på tillämpliga delar av sin verksamhet,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-GPtdoa88rua3PWyeQCXqok" type="h1">
            Motivering
          </head>
          <p xml:id="i-2kqjeFCNFSD1ZWcdegKcUJ">
            Sverigedemokraterna har tidigare tagit ställning för införandet
            av ett tonnage-beskattningssystem och vi ser mycket positivt på
            att det finns ett svenskt tonnagebeskattningssystem. Det är viktigt
            att ett sådant system finns och att det anpassas till de förutsättningar
            som gynnar svensk sjöfart, även kustsjöfarten. Sverige införde
            ett system för tonnagebeskattning den 20 oktober 2016.
          </p>
          <p xml:id="i-E11Ckhn4yBhQMKZF5jMK3S">
            I tonnagebeskattningens olika delar finns det några förhållanden
            som kan ge upphov till orättvisa och missriktade inskränkningar
            i möjligheten för rederier att ansluta sig till tonnagebeskattningen.
            Vi lägger därför tre förslag till åtgärder som syftar till att
            kompletterande förslag utarbetas och att den nu gällande lagstiftningen
            kan utvecklas på ett positivt sätt.
          </p>
          <head xml:id="i-24Nvqp3NVK4MykiiwRY3uD" type="h2">
            Svensk kustsjöfart
          </head>
          <p xml:id="i-AzXcpVgZa6B5GYqizDXngM">
            I behandlingen av regeringens proposition 2015/16:127 påpekade
            vi den stora brist som regeringen byggt in i det system som man
            föreslog i propositionen, avseende svensk kustsjöfart. Bristen
            kan kort beskrivas som att svensk kustsjöfart som bedrivs under
            svensk flagg missgynnas i förhållande till motsvarande verksamhet
            som bedrivs under utländsk flagg. Det kan till exempel röra sig
            om vissa av våra grannländer runt Östersjön eller i Norge. Svensk
            lag uppmuntrar därmed till att flagga ut fartyg och att betala
            skatt i andra länder än i Sverige. Det anser vi vara ett grundläggande
            feltänk som måste rätts till.
          </p>
          <p xml:id="i-YZYeRdyDSHzqE2gBXDR2xD">
            Regeringen måste därför göra erforderliga ändringar i inkomstskattelagen
            (1999:1229) samt i skatteförfarandelagen (2011:1244), om svensk
            tonnagebeskattning, så att svensk kustsjöfart också inlemmas i
            systemet. Svenska rederier måste kunna ha sina fartyg flaggade
            i Sverige, utan att få skattemässiga nackdelar i förhållande till
            att flagga ut dem till våra grannländer. Det gäller både stora
            och små rederier, allt från Gotlandsbolaget till mindre skärgårdsrederier.
          </p>
          <p xml:id="i-Xejw94DgnVyk3RqBMaHe3">
            Våra invändningar mot att regeringen exkluderade svensk kustsjöfart
            från att kunna konkurrera på lika villkor med utflaggade rederier
            bemöttes inte i sak av något av de övriga partierna, varför vi
            har anledning att tro att de egentligen har samma uppfattning
            som vi i sak. Det är tråkigt att vi inte kunde få majoritet då
            för att ge svensk sjöfart de bästa förutsättningarna för att bedriva
            sin verksamhet under svensk flagg och därmed betala skatt i Sverige.
            Det skulle alla parter tjäna på. Vi anser att detta är en så viktig
            fråga att vi vill driva på för att åstadkomma en förändring till
            det bättre, genom att ta upp denna fråga igen.
          </p>
          <p xml:id="i-WV8Ea4Qa3K5UeUyqX8dsBp">
            Tonnagebeskattning är en metod för att beskatta sjöfarten utifrån
            den fraktkapacitet man har i sina fartyg, istället för att beskatta
            vinst som genereras i verksamheten. Tonnageskatt används i många
            länder och utformas vanligen så att den innebär att rederierna
            blir totalt sett lägre beskattade än annars. Konkurrenssituationen
            inom sjöfarten gör att tonnageskatten innebär att rederier som
            är kvar i de länder som inte har infört tonnageskatt vanligen
            förlorar i konkurrenskraft. Det har därför funnits ett stort tryck
            från sjöfarten om att införa en tonnageskatt i Sverige. Vi delar
            den svenska sjöfartsnäringens uppfattning att det är viktigt för
            Sverige att ha tillgång till ett svenskt fartygsregister och tonnagebeskattning.
            Därför stöttade vi huvudförslaget att införa tonnagebeskattning
            när riksdagen tog beslut om att göra det den 2016-09-28. Vårt
            tilläggsförslag om att utöka regelverket även till kustsjöfarten
            röstades dock ner av de övriga partierna. Vi menar därför att
            regeringen bör inleda en snabb utredning om hur kustsjöfarten
            kan implementeras i tonnagebeskattningssystemet och snarast möjligt
            återkomma till riksdagen med ett förslag i denna riktning.
          </p>
          <head xml:id="i-GNm5nYpG8FpSLidfnHtyXQ" type="h2">
            Många små rederier
          </head>
          <p xml:id="i-BZJvGrtqT2LwWrS5tFkiTg">
            I Sverige har vi många små rederier med förhållandevis små fartyg.
            Under behandlingen av det ursprungliga lagförslaget 2016 påpekades
            det av flera remissinstanser att den nedre gränsen för att kunna
            ansluta sig till tonnagebeskattningssystemet på 100 tons bruttodräktighet
            är väl hög. De flesta menade att gränsen istället bör vara en
            bruttodräktighet om 20. Sverigedemokraterna anser att det är en
            rimlig bedömning, mot bakgrund av att ett av den svenska sjöfartens
            starkaste utvecklingssegment ligger just i mindre fartyg. Det
            skulle därför gynna en ytterligare expansion av svensk kustsjöfart
            om gränsen sänktes.
          </p>
          <p xml:id="i-267DrosgSxf9MSqPa7WME9">
            Vi menar att det är viktigt att anpassa lagstiftningen till den
            verklighet som skall regleras så att lagstiftaren inte sätter
            onödiga käppar i hjulet för expanderande branscher och annan företagsamhet.
          </p>
          <p xml:id="i-DgD9Ca1rdHaXHQxDKApH6U">
            Vi menar därför att frågan om nedre gränsen för bruttodräktigheten,
            med hänsyn till de synpunkter som sjöfartens organisationer, men
            även Sjöfartsverket, har framfört i detta stycke, bör involveras
            i tidigare nämnd utredning och förslag till riksdagen.
          </p>
          <head xml:id="i-URTR8a9PhLHDU6nxr23yZi" type="h2">
            Rederier med blandad verksamhet
          </head>
          <p xml:id="i-FG2o1FyTtKgWC8vaj4PV5x">
            Regeringen föreslår att företag som ingår i en koncern ska godkännas
            för tonnagebeskattning bara om alla företag i koncernen, som bedriver
            eller har för avsikt att bedriva kvalificerad rederiverksamhet,
            är godkända för eller ansöker om godkännande och godkänns för
            tonnagebeskattning.
          </p>
          <p xml:id="i-UDLRk7UKwd6UC5LTj5gtXc">
            Vårt förslag bygger på att man inte, genom komplexa bolagskonstruktioner,
            skall kunna flytta vinster och kostnader på ett sådant sätt att
            man minimerar skatteuttaget ur verksamheten. Det är en god anledning,
            men samtidigt skapar regeringen ett nytt problem för de koncerner
            som både har bolag som bedriver internationell sjöfart och bolag
            som till minst 25 % bedriver nationell sjöfart.
          </p>
          <p xml:id="i-W4jV7gc1jHC1pbYEanhcpv">
            Genom att nationell sjöfart, oavsett konkurrenssituation, inte
            har tillgång till tonnagebeskattningen, och att hela koncernen
            måste kunna godkännas för tonnagebeskattning, misskrediteras sådana
            rederikoncerner skattemässigt. Det kan finnas goda skäl till att
            dela upp en verksamhet på det sättet eller att expandera en verksamhet
            i den ena sektorn till den andra genom att bygga en koncern med
            flera bolag. Inte minst i de fall då verksamheter fusioneras eller
            fissioneras. Vi menar därför att koncerner med bolag som verkar
            nationellt och bolag som verkar internationellt måste kunna utnyttja
            tonnagebeskattning för de delar av koncernen som uppfyller övriga
            krav. Regeringen bör därför även i detta fall skyndsamt utreda
            en sådan komplettering av tonnagebeskattningssystemet och återkomma
            till riksdagen med ett förslag i denna riktning.
          </p>
        </div>
        <div type="motSignatures">
          <list>
            <item xml:id="i-Ua7vhahqp6B5dcuDcVLiVM">
              Olle Felten (SD)
            </item>
            <item xml:id="i-BCCw6YZJw9Qbt7grgnFfNy">
              David Lång (SD)
            </item>
            <item xml:id="i-TYX49cpdqqQGf69scLo53G">
              Per Klarberg (SD)
            </item>
            <item xml:id="i-5pjgwCDzCq7acLncGwDkaK">
              Jimmy Ståhl (SD)
            </item>
          </list>
        </div>
      </div>
    </body>
  </text>
</TEI>
