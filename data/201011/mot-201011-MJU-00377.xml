<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00377">
  <teiHeader>
    <fileDesc>
      <titleStmt>
        <title>Hantering av avfall</title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hantering av avfall</title>
          <idno type="rdwebb">GY02MJ377</idno>
          <rs type="number">MJ377</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ377/text</ref>
          <ref type="dokument_url_html">http://data.riksdagen.se/dokument/GY02MJ377</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ377</ref>
          <ref type="doc">http://data.riksdagen.se/fil/CDBC13EE-1534-466B-B85D-600A179CCA3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WN9a5GkWbquM8M3tbaTU1N" type="signed"/>
        <correspContext corresp="i-WN9a5GkWbquM8M3tbaTU1N">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-RaZUs7fz4FTvbqkeyjwA8Z" type="numbering">
          <date when="2010-10-29"/>
        </correspAction>
        <correspAction xml:id="i-HwfWVg5X1HvQdXSmSB9Rue" type="submission">
          <date when="2010-10-27"/>
        </correspAction>
        <correspAction xml:id="i-WkFrGJwqGfL8DGc8tCT21W" type="transfer">
          <date when="2010-10-27"/>
        </correspAction>
        <correspAction xml:id="i-4aEw6e6FdAiYHVo7iGRYy9" type="assigned"/>
        <correspContext corresp="i-4aEw6e6FdAiYHVo7iGRYy9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TjHskGFWYyebFvUrBNmheQ" type="motBody">
        <div xml:id="i-4sKRcK1TnFzmkneom1WZXs" type="motProposal" subtype="förslag">
          <head xml:id="i-Y1FgK2YV5yKjBDpynztN3M">
            Förslag till riksdagsbeslut
          </head>
          <list xml:id="i-BHkXknDqKoNiVzmaezUCsy" style="ol">
            <item xml:id="i-QXKjNenr222qdrCc2s68Dp">
              Riksdagen tillkännager för regeringen som sin mening vad som
              anförs i motionen om att tydliggöra ansvaret för information om
              avfallshantering till konsumenter.
            </item>
            <item xml:id="i-48JhqtrEHgtHLePsu9p4Wk">
              Riksdagen tillkännager för regeringen som sin mening vad som
              anförs i motionen om att öka och tydliggöra upplysningen till
              konsumenter om korrekt avfallshantering.
            </item>
            <item xml:id="i-Q45b2C7dfNNkJG53HHg5xL">
              Riksdagen tillkännager för regeringen som sin mening vad som
              anförs i motionen om att en översyn bör göras för att se hur varor
              och förpackningar som efter förbrukning klassas som farligt avfall
              ska märkas.
            </item>
          </list>
        </div>
        <div xml:id="i-7JN4vBCBuZkE1r7R3NcXRH" type="motContent">
          <head xml:id="i-3zgkYNA6fByt69bo7zFw7D" type="h1">
            Motivering
          </head>
          <p xml:id="i-SAanSwhu3maq4dDAKEk3vV">
            För att spara energi och råvara och skydda miljö och hälsa ska
            vi eftersträva att följa EU:s avfallshierarki där följande prioriteringsordning
            ska eftersträvas för avfall: förebygga, återanvända, materialåtervinna,
            återvinna på annat sätt, t.ex. energiutvinna och slutligen bortskaffa
            och deponera.
          </p>
          <p xml:id="i-NyRpqmFYYT5dWLFfXmnxoY">
            Vid undersökningar bland annat i Gästrike och i Luleå år 2010
            visade det sig att så mycket som två tredjedelar av det som hamnar
            i en vanlig soppåse är förpackningar, tidningar och matrester.
            Dessa går då oftast till förbränning och energiutvinning, när
            stora delar egentligen skulle kunna återvinnas. Behov finns således
            att vidta åtgärder för att öka sorteringen och materialåtervinningen.
          </p>
          <p xml:id="i-2t1y4YBcpowDUviq9x4U8K">
            Även utsorteringen av skadliga ämnen och farligt avfall behöver
            förbättras. Beräkningar från Avfall Sverige visar att 1,8 kg farligt
            avfall och el-avfall per person hamnar fel. Det betyder att ämnen
            såsom bly, kadmium, kvicksilver och andra giftiga ämnen riskerar
            läcka ut och hota hälsa och miljö.
          </p>
          <p xml:id="i-9jorkrd3FYXTVpGJrkQcVV">
            För att i större utsträckning följa avfallshierarkin och öka
            återvinningen behöver insamlingen underlättas och informationen
            om rätt tillvägagångssätt förstärkas. Värdet av återvinningen
            och avfallshanteringens miljöpåverkan behöver tydliggöras.
          </p>
          <p xml:id="i-2d8rYUgzTnUzVJWHKwcDVz">
            Idag är ansvaret för informationen till konsumenterna om avfallshantering
            otydligt och det är stora skillnader i kommunernas ambitionsnivåer.
            I vissa kommuner, exempelvis i Kiruna, har krafttag gjorts för
            att minska det farliga avfallet genom stora informationsinsatser.
            Förutom att halten av skadliga ämnen minskat i hushållsavfallet
            har sorteringen och återvinningen av användbart material ökat
            betydligt. Detta på grund av en större medvetenhet hos invånarna.
          </p>
          <p xml:id="i-Jr1sZ4JEhgNhmdqG1QJc5d">
            Information om hantering av de stora mängderna vanligt avfall
            är viktigt, men att informationsinsatserna varierar mellan kommunerna
            beträffande det farliga avfallet är särskilt allvarligt. De farliga
            ämnena kan finnas i mycket små mängder i olika varor. Hanteras
            dessa fel kan det innebära långtgående miljökonsekvenser och utgöra
            arbetsmiljörisker för dem som hämtar och behandlar avfall.
          </p>
          <p xml:id="i-VEVyjAPAnPVDwCJDXkZetJ">
            Förutom att ansvaret för den övergripande informationen till
            konsumenter om korrekt hantering av avfall måste bli tydligare,
            och informationen eventuellt mer standardiserad, behövs det bättre
            upplysning på förpackningen och varorna som efter förbrukning
            klassas som farligt avfall. Nu införs farosymboler som visar om
            en vara är miljöfarlig eller hälsofarlig. Denna märkning informerar
            om skador som kan uppstå vid användning. Detta är dock inte en
            tillräcklig information om hur avfallet ska hanteras. Idag finns
            det en uppsjö av olika symboler på vissa varor. Liknande varor
            har olika märkning. En del upplyser med text, andra med symboler.
            Vissa beskriver hur förpackningen som inte är miljöfarlig ska
            hanteras, men nämner inte den miljöfarliga varan.
          </p>
          <p xml:id="i-4NNF3fiKC3iMj6umMBgdNn">
            En del varor innehåller kemikalier som är skadliga om de hanteras
            fel. En behållare som tidigare innehållit exempelvis medicinsk
            bensin, ugnsrengöring eller en tom förpackning med aceton eller
            nagellack ska inte kastas i hushållssoporna eller i glas-, metall-,
            eller plaståtervinningen. Detta eftersom förpackningen förmodligen
            innehåller skadliga rester och därmed klassas som farligt avfall.
            Kunskapen och informationen om detta borde förbättras.
          </p>
          <p xml:id="i-SdQmhm5wkEoFQDpRZv3PdV">
            Även kännedomen om hur smått el-avfall ska hanteras är bristfällig.
            Vi vet sedan tidigare att glödlampor ofta hamnat fel i sopsorteringen.
            Glödlampor ska hanteras som el-avfall, men har i hög grad landat
            i glasåtervinningen eller i hushållsavfallet. Detta har naturligtvis
            varit ett bekymmer, vilket nu kan förvärras genom att det istället
            blir lågenergilampor som hamnar fel. Lågenergilampor är framtiden
            eftersom de sparar energi, men de innehåller en viss mängd kvicksilver
            som måste tas om hand på korrekt sätt. Det har också blivit vanligare
            att vardagsvaror, såsom spelande gratulationskort, leksaker, reklamprylar,
            tandborstar m.m. innehåller inbyggda batterier. Liksom lågenergilampor
            bör dessa varor märkas för att upplysa konsumenten hur varan när
            den ska kastas bör hanteras för att skydda miljön. För att kraftfullt
            medvetandegöra konsumenter och skapa incitament att göra rätt
            vore det bästa om det kunde införas en pant på förpackningar och
            varor som klassas som farligt avfall.
          </p>
          <p xml:id="i-GbVgfSHLbNij6ESXfiHvi5">
            Sammanfattningsvis: Ansträngningar behöver göras för att flytta
            avfallshanteringen i Sverige högre upp i avfallshierarkin. Mer
            avfall ska sorteras och materialåtervinnas. Det farliga avfallet
            bör tas om hand bättre. Ansvaret för information till konsumenter
            om avfallshantering behöver tydliggöras. Informationen om avfall
            behöver ökas och tydliggöras för konsumenter. Särskild uppmärksamhet
            bör ges till konsumtionsvaror som klassas som farligt avfall när
            de är förbrukade. En översyn bör göras för att se hur varor och
            förpackningar, som efter förbrukning klassas som farligt avfall
            ska märkas i syfte att på ett enkelt sätt informera konsumenter.
          </p>
          <p xml:id="i-BrzFMnCvdvJ1RPmXLtjzkZ">
            Detta bör ges regeringen till känna.
          </p>
        </div>
        <div xml:id="i-4FdKe93RDbiCtG1XRQkows" type="signatureBlock">
          <list xml:id="i-Vd1cWZn7ZUBbzpF1DqWu79">
            <item xml:id="i-PZFQCqJENJBSJ8YusKuJSB" who="i-SS4MgL3HhkwCjKYAxgBPkd" type="signature">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
