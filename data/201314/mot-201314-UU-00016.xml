<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00016">
  <teiHeader>
    <fileDesc>
      <titleStmt>
        <title>med anledning av skr. 2013/14:131 Biståndspolitisk plattform</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:131 Biståndspolitisk plattform</title>
          <idno type="rdwebb">H102U16</idno>
          <rs type="number">U16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U16/text</ref>
          <ref type="dokument_url_html">http://data.riksdagen.se/dokument/H102U16</ref>
          <ref type="dokumentstatus_url_xml">http://data.riksdagen.se/dokumentstatus/H102U16</ref>
          <ref type="doc">http://data.riksdagen.se/fil/9F52F6B3-C672-4DA9-B88B-9600F533C24E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NeTcFgzyBHQa1SVp34HCX3" type="basedOn"/>
        <correspContext corresp="i-NeTcFgzyBHQa1SVp34HCX3">
          <ref>Regeringsskrivelse 2013/14:131</ref>
        </correspContext>
        <correspAction xml:id="i-J1abRsLn5Cg2Nh5V5G9eFQ" type="signed"/>
        <correspContext corresp="i-J1abRsLn5Cg2Nh5V5G9eFQ">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-Pp6WETPxWZagUf5PH3HSD8" type="referral">
          <date when="2014-04-09"/>
        </correspAction>
        <correspAction xml:id="i-RGPHxzp26xo7o92Q2FTu45" type="referral">
          <date when="2014-04-09"/>
        </correspAction>
        <correspAction xml:id="i-VzEGwR1U8D3L1CmvMfuJSo" type="dismissal">
          <date when="2014-04-08"/>
        </correspAction>
        <correspAction xml:id="i-YMWAtoKiJ3LopiD6k2TbSA" type="dismissal">
          <date when="2014-04-08"/>
        </correspAction>
        <correspAction xml:id="i-CZtugx9MxaUnSrGZ5Ntn6H" type="submission">
          <date when="2014-04-02"/>
        </correspAction>
        <correspAction xml:id="i-HMauQkJAZ8f75v5mw3nuYf" type="transfer">
          <date when="2014-04-02"/>
        </correspAction>
        <correspAction xml:id="i-A8wNjQWyYwwqV21VuvGony" type="assigned"/>
        <correspContext corresp="i-A8wNjQWyYwwqV21VuvGony">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-87K6eQi1fKpR15bsvp8SuX" type="motHeader"/>
      <div xml:id="i-WUSNe9DGD55iCBfADFMqvp" type="motBody">
        <div xml:id="i-FXxBYK4QuzMZJ6F3k1hnWy" type="motProposal" subtype="förslag">
          <head xml:id="i-X8UbXKevd1oKRow8vvAbed">
            Förslag till riksdagsbeslut
          </head>
          <list xml:id="i-PGu8bfBcjJ4ueKgBB8ctC4" style="ol">
            <item xml:id="i-NnAu1uqrovWWoaCYjNsvmv">
              Riksdagen tillkännager för regeringen som sin mening vad som
              anförs i motionen om att målgrupper för det svenska biståndet
              ska vara människor som lever i fattigdom eller förtryck i fattiga
              länder.
            </item>
            <item xml:id="i-6FKbEa3tXoFstJcWGXeQNk">
              Riksdagen tillkännager för regeringen som sin mening vad som
              anförs i motionen om att det svenska biståndet i högre grad ska
              inriktas på sociala och ekonomiska rättigheter.
            </item>
            <item xml:id="i-2pgkjcLQvu6LERY8HnFaip">
              Riksdagen tillkännager för regeringen som sin mening vad som
              anförs i motionen om att det svenska biståndets huvudinriktning
              ska vara bistånd genom det civila samhället.
            </item>
            <item xml:id="i-ShiHg7T3fuC8BGsr4nvDKg">
              Riksdagen tillkännager för regeringen som sin mening vad som
              anförs i motionen om att i arbetet för jämställdhet i högre grad
              verka för och lyfta upp sambandet mellan att skapa grundläggande
              förutsättningar för kvinnor och deras möjlighet till utveckling.
            </item>
            <item xml:id="i-VZnEuLeVytSCPAV5tsUR6Q">
              Riksdagen tillkännager för regeringen som sin mening vad som
              anförs i motionen om att resultatbaserat bistånd ska vara styrande
              för allt svenskt bistånd.
            </item>
            <item xml:id="i-Zwn3be2BMuNuJWrJ75vpL">
              Riksdagen tillkännager för regeringen som sin mening vad som
              anförs i motionen om vikten av en uppföljning av svenskt bistånd.
            </item>
            <item xml:id="i-LzZo4kW5FoAq1xXtEoV2mW">
              Riksdagen tillkännager för regeringen som sin mening vad som
              anförs i motionen om att i bistånd till multilaterala organisationer
              ska merparten av stödet vara öronmärkt.
            </item>
            <item xml:id="i-2upPsZmf91UTnL1CktHP1B">
              Riksdagen tillkännager för regeringen som sin mening vad som
              anförs i motionen om att arbetet med ett effektivt skydd av flyktingar
              i krisers närområde och med internflyktingar ska få en högre prioritet
              i biståndet.
            </item>
            <item xml:id="i-AWLMCb9PbKWbM8HDzJicyE">
              Riksdagen tillkännager för regeringen som sin mening vad som
              anförs i motionen om att i biståndet prioritera de minst utvecklade
              länderna där behoven är som störst och att avsluta biståndet till
              medelinkomstländer.
            </item>
          </list>
        </div>
        <div xml:id="i-LVMApHDNpu23cXxFRu1jEG" type="motContent">
          <head xml:id="i-AXJYVEtMZGxEMgd9rA3PMa" type="h1">
            Målgrupper
          </head>
          <p xml:id="i-55d5F2vE9fNidpSpUXfKbB">
            I den biståndspolitiska plattformen talar regeringen om att de
            viktigaste målgrupperna för svenskt bistånd är kvinnor och flickor
            samt att det svenska biståndet ska leda till förbättrade levnadsvillkor
            främst för dessa grupper.
          </p>
          <p xml:id="i-55NJr2bPosuLVqBGrCNp3W">
            Sverigedemokraterna anser att det svenska biståndet ska leda
            till förbättrade levnadsvillkor för särskilt utsatta grupper oavsett
            kön. Vi instämmer givetvis i att kvinnor och flickor i många fall
            är särskilt utsatta och att det behövs insatser riktade till just
            dessa grupper. Vi anser dock att fokus ska vara att verka för
            universella mänskliga rättigheter oavsett om det gäller kvinnor,
            män, pojkar eller flickor eller andra utsatta grupper eller minoriteter.
            I de fall någon grupp förnekas rätten att åtnjuta dessa rättigheter
            kan det svenska biståndet verka för just lika rättigheter. Att
            uttrycka det på det sätt som regeringen gör (att kvinnor och flickor
            är viktigare än män och pojkar) anser vi vara alltför exkluderande
            gentemot män och pojkar eftersom de kan vara minst lika utsatta
            och diskriminerade exempelvis på grund av fattigdom, religiös
            tillhörighet eller sexuell läggning. I många länder som det svenska
            biståndet riktas till är också familjen central och för att bekämpa
            fattigdom anser vi att det är viktigt att se till familjen som
            en helhet för förbättrade levnadsvillkor.
          </p>
          <head xml:id="i-6zCXFE4hswxvc8E7nzwWW9" type="h1">
            Sociala och ekonomiska rättigheter samt det civila samhället
          </head>
          <p xml:id="i-GbTRqtixjVrnuZJCvbfVd6">
            Det är positivt att regeringen under delmål 2 i den biståndspolitiska
            plattformen tar upp vikten av förbättrade möjligheter för fattiga
            människor att bidra till och dra nytta av ekonomisk tillväxt och
            erhålla god utbildning. Vi anser dock att när man ser till helheten
            av det svenska biståndet så upptar de medborgerliga och politiska
            rättigheterna samt stöd till politiska institutioner och myndigheter
            oproportionerligt stort utrymme. Vi anser det viktigt att komma
            ihåg att även rätten till en skälig levnadsstandard, rätten till
            utbildning och rätten till hälsa är grundläggande mänskliga rättigheter,
            och insatser för t.ex. tillgång till rent vatten, grundläggande
            sanitet, utbildning och förbättrad hälsa är också insatser för
            att främja mänskliga rättigheter. Den tydliga inriktningen hos
            regeringen på medborgerliga och politiska rättigheter och stöd
            till statliga institutioner och myndigheter har i grunden ett
            gott syfte, men vi ifrågasätter på vilket sätt ett alltför långtgående
            fokus på detta bidrar till det som är biståndets huvudmål: att
            ge grundläggande förutsättningar för människor som lever i fattigdom
            och förtryck att förbättra sina levnadsvillkor. Att människor
            kan arbeta för sin egen försörjning och få tillgång till utbildning
            menar även regeringen i biståndsplattformen inte enbart är en
            förutsättning för tillväxt utan också avgörande för den enskilda
            människans egenmakt.
          </p>
          <p xml:id="i-VQnCJabSUv7p9BMwTBE7hP">
            Därför vill vi se ett ökat fokus på sociala och ekonomiska rättigheter
            samt ökat fokus på ett bistånd som utgår från den enskilda människans
            vardag och det civila samhället. Det är givetvis en viktig utgångspunkt
            och målsättning för utvecklingssamarbetet att uppnå fungerande
            demokratiska samhällen och institutioner där alla mänskliga fri-
            och rättigheter respekteras och människor kan uppnå ett välstånd
            som inte enbart inbegriper tillgång till livsmedel, ökade inkomster,
            hälsa och utbildning. En sådan förändring menar vi dock tar tid
            och behöver i första hand komma inifrån och drivas av inhemska
            krafter och individer som har en förståelse för och kunskap om
            lokala förutsättningar. Studier visar även på att för fattiga
            marginaliserade människor är frågan om att göra sin röst hörd
            och utöva inflytande i första hand en fråga om deras ställning
            i den omedelbara närmiljön. Det avgörande sättet att förbättra
            deras ställning förefaller vara att utgå från fattiga människors
            prioriteringar och ge dem förutsättningar att förbättra sin ekonomiska
            ställning och säkra tillgången till livsmedel, vilket i högsta
            grad även gäller kvinnor. Därför menar vi att våra prioriteringar
            i biståndet – dvs. en inriktning på fattiga människors grundläggande
            behov i deras omedelbara vardag – också främjar deras möjligheter
            att verka för andra rättigheter.
          </p>
          <p xml:id="i-X9nq1UHKFUiPSJLpqhEUKR">
            Vi menar även att det är viktigt att Sverige hittar sin roll
            att fokusera på i biståndet för att ha ett mer effektivt bistånd
            som inte är alltför brett i sin inriktning. Däremot menar vi att
            Sverige bör fokusera på ett bistånd som utgår från människors
            vardag i det civila samhället medan organisationer som Världsbanken
            och FN kan spela en viktig roll i uppbyggnaden av och påverkan
            på demokratiarbetet på statlig nivå.
          </p>
          <head xml:id="i-VkpNaqBQaBgpnSXzSgFa2Y" type="h1">
            Jämställdhet
          </head>
          <p xml:id="i-GhtEqiZXQfQtuiuCYA9pyP">
            Regeringen lyfter ofta fram vikten av jämställdhetsarbete och
            kvinnors deltagande på den formella arbetsmarknaden i utmaningen
            att motverka ekonomiskt utanförskap. I jämställdhetsarbetet i
            utvecklingsländer anser vi det viktigt att ge kvinnor de förutsättningar
            som behövs för att de över huvud taget ska ha en möjlighet att
            kunna delta i utbildning och bli tillgängliga för den formella
            arbetsmarknaden. I dag ägnar många kvinnor i utvecklingsländer
            en stor del av sin tid åt överlevnad i form av att exempelvis
            hämta vatten och trygga livsmedelsförsörjningen för familjen,
            detta ofta under bristande sanitetsförhållanden som bidrar till
            ohälsa. Allt detta hindrar utvecklingen för kvinnor. Flickor väljer
            t.ex. hellre att stanna hemma än att gå till skolan på grund av
            avsaknad av grundläggande sanitet på skolan, och flickor måste
            stanna hemma för att hjälpa till med hushållsarbete i stället
            för att gå till skolan. Många barn blir sjuka och dör på grund
            av förorenat vatten. Regeringen bör i det svenska jämställdhetsarbetet
            och i internationella sammanhang tydligare lyfta fram detta samband
            i arbetet med att skapa förutsättningar för fattiga människor,
            däribland kvinnor, att kunna förbättra sina levnadsvillkor.
          </p>
          <head xml:id="i-Q52qoHmEzg6UGxgDoomAY2" type="h1">
            Resultatbaserat bistånd och uppföljning
          </head>
          <head xml:id="i-Hbi9L4BGdY4HVnLhyqkzn5" type="h2">
            Resultatbaserat bistånd
          </head>
          <p xml:id="i-Eu8PhbhW7V5RThm9yiwumP">
            Sverigedemokraterna ställer sig positiva till att regeringen
            arbetar med att hitta nya innovativa former för en bättre styrning
            av gåvobiståndet. Traditionellt sett har bistånd på förhand finansierat
            en viss verksamhet som förväntats leda till vissa resultat, vilket
            fortfarande är fallet i en stor del av det svenska biståndet.
            Regeringen talar nu om att pröva ett resultatbaserat bistånd som
            skapar ett tydligare kontrakt mellan givaren och samarbetspartnern.
            Resultatbaserade biståndsformer kännetecknas av att biståndet
            betalas ut i efterhand på basis av uppnådda resultat. Sverigedemokraterna
            anser att detta borde vara en självklarhet i all styrning av det
            svenska biståndet, att det krävs resultat för möjligheten till
            fortsatta utbetalningar oavsett om det gäller samarbete med svenska,
            utländska lokala eller multilaterala organisationer och myndigheter.
            I dag kan vi tyvärr se exempel på bistånd som fortsätter att betalas
            ut trots att uppenbara brister finns.
          </p>
          <head xml:id="i-JKTF6Ck3Rw8y5rydnVnMgm" type="h2">
            Uppföljning
          </head>
          <p xml:id="i-QNCkevqQ8MyvcCADbk9F9Q">
            För att göra det möjligt att följa upp resultat av svenskt bistånd
            är det avgörande att det finns tillgång till en öppen, transparant
            och effektiv uppföljning av biståndet. Sverigedemokraterna uppskattar
            de ambitioner som finns från regeringen att öka transparensen
            och uppföljningen men anser det inte vara tillräckligt. I januari
            2013 startades en ny expertgrupp för utvärdering och analys av
            Sveriges internationella bistånd. Regeringen har i förra årets
            betänkande gällande bistånd utlovat att inget glapp avseende utvärderingsverksamhet
            skulle uppstå mellan nedläggningen av det gamla institutet Sadev
            och uppstarten av den nya expertgruppen. Nu har denna expertgrupp
            dock funnits i över ett halvår och tillgängliga utvärderingar
            av biståndet är fortfarande mycket knapphändiga. Vi menar därför
            att regeringen och expertgruppen bör intensifiera sitt arbete
            med att ta fram transparanta uppföljningar och utvärderingar av
            resultat i svenska biståndsinsatser.
          </p>
          <head xml:id="i-C8bWuNfa5cjF2NbgrUezmv" type="h1">
            Öronmärkt bistånd till multilaterala organisationer
          </head>
          <p xml:id="i-6HL1e3VPWGM7WRYAonx984">
            Vi anser att svenskt bistånd fortsättningsvis i högre grad ska
            ska öronmärkas till multilaterala organisationer som FN och Världsbanken.
            I samband med detta måste ett urval göras av vilken typ av insatser
            Sverige vill öronmärka i enlighet med vissa riktlinjer. Sverigedemokraterna
            vill prioritera det humanitära biståndet, öka stödet till världens
            flyktingar samt verka för ett långsiktigt utvecklingsbistånd som
            utgår från fattiga människors vardag, behov och levnadsvillkor.
            För att det svenska biståndet ska kunna göra mer nytta för pengarna
            vill vi också fokusera på färre inriktningar än vad som i dag
            är gällande. Världsbanken har i en stor studie (Voices of the
            Poor) konsulterat runt 60 000 människor och gjort 23 specifika
            landsstudier. I dessa studier fick människor i fattigdom såväl
            i stad som på landsbygd beskriva hur de ser på sin livssituation
            och ange vilka problem de har samt prioritera dem. Flertalet fattiga
            människor lever på landsbygden och majoriteten av dem gav högsta
            prioritet åt problem som har med säker tillgång till livsmedel
            samt inkomster att göra. I två studier framkom att otillräcklig
            tillgång till eller dåligt dricksvatten var det främsta problemet
            (Birgegård 2011). Med de fattigas behov som utgångspunkt ter det
            sig därför naturligt att vi i högre grad än i dag vill prioritera
            satsningar på jordbruksutveckling, hållbart skogsbruk, rent vatten
            och grundläggande sanitet. Detta kan rädda liv samt motverka ohälsa,
            hunger, extrem fattigdom och svältkatastrofer. För att främja
            en ekonomisk utveckling som kan ge möjlighet till ökade inkomster
            vill vi även prioritera satsningar på utbildning samt stimulera
            företagande, där det är särskilt viktigt att verka för flickors
            och kvinnors rätt till utbildning. Utöver säker tillgång till
            livsmedel uttryckte kvinnorna i Världsbankens studie (Voices of
            the Poor) även att problem som har med ohälsa att göra, dåliga
            utbildningsmöjligheter för barnen samt brist på mödravård och
            möjlighet till familjeplanering var prioriterade. Därför anser
            vi att satsningar även på hälsovård, familjeplanering och barns
            rätt till skolgång borde vara prioriterade områden. Vi anser även
            att just FN och Världsbanken kan ha en viktig roll i arbetet med
            att bygga upp fungerande demokratiska institutioner och myndigheter
            för att ta ansvar för dessa områden i biståndet. Vi menar att
            Sverige i högre grad ska öronmärka bidrag och stödja projekt i
            enlighet med resultatstrategier utifrån ovanstående prioriteringar
            i stället för att ge höga summor med icke öronmärkt kärnstöd.
          </p>
          <head xml:id="i-5oLoGHmVg3eCtFNAx38TLT" type="h1">
            Skydd och varaktiga lösningar för flyktingar
          </head>
          <p xml:id="i-QFr7dAp7zLxbQHNyuk8LCu">
            Regeringen talar i den biståndspolitiska plattformen om att möjliggöra
            för humanitära aktörer att bistå flyktingar och internflyktingar
            med effektivt skydd och stöd oavsett om människor tagit sin tillflykt
            till flyktingläger, värdfamiljer eller urbana miljöer. Vi instämmer
            i detta och menar att på det stora hela har den typen av insatser
            orimligt låg prioritet i regeringens biståndspolitik. I regeringens
            nuvarande biståndspolitik prioriterar regeringen resurser och
            fokuserar mångdubbelt mer på asylmottagning i Sverige än vad man
            prioriterar hjälp till krisens närområden. Sverigedemokraterna
            anser det vara en varken klok, rättvis eller human flyktingpolitik.
          </p>
          <p xml:id="i-UobQbiMgUbvjQFoVQZMuWV">
            Hur välvillig Sveriges nuvarande flyktingpolitik än är, så är
            det ett ofrånkomligt faktum att huvuddelen av världens flyktingar
            inte har möjlighet att förflytta sig långväga för att nå en fristad
            i Sverige. De allra flesta flyktingar befinner sig alltså i krisens
            närområden i som regeringen beskriver det flyktingläger, hos värdfamiljer
            eller i mottagarlandets urbana miljöer. Där kan de bli kvar i
            flyktingläger eller i andra flyktingområden under mycket långa
            perioder. I den situationen är det oerhört viktigt att det finns
            resurser för att göra tillvaron för dessa människor så dräglig
            som möjligt. Barnens möjlighet till skolgång kan vara avgörande
            för deras möjlighet att senare skapa sig en framtid och om möjligt
            återvända och bygga upp sitt hemland. Därför är det av stor vikt
            att arbetet med effektivt skydd av flyktingar i krisens närområden
            och av internflyktingar ska få en mycket högre prioritet i den
            svenska biståndspolitiken.
          </p>
          <head xml:id="i-UfkjW6rteKWPvR1yHxGbha" type="h1">
            Bistånd till länder där behoven är störst
          </head>
          <p xml:id="i-UAj5awUcTQQ9awccFfaZRM">
            Regeringen talar i den biståndspolitiska plattformen om vikten
            av att satsa bistånd till länder där behoven är som störst. Detta
            är något Sverigedemokraterna instämmer i men vi anser att regeringen
            inte följer denna princip i praktiken och att det är dags att
            regeringen ställer om biståndspolitiken till att uteslutande rikta
            bistånd till de minst utvecklade länderna. Vi ser kritiskt på
            att Sverige bilateralt ska ge bistånd till länder i Europa för
            att de ska uppfylla kraven för att kunna gå med i EU. Vi anser
            inte detta vara fattigdomsbekämpning, som ska vara biståndets
            primära uppgift.
          </p>
        </div>
        <div xml:id="i-4djeRPXrCqhsy3w7vSWK8L" type="motSignatures">
          <list xml:id="i-TFwf5oQdq6qkKXbkbQjXr2">
            <item xml:id="i-BNhveBsE7BrGsLuMGeJt1Y">
              Julia Kronlid (SD)
            </item>
            <item xml:id="i-XniMccaUPSBc82WKAPT82W">
              Kent Ekeroth (SD)
            </item>
            <item xml:id="i-QBHJbam7DLUGaDmjbVwpk6">
              Björn Söder (SD)
            </item>
            <item xml:id="i-D7f3nv1Cjx3CwEThSb3dXL">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
