<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02576">
  <teiHeader>
    <fileDesc>
      <titleStmt>
        <title>Kurdistan och Nineveslätten</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2576 av Markus Wiechel m.fl. (SD)</title>
          <idno type="rdwebb">H9022576</idno>
          <rs type="number">2576</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022576/text</ref>
          <ref type="dokument_url_html">http://data.riksdagen.se/dokument/H9022576</ref>
          <ref type="dokumentstatus_url_xml">http://data.riksdagen.se/dokumentstatus/H9022576</ref>
          <ref type="docx">http://data.riksdagen.se/fil/04C86052-E29E-44FD-A8E8-E6FDCB3E326E</ref>
          <ref type="pdf">http://data.riksdagen.se/fil/B40AC773-C935-4035-B56C-4D71FDE4047B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3TWEtrcQkdQexfGbfg3Hcn" type="signed"/>
        <correspContext corresp="i-3TWEtrcQkdQexfGbfg3Hcn">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-S2vNWrjwFAvC4uJ6mY9XcE" type="submitted">
          <date when="2021-10-01"/>
          <time when="18:56:50"/>
        </correspAction>
        <correspAction xml:id="i-8mPKxr4qXxTPbuUR5FFsAK" type="reviewed">
          <date when="2021-10-04"/>
          <time when="11:57:30"/>
        </correspAction>
        <correspAction xml:id="i-Jb2NawuHtSE4FTNuELceKK" type="referred">
          <date when="2021-10-14"/>
        </correspAction>
        <correspAction xml:id="i-V4H7pY3QH6b3ytRMT35u6N" type="assigned">
          <date when="2022-10-05"/>
          <time when="11:47:38"/>
        </correspAction>
        <correspContext corresp="i-V4H7pY3QH6b3ytRMT35u6N">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Sonwcmo8GSRuCpnt4MKPHm" type="behandlas_i"/>
        <correspContext corresp="i-Sonwcmo8GSRuCpnt4MKPHm">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5AES9ecUg6upwBvuYxJTA2" type="behandlas_i"/>
        <correspContext corresp="i-5AES9ecUg6upwBvuYxJTA2">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2576 av Markus Wiechel m.fl. (SD)
          Kurdistan och Nineveslätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QASVQ9XeinWjyNvMRHn7UQ">
            Förslag till riksdagsbeslut
          </head>
          <list style="ol">
            <item xml:id="i-5SqyacNPPXyGvB86cXda9G">
              Riksdagen ställer sig bakom det som anförs i motionen om att
              erkänna ett självständigt Kurdistan i norra Irak och tillkännager
              detta för regeringen.
            </item>
            <item xml:id="i-4Rr2fZAbgxynnJEsfPhGRB">
              Riksdagen ställer sig bakom det som anförs i motionen om att
              verka för mer självstyre i kurddominerade områden i Syrien, Turkiet
              och Iran och tillkännager detta för regeringen.
            </item>
            <item xml:id="i-FnD4GzympFmKCXcwMGzigi">
              Riksdagen ställer sig bakom det som anförs i motionen om att
              verka för att respektera grundläggande mänskliga rättigheter för
              kurder i Syrien, Turkiet och Iran och tillkännager detta för regeringen.
            </item>
            <item xml:id="i-2TTNBAt8fiaDM4igEAu9D6">
              Riksdagen ställer sig bakom det som anförs i motionen om ett
              utökat stöd till kurddominerade områden och tillkännager detta
              för regeringen.
            </item>
            <item xml:id="i-JhyQXr41dvMhd5cwiPeidX">
              Riksdagen ställer sig bakom det som anförs i motionen om att
              stödja bevarandet av identiteten för Nineveslättens invånare och
              tillkännager detta för regeringen.
            </item>
            <item xml:id="i-SDGVe5nbDFC7kaXKjJZCCB">
              Riksdagen ställer sig bakom det som anförs i motionen om att
              stödja uppbyggnaden av området Nineveslätten i Irak och tillkännager
              detta för regeringen.
            </item>
            <item xml:id="i-5ZJBdsV5uofyuPi6C62Dqm">
              Riksdagen ställer sig bakom det som anförs i motionen om att
              stödja självförsvarsstyrkorna på Nineveslätten och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-KhdxfTW9j7CuZiAGS6cjjK" type="h1">
            Inledning
          </head>
          <p xml:id="i-SzgVWgQjSpv9hHjaVdpsDo">
            Den samlade kurdiska befolkningen utgör idag uppemot 35 miljoner
            människor. Detta gör dem till den största etniska gruppen i världen
            som formellt saknar ett eget land. När första världskriget var
            över lovades kurder ett eget land av England, Frankrike och USA,
            vilket uteblev trots det första delningsavtalet som undertecknades
            i Sèvres år 1920. Den största gruppen kurder befinner sig i nuvarande
            Turkiet och efter detta avtal gjorde ett antal turkar uppror.
            Resultatet blev att de tvingade fram ett nytt avtal där kurderna
            inte längre fick sitt eget land och där turkarna samtidigt fick
            chansen att påbörja sin turkifieringspolitik. Sedan dess har många
            kurder varit involverade i strider om självständighet, vilket
            resulterat i att tusentals människor förlorat sina liv. Hur de
            kurdiska grupperna har klarat sig och utvecklats har berott på
            vilket land de varit bosatta i, eftersom de i många fall haft
            helt olika förutsättningar. Vad som är klart är att det kurdiska
            folket, trots motsättningar, har lyckats hålla ihop och dessutom
            fortsatt att utvecklas. De har dessutom i kontrast till stora
            delar av övriga Mellanöstern haft en någorlunda god relation till
            västvärlden och har på sina håll startat många fredliga och demokratiska
            politiska partier.
          </p>
          <p xml:id="i-o9p8A45onaqkthQhE7r4S">
            Kurderna är ett starkt folk som trots motgångar har lyckats hålla
            ihop. Av den anledningen bör de så länge de kämpar för demokrati
            och fred få det stöd de förtjänar från omvärlden och då inte minst
            från ett land som säger sig vara en humanitär stormakt.
          </p>
          <head xml:id="i-EWQfxXdaEuVq3hJFKPSgT5" type="h1">
            KRG-regionen i Irak
          </head>
          <p xml:id="i-BeUGT8BtNw16MQEFqq5pu8">
            Av hänsyn till Turkiet och Iran har de irakiska kurderna inte
            talat särskilt mycket om totalt självstyre. De kurddominerade
            områdena i irakiska Kurdistan, främst det som kallas för KRG-regionen
            (Kurdistan Regional Government), har dock varit självstyrande
            i varierande omfattning sedan 1992 och även haft ett eget parlament
            med flera fria val. Sedan 2005 är KRG-regionen dessutom erkänd
            som en autonom region i Irak i den irakiska konstitutionen.
          </p>
          <p xml:id="i-F9K4Epkt3BijySjXFLrZRY">
            Den 25 september 2017 gick de irakiska kurderna efter många års
            väntan till valurnorna för att folkomrösta för självständighet.
            Resultatet visade inte helt oväntat att de strävar efter självständighet,
            då man med högt valdeltagande och med en kraftig majoritet röstade
            för sin självständighet. Den irakiska shiadominerade och Iranstödda
            regeringen visade därefter ingen hänsyn, utan svarade med att
            angripa sina egna medborgare genom ett militärt intåg i kurddominerade
            områden som de kurdiska Peshmergastyrkorna befriat från Islamiska
            staten efter att den irakiska armen inte kunnat försvara området.
          </p>
          <p xml:id="i-4Hubb7R8mdxnnZMaxcBsGE">
            De irakiska kurderna skiljer ut sig från kurder i andra länder,
            eftersom de har haft kurdiskspråkiga skolor, egna militära styrkor
            och andra nationella rättigheter som kurder i grannländerna saknat.
            Sedan Saddam Husseins fall har irakiska Kurdistan fått än mer
            självständighet och klassas som betydligt mer stabilt än övriga
            Irak. De har dessutom haft en god ekonomisk och förhållandevis
            fredlig utveckling.
          </p>
          <p xml:id="i-Vvjexo1Wn5213Kpb8ShenM">
            Den kurdiska regionalregeringen har utrikespolitiskt sett hållit
            en hög profil och den kurdiska presidenten Massoud Barzani har
            mottagits som statschef i Washington. Grannlandet Turkiet har,
            trots historiska problem mellan turkar och kurder, lyckats odla
            goda kontakter med den regionala regeringen, vilket i sig har
            hjälpt till i den ekono­miska utvecklingen. KRG-regionens diplomati
            har således lyckats skapa hopp om en fredlig lösning i konflikten
            mellan upproriska kurder i Turkiet och den turkiska staten.
          </p>
          <p xml:id="i-M7fWQPoMoq4Aen8ZNCKvzR">
            Ingen har kunnat undgå att beröras av de fruktansvärda händelserna
            i Irak och Syrien. Islamiska staten har spridit skräck i hela
            regionen och i Irak övergav den irakiska armén i många fall sina
            posteringar i de norra delarna av landet när terror­gruppens attacker
            var som värst. Hela paragraf 140-området, som den kurdiska regio­nala
            regeringen gör anspråk på, har tagits över av dess säkerhetsstyrkor
            Peshmerga. Detta visar tydligt den regionala regeringens förmåga
            till demokratiskt självstyre i det territorium de ser som sitt
            och vikten av det kurdiska självstyret i just denna region. Vidare
            har vi sett hur kurderna har visat på solidaritet när de gav kristna,
            yazidiska och andra minoriteter skydd under Islamiska statens
            härjningar. Allt det som de irakiska kurderna har lyckats uppnå
            har bland annat mynnat ut i ett starkt stöd från västvärlden.
          </p>
          <p xml:id="i-XbhkTpXCgdVScyjqfiE28d">
            Redan när Irak som nation skapades på 1920-talet var landet splittrat
            och kurderna önskade självständighet. Idag är inte steget till
            självständighet för regionen särskilt stort. Utöver kontroll över
            säkerheten i området, eller faktumet att de har ett väluppbyggt
            parlament med många olika politiska partier, finns även en stor
            potential med framtida exportmöjligheter. Utrikes- och säkerhetspolitiken
            är förhållandevis västorienterad och pragmatisk. Sverige har redan
            utvecklat goda diplomatiska förbindelser med den regionala regeringen,
            som skulle kunna fungera som ett föredöme i regionen genom sin
            acceptans för minoriteter samt demokratiska och pragmatiska synsätt.
          </p>
          <p xml:id="i-N1EigVsP4sToXShd81vieH">
            Folkrätten stadgar lite förenklat tre krav för att kunna erkänna
            en självständig stat:
          </p>
          <list style="ol">
            <item xml:id="i-KLej755ZpFqeWXvTRZiH58">
              Det ska finnas ett folk.
            </item>
            <item xml:id="i-JVRjjRuHbnURvLqnz3FsCg">
              Det ska finnas ett territorium.
            </item>
            <item xml:id="i-qy32NuuVVwNL6mk9bbVyF">
              Det ska finnas en regering som kan utöva kontroll över territoriet.
            </item>
          </list>
          <p xml:id="i-JsKAKGVmoD3hKWws6R11wS">
            KRG-regionen uppfyller dessa tre krav med råge och en självständighet
            kan med stor sannolikhet bidra till en mer demokratisk och fredlig
            utveckling i hela regionen. Efter­som utfallet av KRG-regionens
            folkomröstning för självständighet var ett tydligt ja bör regeringen
            därför erkänna KRG-regionen som en självständig nation under förutsättning
            att det är KRG-regionens vilja och att det sker fredligt och diplomatiskt
            med garantier för utsatta minoriteters rättigheter och trygghet.
          </p>
          <head xml:id="i-N2XRouu6ZUyVtWDbjKizHw" type="h1">
            Turkiska, syriska och iranska Kurdistan
          </head>
          <p xml:id="i-G3Jpi5Jd5gjRzGMKkBD1CL">
            Situationen för kurder ser av naturliga skäl olika ut beroende
            på var de bor. Den största gruppen kurder bor i Turkiet, och de
            har haft det svårt efter många års intensiv turki­fieringspolitik
            med tvångsförflyttning, mord och trakasserier som följd. Efter
            två års vapenvila valde Turkiet dessutom att angripa kurdiska
            mål runt om i Mellanöstern samtidigt som Islamiska staten och
            andra extremistgrupper attackerat dem i både Syrien och Irak.
          </p>
          <p xml:id="i-M1s4p3PeNKPTLRSAwNL4H3">
            Nya fredliga kurdiska partier har under flera års tid etablerats
            i Turkiet. Det kurdiska freds- och demokratipartiet BDP har vunnit
            flera parlamentsplatser i vissa turkiska regioner men många partimedlemmar
            har fängslats eller på annat sätt hindrats från att vara politiskt
            aktiva. Det kurdiska partiet DTP stämplades också som olagligt
            och stängdes ned av turkiska myndigheter år 2009 efter anklagelser
            om kontakter med PKK. 2015 nådde det vänsterradikala partiet HDP
            med över 13 procent av väljarna stora framgångar i Turkiet, vilket
            ledde till representation i det nationella parlamentet. Detta
            gjorde att president Erdoğan och det styrande partiet AKP tappade
            majoriteten. Sedan dess har partilokaler tillhörande HDP satts
            i brand, politiker har fängslats och man utlyste till och med
            nyval.
          </p>
          <p xml:id="i-HYKaGrDbJVfjJ5rSdEuAJP">
            I Syrien och Iran finns likaså en stor minoritet kurder som förtrycks,
            även om de i många fall inte har drabbats av samma begränsningar
            som i Turkiet, där språket och andra kurdiska kännetecken har
            förbjudits. Kurderna utgör den största minoriteten i Syrien och
            har tidigare varit en aktiv deltagare i revolutionen mot president
            Bashar al-Assad. Idag utgör de en av de främsta och mest framgångsrika
            motståndarna till Islamiska staten genom den militära gruppen
            YPG (med tillhörande kvinnomilis i YPJ). Denna grupp har sedermera
            blivit stommen i den väststödda demokratiska alliansen SDF (Syrian
            Democratic Forces), som kommit att bli Pentagons viktigaste allierade
            i Syrien och som även inkluderar sekulära araber, kristna och
            yazidier. I Iran lever en mycket stor del av kurderna i gränsområdet
            mot Irak och Turkiet. De har under de senaste åren blivit kraftigt
            nedtryckta av regimen, vilket kanske främst visat sig genom mord
            och fängslanden av politiskt aktiva kurder.
          </p>
          <p xml:id="i-X1Bnnw3iF9qgAWPRSCFq8e">
            Sverige bör stå upp för varje folks grundläggande rättigheter.
            Regeringen bör därför verka för åtgärder som syftar till mer självstyre
            och respekt för mänskliga rättigheter åt kurder i kurddominerade
            områden i Turkiet, Syrien och Iran. Regeringen bör även verka
            för ett utökat stöd till kurddominerade områden i hela Mellanöstern
            för att främja en stabil, fredlig och hållbar utveckling.
          </p>
          <head xml:id="i-VqhNQKqkQKiwdEdDhMTyBr" type="h1">
            Nineveslätten
          </head>
          <p xml:id="i-PQAzgUsY6evgtqv7uydNE9">
            Under tusentals år har olika minoriteter i Irak – däribland kristna
            – bebott Nineveslätten i det forntida assyriska riket. De senaste
            åren har antalet boende i området minskat drastiskt till följd
            av det försämrade säkerhetsläget i Irak och Kurdistan. När terroror­ganisationen
            Islamiska staten tog kontroll över området förvärrades situationen
            ytter­ligare. Islamiska staten fördrev och mördade ett stort antal
            människor, tog över deras tillgångar, förstörde deras hus, kyrkor
            och infrastruktur. Tusentals år gamla och ovärder­liga kulturskatter
            förstördes. Många av invånarna i området har länge önskat mer
            själv­styre, eftersom historien tydligt visat hur det kan gå när
            de inte varit självbestämmande. Resultatet blev att den irakiska
            regeringen skapade en självstyrande assyrisk provins på Nineveslätten
            den 21 januari 2014.
          </p>
          <p xml:id="i-D11vDqnUpeUA7fgsz6zcbA">
            Terrororganisationen Islamiska staten har nu fördrivits från
            området, men det mesta är lagt i ruiner. Trots detta vill många
            människor flytta tillbaka till sina hem och försöka bygga upp
            ett liv igen. Hus, kyrkor, sjukhus, skolor, vägar, elektricitet
            och det mesta av infrastruktur behöver återuppbyggas. Utöver detta
            kämpar de syrianer, assyrier, kaldéer med flera grupper som bor
            i området för att få behålla sin identitet. De flesta talar fortfarande
            arameiska, det språk man talade i det assyriska riket, men i takt
            med att den kristna gruppen blir mindre finns också en risk för
            att språk, kultur och deras identitet hotas. Regeringen bör stötta
            minoriteterna som bor i Nineveslätten att behålla sin identitet,
            samt bidra till återuppbyggnaden efter islamisternas fruktansvärda
            härjningar, samt stödja de självförsvarsstyrkor som ger befolkningen
            skydd och trygghet.
          </p>
        </div>
        <div type="motSignatures">
          <list>
            <item xml:id="i-EhvVRGEyWCHaWDcrgqs8eC">
              Markus Wiechel (SD)
            </item>
            <item xml:id="i-X9F3RWsqQGYeXG9JJTFyqt">
              Björn Söder (SD)
            </item>
            <item xml:id="i-srCE3aBieXWaxMkMrEef5">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
