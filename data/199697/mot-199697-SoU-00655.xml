<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SoU-00655">
  <teiHeader>
    <fileDesc>
      <titleStmt>
        <title>Åtgärder mot missbruk av alkohol</title>
        <author corresp="i-SCUY6mwHfi1UzkWNFBF5hc i-SCUY6mwHfi1UzkWNFBF5hc">av Thomas Julin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot missbruk av alkohol</title>
          <idno type="rdwebb">GK02So655</idno>
          <rs type="number">So655</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GK02So655/text</ref>
          <ref type="dokument_url_html">http://data.riksdagen.se/dokument/GK02So655</ref>
          <ref type="dokumentstatus_url_xml">http://data.riksdagen.se/dokumentstatus/GK02So655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SCUY6mwHfi1UzkWNFBF5hc</idno>
            <name>Thomas Julin</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-SCUY6mwHfi1UzkWNFBF5hc</idno>
            <name>Thomas Julin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ThFaxwzCoSeySzcR8FshUz" type="signed"/>
        <correspContext corresp="i-ThFaxwzCoSeySzcR8FshUz">
          <note type="signatory" corresp="i-SCUY6mwHfi1UzkWNFBF5hc"/>
          <note type="signatory" corresp="i-SCUY6mwHfi1UzkWNFBF5hc"/>
        </correspContext>
        <correspAction xml:id="i-VSa4Q7ThoofjvSqK8YVbzW" type="referral">
          <date when="1996-10-11"/>
        </correspAction>
        <correspAction xml:id="i-NmxTcM5BjFwaWcZLn4Q2Xn" type="dismissal">
          <date when="1996-10-11"/>
        </correspAction>
        <correspAction xml:id="i-JQk5KskHEKWuUbQ7Hh3gjP" type="submission">
          <date when="1996-10-07"/>
        </correspAction>
        <correspAction xml:id="i-5nKp4EMMFVPG5sa59LjUHN" type="referral">
          <date when="1996-10-11"/>
        </correspAction>
        <correspAction xml:id="i-Rw251CtUp6zCAZ1UQ1oLso" type="dismissal">
          <date when="1996-10-11"/>
        </correspAction>
        <correspAction xml:id="i-AcpBpcxXb1smYpJxu3jHNQ" type="submission">
          <date when="1996-10-07"/>
        </correspAction>
        <correspAction xml:id="i-RMj57MiTAR5oXWWijiYtyK" type="assigned"/>
        <correspContext corresp="i-RMj57MiTAR5oXWWijiYtyK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SO_0655/mot_199697_SO_0655-0001.pdf"/>
      <div xml:id="i-8SKS7jMUCpFr1ngUZprHWW" type="motHeader">
        <div xml:id="i-WQfzMMbqHXRyo1KCCLWLew" type="motTitle"/>
        <div xml:id="i-T5FbTWvKmwzadqyLJDqhUz" type="motSubmissionInfo"/>
      </div>
      <div xml:id="i-MxpU8sLiZBqFYT9g5vSumL" type="motBody">
        <div xml:id="i-2T1Kz4bViVTtXyxKJJ3Cu1">
          <p xml:id="i-JQvgrhSEd2ZjTU3BB8n9Vr">
            1996/97 S0655 S0653-656
          </p>
          <p xml:id="i-X6FY1xQHog11GprR2mvqEb">
            Motion till riksdagen 1996/97:S0655
          </p>
          <p xml:id="i-6EAsq7VZ5xZFpWQHV36AYE">
            av Thomas Julin m.fl. (mp) Åtgärder mot missbruk av alkohol
          </p>
          <p xml:id="i-JGQjsDqZaWddGLauxVabUE">
            Motionen delad mellan flera utskott
          </p>
          <p xml:id="i-837GCJNDzcB6X2uNZX8ASV">
            Inledning
          </p>
          <p xml:id="i-597k4cDbZsv4Zn7ULxgEwN">
            Drogmissbruket är ett av vårt samhälles största problem. Missbruket
            leder till sociala problem både för missbrukaren och för dennes
            omgivning. Det orsakar dessutom mycket stora kostnader. Miljöpartiet
            ser kampen mot drogerna som en del av kampen för ett bättre samhälle.
            Till detta hör också åtgärder för att komma till rätta med det
            läkemedelsmissbruk som breder ut sig. Det är inte drogens eventuella
            laglighet som är relevant i sammanhanget, utan huruvida den är
            skadlig för individen och dessutom beroendeframkallande.
          </p>
          <p xml:id="i-Fe3wm1GYxsAuddoU3hA2Sb">
            Solidaritet måste prägla samhällets alkohol- och narkotikapolitik.
            Till alkohol- och narkotikapolitiken måste överföras det synsätt
            som på så många andra områden utmärker samhällets handlande. Vi
            har i solidaritet med varandra accepterat att avstå från en betydande
            del av våra inkomster för att därigenom förbättra allas materiella
            villkor. Vi accepterar på en rad av livets områden begränsningar
            av vår egen frihet, allt för att vi värdesätter det gemensammas
            bästa högre än enskilda människors . I den här motionen vill Miljöpartiet
            lägga fram förslag till åtgärder för att minska de skador som
            orsakas av droganvändning för att på det sättet skapa ett bättre
            samhälle.
          </p>
          <p xml:id="i-J8ZZvENyS1JVsAvwcsuK8Q">
            Alkohol
          </p>
          <p xml:id="i-W3cgA9wQ6mTp2rdCKVAD3t">
            Det övergripande målet för den svenska alkoholpolitiken är att
            mellan åren 1980 och 2000 minska totalkonsumtionen med minst 25
            procent. 1980 motsvarade försäljningen per invånare 15 år och
            däröver 6,74 liter 100 20 alkohol. Det betyder att målet är att
            komma ner i en genomsnittlig konsumtion år 2000 som motsvarar
            cirka 5,0 liter. Eftersom konsumtionen 1994 fortfarande låg på
            6,33 liter 100 26 alkohol per invånare 15 år och däröver är det
            inte särskilt troligt att målet kommer att kunna uppnås till år
            2000. Den nationella ledningsgruppen för alkohol- och drogförebyggande
            arbete som lade fram sitt förslag till nationell handlingsplan
            i juni 1995 föreslog ändå att målet ska ligga fast men att tiden
            för att uppnå det utsträcks. Den nationella ledningsgruppen föreslår
            att målet under de närmaste åren ska vara att alkoholkonsumtionen
            bibehålls på oförändrad nivå. Detta vill man uppnå genom opinionsbildning
            i syfte att åstadkomma återhållsamma
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0002.pdf"/>
          <p xml:id="i-67GqM2hsJsAYJp6ABhL3oh">
            alkoholvanor, ökade insatser för att göra uppväxtåren alkoholfria,
            samt en satsning på punktnykterhet i särskilt riskfyllda situationer
            som t ex i trafiken och under graviditeten. Ledningsgruppen vill
            också rikta särskild uppmärksamhet mot de grupper som = förenar
            en omfattande alkoholkonsumtion med en socialt utsatt situation.
            Till dessa mål lägger den nationella ledningsgruppen tre etiska
            principer som bör vara vägledande för det alkohol- och drogförebyggande
            arbetet: — Alla människor har rätt till ett liv i hemmet, på arbetsplatsen
            och i samhället i övrigt som är skyddat från alkoholrelaterade
            olyckor och alkoholrelaterat våld. — Alla barn och ungdomar har
            rätt till en uppväxtmiljö, som är fri från alkoholens negativa
            konsekvenser, fri från öppen eller förtäckt alkoholreklam och
            andra drogromantiserande budskap. — Alla människor som inte vill
            eller kan dricka alkohol har rätt till stöd för ett sådant beteende
            och rätt till skydd mot påverkan att dricka mer alkohol än de
            vill. Regeringen har ännu inte tagit ställning till de förslag
            som den nationella ledningsgruppen lagt fram. Regeringen har aviserat
            en proposition, men den har ännu inte kommit. Miljöpartiet anser
            att det är förvånande att regeringen i det allvarliga läge som
            alkoholpolitiken nu befinner sig i inte lägger fram ett heltäckande
            förslag om insatser för att minska alkoholkonsumtionen.
          </p>
          <p xml:id="i-AoxGS66FQTgf6vh2iaFqdV">
            Alkobol ett allvarligt samhällsproblem
          </p>
          <p xml:id="i-WAAWVDACYpkGdPtqWi5C4r">
            Alkoholbruket åsamkar det svenska samhället årliga skador i storleksordningen
            100 miljarder kronor. De fördelar sig på bl a socialvårds-, sjukvårds-,
            rätts- och kriminalvårdskostnader, sjukfrånvaro, trafikskador
            och olycksfall, misshandel och andra våldsbrott. Minskad alkoholkonsumtion
            leder till minskade kostnader och minskat lidande.
          </p>
          <p xml:id="i-LNT2vPxdpe7u43m4GcB3KA">
            Totalkonsumtionen i en befolkning bestämmer i hög grad hur många
            högkonsumenter det finns, vilket i sin tur i hög grad bestämmer
            skadornas omfattning. För att alkoholskadorna ska minska måste
            den totala alkoholkonsumtionen minska. Enligt en forskningsöversikt
            från CAN finns det en mängd undersökningar och data som visar
            att vissa alkoholskador ökar med ökande totalkonsumtion och minskar
            med minskande totalkonsumtion. Det finns alltså många undersökningsresultat
            som stöder antagandet att totalkonsumtionen har betydelse för
            förekomsten av vissa skador och att en förändring av totalkonsumtionen
            i en befolkning med stor sannolikhet leder till en förändring
            av sådana alkoholskador. Även om gränserna är lite flytande är
            det viktigt att skilja på bruk, missbruk och beroende av alkohol.
            För de allra flesta som dricker alkohol medför konsumtionen trots
            allt inte några större problem, i varje fall inte under normala
            omständigheter. Den som dricker utan att få några skador kan vi
            kalla alkoholbrukare. Så fort oönskade konsekvenser av drickandet
            uppstår kan man börja prata om missbruk (missbruk, att man använt
            på fel sätt). Den som dricker och tappar kontrollen kan t ex hamna
            i oavsiktliga gräl under berusningen, det kan ske olyckor p g
            a att omdömet eller förmågan är nedsatt, eller så kan det
          </p>
          <p xml:id="i-RSU21powj9uYPJkgt2uzbg">
            Mot. 1996/97S0655
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0003.pdf"/>
          <p xml:id="i-WWaYB1JJ758qoSGMDt2qJn">
            Mot.
          </p>
          <p xml:id="i-9SAxnpbySRtXQMEPhKdBP1">
            1996/97S0655
          </p>
          <p xml:id="i-6AWr7NxbmKo8XDPu5CoVYA">
            handla om magproblem eller sömnstörningar till följd av för hög
            alkoholkonsumtion under en längre tid. Missbruk är inget statiskt
            tillstånd, de allra flesta kan utan vidare återgå till att vara
            alkoholbrukare igen, och kanske inte ens tänker på problemen som
            alkoholrelaterade. Det är inte endast mängden alkohol som avgör
            om det är ett missbruk. Missbruk är relaterat bland annat till
            situationen och åldern på den som dricker. Samma mängd alkohol
            har olika konsekvenser för vuxna på en middag och för en femtonåring
            eller en person som kör bil berusad. Om missbruket varar under
            längre tid kan ett beroende uppstå. Personen tappar då kontrollen
            över drickandet, och alkoholen blir det viktigaste i livet. De
            allra flesta som blir alkoholberoende kan inte återgå till att
            dricka ”normalt”, dvs vara alkoholbrukare igen. De behöver vara
            nyktra resten av livet för att undvika återfall. Det finns också
            psykiatriska definitioner av missbruk och beroende som ger läkare
            möjlighet att diagnosticera patienter med alkoholrelaterade problem
            tydligare. Tillsammans med tobaksbruket och dåliga matvanor är
            alkoholen ett av de största hoten mot vår hälsa. En stor del av
            sjukvården är upptagen med att ta hand om alkoholrelaterade sjukdomar
            och skador. I princip kan alla delar av kroppen ta skada. Här
            är några exempel på sjukdomar som kan vara alkoholrelaterade:
            — Leversjukdomar — Magkatarr och andra matsmältningsproblem —
            Inflammation i bukspottkörteln — Diabetes — Hjärt- och kärlsjukdomar
            — Anemi — Muskelskador — Urkalkning av benstommen — Blödning i
            matstrupen — Försämrat infektionsförsvar — Hormonella störningar
            — Vissa cancerformer — Psykiska besvär
          </p>
          <p xml:id="i-MXRZgJ26if6RbiqZSYw65M">
            Behandling av alla dessa skador upptar en stor del av resurserna
            inom hälso- och sjukvården. I olika undersökningar har man funnit
            att de alkoholorsakade vårddagarna inom akutsjukvården i åldrarna
            15 till 70 år uppgår till mellan 5 och 11 procent. 25-30 procent
            av alla vårdtillfällen inom psykiatrin orsakas av akuta komplikationer
            av drickande. Sammantaget betyder det att alkoholskador står för
            mellan 5 och 7 procent av de totala sjukvårdskostnaderna, vilket
            innebär cirka 10 miljarder. Alkoholen har också omfattande sociala
            skador i form av utslagning, beroende och alla de konsekvenser
            detta får för missbrukaren och hans eller hennes anhöriga. Alkoholen
            spelar också en avgörande roll vid många brott. En undersökning
            av 2 513 våldsbrottsdomar 1992 visade att tre av fyra våldsbrott
            var alkoholrelaterade. Det är tydligt att den som vill göra något
            åt våldsbrottsligheten inte kan undvika att beakta sambandet med
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0004.pdf"/>
          <p xml:id="i-4ndznJEQxWgUeHGYu6SyDe">
            alkoholkonsumtionen. I den beräkning av effekterna av ett slopande
            av Systembolaget och sänkningar av de svenska alkoholpriserna
            som ett internationellt forskarlag gjort på uppdrag av Systembolaget
            framgår också på ett tydligt sätt alkoholens betydelse för våldsbrotten.
            Om alkoholkonsumtionen i Sverige skulle öka med 1,5 liter ren
            alkohol per år skulle vi få räkna med ytterligare 5 000 misshandelsfall
            per år. Hälso- och sjukvården har stora möjligheter att tidigt
            upptäcka personer med hög alkoholkonsumtion eller missbruk. Primärvården
            är ofta den del av samhället som först möter personer med alkoholproblem,
            när de söker hjälp för besvär som t ex högt blodtryck, sömnsvårigheter
            eller depressioner. Personal inom hälso- och sjukvården bör då
            ta upp och diskutera alkoholkonsumtionen och dess eventuella betydelse
            för de aktuella besvären. Ungdomsmottagningar och tonårsbyråer
            är till stor nytta och ska stödjas. Resurser ska enligt Miljöpartiets
            uppfattning finnas för uppföljning och eftervårdskontakter efter
            vistelser på behandlings- och inackorderingshem, då det är en
            viktig del i att förebygga återfall i missbruk.
          </p>
          <p xml:id="i-K5fXe4yDMTsc1SaBi8snr3">
            Inte bara missbrukare skadas
          </p>
          <p xml:id="i-WFMi2CjfNCUhNrwfh2ipzg">
            Hälsoproblemen drabbar inte bara de med mycket hög alkoholkonsumtion.
            Även personer med ganska måttfulla alkoholvanor kan ådra sig alkoholrelaterade
            sjukdomar eller skador. Så fort man dricker sig berusad löper
            man en kraftigt förhöjd risk att råka ut för en olycka i trafiken
            eller på annat sätt. I själva verket är det måttlighetskonsumenterna
            som totalt sett står för den större delen av de alkoholrelaterade
            skadorna. Risken för en missbrukare att drabbas av sådana skador
            är förstås större än för en måttlighetskonsument, men sett ur
            samhällsperspektiv är ändå skadorna bland de måttliga alkoholkonsumenterna
            så stora att de utgör ett större problem för samhället än missbrukarna.
            Om man vill minska de alkoholrelaterade sjukdomarna och skadorna
            är det därför mest effektivt att rikta sig till den stora gruppen
            människor som inte utvecklat ett alkoholmissbruk.
          </p>
          <p xml:id="i-7aYXyuYhXtjq9r4JygRY31">
            Ökad satsning på information och ANT- undervisning
          </p>
          <p xml:id="i-G99mG6jeTCozF5BdrGmAdz">
            Miljöpartiet vill se en ökad satsning på information i skolor
            och stöd till frivilligorganisationer för att motverka glorifieringen
            av missbruket. All upplysning och information måste ha till syfte
            att påverka människors attityder och beteende. En allmänt hållen
            kunskapsförmedling är inte tillräcklig. All undervisning och upplysning
            skall bidra till att minska den totala alkoholkonsumtionen och
            framhålla en personlig helnykter livsstil som ett alternativ.
            För att informationen ska bli effektiv krävs en kontinuerlig verksamhet.
            Det går inte att tro att korta informationskampanjer skulle "vaccinera"
            den svenska befolkningen mot effekterna av billigare och mer lättillgänglig
            alkohol. Det går inte heller att tro att det är möjligt att göra
            en kampanj och tro att man når alla. Ett led i upplysningsarbetet
            är att varningstexter, liknande dem för cigaretter, placeras på
            alla alkoholförpackningar. När det gäller att förebygga alkoholrelaterade
            problem bland ungdomar visar det sig att den
          </p>
          <p xml:id="i-XPPKpvy2iJjh1yXJub7TEG">
            Mot. 1996/97S0655
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0005.pdf"/>
          <p xml:id="i-QGGNvtobThgLS3vc2ehDgg">
            Mot.
          </p>
          <p xml:id="i-32kdNwgyzN4994wgEhwmUf">
            1996/97S0655
          </p>
          <p xml:id="i-DnHjwwJF1Tyj7r9Td2QCLG">
            kommunala strategin har stor = betydelse. = Barnläkarförbundets
            ungdomsmedicinska grupp genomförde läsåret 1990—91 en enkät i
            sju kommuner i Sverige i syfte att kartlägga ungdomars beslut
            och beteenden inom hälsoområdet. Sammanlagt 4 516 elever i åk
            7, 9 och 2 på gymnasiet deltog i undersökningen. En jämförelse
            mellan tre av kommunerna visar att den kommun som haft en aktiv
            ungdomsinriktad samrådsgrupp har de bästa värdena på ungdomars
            drogvanor. I batteriet av insatser ingår bl a brev till föräldrar,
            lägerskolor i årskurs 6, integrerad ANT-undervisning, insatser
            mot langning, föräldravandringar, varierat drogfritt nöjesliv
            och uppsökande verksamhet av fältassistenter. Den aktiva kommunens
            högstadieelever rökte, drack alkohol och hade provat narkotika
            i betydligt mindre omfattning än de båda andra kommunernas. Forskarna
            tolkar detta som ett resultat av att ungdomarna mötts av samma
            budskap i livsstilsfrågorna i skolan, av polisen, av socialtjänsten,
            på fritiden, och av kulturrepresentanter i kommunen. Man har även
            engagerat föräldrarna och systematiskt skaffat sig kunskaper om
            ungdomars behov och uppväxtvillkor. Insatserna har lett till minskat
            riskbeteende, bättre hälsobeteende och bättre hälsa bland ungdomarna.
          </p>
          <p xml:id="i-PTPcyypsYtXA9UkpdRQaMg">
            ANT-undervisning
          </p>
          <p xml:id="i-SmmrGSmVSR81FdPpiioxva">
            Det skolans ANT-information (alkohol, narkotika, tobak) behöver
            nu är att återupprätta det förebyggande perspektivet. Insatserna
            ska sättas in så tidigt som möjligt, innan det är för sent. Det
            är ingen idé att förneka att förebygga missbruk kräver en rejäl
            arbetsinsats. Men den är långt ifrån så mödosam som att behöva
            handskas med elever som missbrukar. Rektor har enligt både läroplanen
            för det obligatoriska skolväsendet och läroplanen för det frivilliga
            skolväsendet, ansvar för att eleverna får ANT-undervisning. Trots
            detta uppger var fjärde elev som gått igenom högstadiet att de
            inte fått någon ANT-undervisning. Ytterligare två fjärdedelar
            säger att de fått enstaka eller några timmar. I kommuner där resurser
            ställs till förfogande och där skolpersonal prioriterar ANT-undervisningen,
            ofta med hjälp av frivilliga organisationer , kan man visa upp
            positiva avvikelser vad gäller elevernas drogvanor. Skolverket
            bör därför ges i uppdrag att utvärdera ANT- undervisningen i grundskola
            och gymnasium med avseende på omfattning och inriktning.
          </p>
          <p xml:id="i-8SSb4n1adv1yuLveqtd695">
            Stöd till frivilligorganisationer
          </p>
          <p xml:id="i-SDUBdQC5vt8BFpgUAvE5ZX">
            Samhället måste sätta sin tillit till frivilligorganisationernas
            möjlighet att från sina utgångspunkter, men med syftet att minska
            totalkonsumtionen, bedriva upplysning i alkoholfrågan. Miljöpartiet
            verkar för att de frivilliga organisationer som arbetar för ett
            alkohol- och drogfritt samhälle ska få ett ökat moraliskt och
            ekonomiskt stöd. De alkoholfria miljöernas antal måste ökas. Detta
            kan ske bl a genom att samhället ekonomiskt stöder, av folkrörelser
            bedriven, verksamhet i alkoholfria miljöer.
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0006.pdf"/>
          <p xml:id="i-8T6MWEjF4jikNkPQd1X1LJ">
            ANT i yrkesutbildningar
          </p>
          <p xml:id="i-MibR4YvxZCdnm2p9b29qtf">
            Det är av största vikt att de grupper som har ansvar för att
            arbeta med ANT- information får kunskap och metoder redan som
            en del av sin yrkesutbildning. Vid en hearing som riksdagens utbildningsutskott
            arrangerade 18 september framkom att det endast är 3 av 16 av
            landets lärarhögskolor som har obligatorisk ANT-undervisning i
            kursplanen. Hälften av högskolorna har inte ämnet ens omnämnt
            i kursplanen. Övriga har det med i vissa ämnen. Utbildningen bör
            inte endast omfatta fakta och metoder för ANT-undervisning. Alla
            lärare och all annan personal inom skola och barnomsorg möter
            elever som kommer från hem där alkohol eller andra droger är en
            stor och skrämmande del av barnets vardag. Det är också nödvändigt
            att alkohol- och narkotikafrågor ges ett större utrymme än vad
            som sker idag i socionomutbildning, läkar- och sjuksköterskeutbildningarna.
          </p>
          <p xml:id="i-SBh98VFGnc4o1D8V4Kw2dJ">
            Information till föräldrar
          </p>
          <p xml:id="i-3wZozDbkm51v9pwZMcEr7Y">
            Föräldrar påverkar sina barn när det gäller alkohol. Deras attityder
            och bjudvanor, deras inställning till langning och deras roll
            som föredömen betyder mycket för en ung människas förhållande
            till alkohol. De tonåringar vars föräldrar låter bli att bjuda
            på alkohol i hemmet, dricker t ex mindre tillsammans med sina
            kamrater. Föräldrar måste ges information och stöd i sin roll
            som fostrare och föredömen, och inte utlämnas till att söka stöd
            i myter.
          </p>
          <p xml:id="i-JYsLwfh6MzuLFYov56GwKy">
            Särskilda insatser för punktnykterhet
          </p>
          <p xml:id="i-R4bw6mjbyLPJ2twcpf9sNS">
            Särskilda insatser görs för att bevara vissa samhällssektorer
            och livssituationer helt fria från alkohol. Det gäller såväl trafik
            och arbetsliv, som ungdomsåren och = graviditetstiden. I körkortsutbildningen
            skall en omfattande information om alkoholens skadeverkningar
            i trafiken ges. I samband med graviditeten skall de blivande föräldrarna
            upplysas om farorna med bruk av droger som alkohol, tobak och
            narkotika under graviditeten.
          </p>
          <p xml:id="i-H7rgoqYpWvGHZBNiyejYXQ">
            Alkoholbeskattning
          </p>
          <p xml:id="i-EVEiJJ2aBQaCaHR841bpt7">
            Sedan länge har vi i samhället accepterat principen att den som
            smutsar ned ska betala kostnaderna för att reparera de skador
            som nedsmutsningen förorsakar. Det är dags att överföra denna
            tanke till andra områden i samhället. Sjukvårdskostnader som orsakats
            av alkoholbruket bekostas i dag av alla skattebetalare. Miljöpartiet
            vill genomföra en reform som möjliggör direkta skatter på användarna
            som fullt ut kan bekosta sjukvården. Den sänkning av ölskatten
            som regeringen föreslagit bör därför avvisas av riksdagen. Även
            förslaget att höja den alkoholhalt som undantas för beskattning
            bör avvisas. Istället bör den maximala alkoholhalten i folköl
            sänkas till 2,8 volymprocent och ett sådant öl bör beskattas.
            Regeringen föreslår en kraftig sänkning av skatten på starköl,
            en måttlig höjning av skatten på folköl och dessutom en höjning
            av nollskattegränsen för öl från nuvarande 2,25 volymprocent alkohol
            till 2,8 volymprocent. Samtidigt konstaterar regeringen i en annan
            del av propositionen att det idag finns oroande tendenser som
            visar att alkoholen är på väg tillbaka som berusningsmedel för
            ungdomar långt ner i åldrarna och att det framför allt är
          </p>
          <p xml:id="i-47HhEuYK2TgszdsHseHTsQ">
            Mot. 1996/97S0655
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0007.pdf"/>
          <p xml:id="i-BTNgAjwx8LDyzMucMQcBAq">
            1996/97S0655
          </p>
          <p xml:id="i-2JXYacMQdHzPx8FhgiibBM">
            de lättillgängliga dryckerna folköl och starköl som är på frammarsch.
            För vissa grupper närmar sig ölkonsumtionen 70-talets nivå. Öl
            är idag den stora berusningsdrycken för tonåringar. Av pojkarna
            i åk 9 uppger var tredje att de dricker fem eller fler burkar
            per gång. En sex-pack olköl innehåller lika mycket alkohol som
            25 cl starksprit. Redan i åk 6 har 35 procent av pojkarna druckit
            folköl. Att i det läget sänka skatten ytterligare på öl är en
            åtgärd i fel riktning. Att dessutom i praktiken konkurrera ut
            lättölet genom att ge samma förmånliga nollbeskattning till en
            alkoholdryck är inte heller det ett steg mot minskad totalkonsumtion
            av alkohol. Det är örvånande att regeringen går ifrån principen
            om att alkoholdrycker, d v s drycker med en högre alkoholhalt
            än 2,25 volymprocent, skall beskattas. Den öreslagna höjningen
            av beskattningen av sprit genomförs och används fullt ut för att
            finansiera extra insatser för att bekämpa alkoholmissbruk och
            för att bidra till finansieringen av landstingens kostnader för
            alkoholskador.
          </p>
          <p xml:id="i-5gGNjDfU7VrFZfQQJyQAMA">
            Alkobolfri representation
          </p>
          <p xml:id="i-TdbsvtGxCWgfzspjKFcmZx">
            Arbetslivet och arbetsplatser är områden som bör vara alkoholfria.
            Även om staten inte kan tvinga privata arbetsgivare till att hålla
            arbetslivet fritt från alkohol, finns det åtminstone ingen anledning
            att tillåta avdrag för alkohol
          </p>
          <p xml:id="i-UcjreqF7kx8UhKNsNVTHHK">
            vid representation. Den möjlig] representation med starköl, vin
            den offentliga representationen finns säkert en bred uppslutning
          </p>
          <p xml:id="i-Pd8LLsnZcruwEE9CVCk3n4">
            het som idag finns för att göra avdrag för och sprit bör därför
            tas bort. När det gäller finns det större möjligheter att agera.
            Det rån allmänheten att statliga och kommunala
          </p>
          <p xml:id="i-GyMw2CqTciXiwqSFXncTDp">
            medel inte skall användas för alkoholinköp, något som inte minst
            reaktionerna på den senaste tidens s k affärer visar. Detta är
            naturligtvis ett viktigt skäl för en alkoholfri offentlig representation,
            det viktigaste är dock att det är ett konkret sätt för stat, landsting
            och kommun att visa solidaritet med de som har eller riskerar
            att få alkoholproblem. Som ett första steg och som föredöme för
            övrig offentlig verksamhet bör all representation i riksdagen
            och den statliga förvaltningen vara alkoholfri.
          </p>
          <p xml:id="i-FTrf8mbYj56AGK1sA1SDA">
            Serveringsbestämmelser
          </p>
          <p xml:id="i-4rXyAisqDwUd1eDgvwEzaA">
            Samhället måste skärpa sin kontroll av den alkoholservering som
            förekommer på restauranger, pubar, diskotek och pizzerior och
            visa stor restriktivitet med beviljandet av tillstånd till servering
            av alkoholdrycker. Kommunernas riktlinjer för serveringstillstånd
            måste ges ökad tyngd. Det finns idag mycket som tyder på att kommunerna,
            tvärtemot intentionerna i den nya alkohollagen, har små möjligheter
            att driva en aktiv alkoholpolitik med hjälp av serveringstillstånden.
            I allt för många fall där kommunen vägrat tillstånd, ges detta
            sedan av länsrätten En ändrad politisk syn hos kommunerna på serveringsfrågor
            måste kunna få genomslag i antalet serveringstillstånd. Kommunerna
            bör ges rätten att begränsa antalet permanenta = serveringstillstånd
            inom kommunen i sina riktlinjer. Serveringstillstånden skall ges
            på en tid av tre år, varefter de på nytt prövas så som ett nytt
            tillstånd. Idag är det i praktiken bara den sökande och i undantagsfall
            närboende som får rätt att överklaga kommunens beslut om serveringstillstånd.
            Om kommunen inte tar tillräcklig alkoholpolitisk hänsyn
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0008.pdf"/>
          <p xml:id="i-NpwjtnUgRWosugEPQDvAVK">
            i sina beslut, eller om kommunen ger tillstånd i strid med sina
            egna riktlinjer bör det finnas möjlighet för någon att överklaga.
            Möjlighet att överklaga serveringstillstånd bör därför beredas
            länsstyrelsen och alla innevånare i aktuell kommun.
          </p>
          <p xml:id="i-BqZ3fMJb4rxhVueEfW2fDT">
            I samband med överlämnandet av beslutanderätten om serveringstillstånd
            till kommunerna förutsattes att alkoholpolitiska överväganden
            skulle ges företräde framför näringspolitiska hänsyn. Regeringen
            bör utvärdera i vilken utsträckning dessa intentioner uppfyllts.
          </p>
          <p xml:id="i-Sx5XF7p6UEBns6xoEyTNcQ">
            Försäljning av folköl till minderåriga
          </p>
          <p xml:id="i-5fYri2K8pojyaraCAb9MvN">
            Folkölet är en av de viktigaste källorna för ungdomars drickande.
            Folkölet är dessutom lättillgängligt. I samband med den nya alkohollagen
            slopades kravet på tillstånd för försäljning av öl klass II; resultatet
            har blivit att folkölet har blivit än mer lättillgängligt för
            framför allt ungdomar, redan i åk 6 har 35 procent av pojkarna
            druckit folköl. Åldersgränsen för att få köpa folköl är 18 år.
            Handelns egna undersökningar, så väl som undersökningar genomförda
            av Ungdomens nykterhetsförbund och olika media, har visat att
            efterlevnaden av 18- årsgränsen är väldigt dålig. Det krävs alltså
            ökade insatser för att motverka försäljningen av folköl till minderåriga.
            Förutom den sänkning av alkoholhalten i folköl som tidigare nämnts
            bör det för att få sälja öl klass II krävas tillstånd. Kommunerna
            ska dessutom ges möjlighet att ta ut tillstånds- och tillsynsavgifter.
            En kartläggning av kommunernas tillsynsinsatser bör göras. Den
            som handlar bör också tydligare bli ansvarig för att försäljningen
            sker enligt alkohollagens regler. I dag kan enskilda kassörskor
            bli fällda, medan den som är ägare av butiken helt slipper ifrån
            sitt ansvar.
          </p>
          <p xml:id="i-MKDvy77k3RX83qBUrTzvVY">
            Insatser mot olaglig alkoholhantering
          </p>
          <p xml:id="i-MgxMU5bZponT9gqsKk6z9Z">
            Olika former av illegal hantering av alkohol t ex hembränning,
            langning och smuggling utgör hot mot den svenska alkoholpolitiken
            och mot folkhälsan. Ökade insatser från polisens sida, för att
            nå en bättre efterlevnad av gällande lagstiftning, är i högsta
            grad motiverade. Samhället får inte falla undan för hot om kriminell
            verksamhet. I stället måste i en sådan situation informationsverksamheten
            intensifieras och erforderliga polisiära resurser sättas in i
            samhällets kamp mot lagöverträdelser. Regeringens initiativ att
            ge ett uppdrag till Rikspolisstyrelsen att tillsammans med Alkoholinspektionen,
            Folkhälsoinstitutet och Läkemedelsverket kartlägga omfattningen
            av och karaktären på den olagliga alkoholhanteringen och att dessutom
            begära förslag till åtgärder för att minska denna är lovvärt.
            Regeringen bör snarast efter det att uppdraget redovisats återkomma
            till riksdagen med förslag till åtgärder. I Norge har man sedan
            några år tillbaka försökt att bromsa efterfrågan på illegal alkohol
            för att på det sättet komma tillrätta med problemen. Utvärderingar
            av den aktion som genomfördes under åren 1993-95 visar preliminärt
            mycket positiva resultat. Även om regeringen vidtagit vissa åtgärder
            mot framför allt hembränning finns mycket att lära av Norge. Kampanjen
            som gick under namnet "Aksjon mot ulovlig spritomsetning", var
            en gemensam insats från flera departement, Rusmiddelsdirektoratet,
          </p>
          <p xml:id="i-TUngJvuBtnL5DwVj5PA8rV">
            Mot. 1996/97S0655
          </p>
          <p xml:id="i-MpHJNTMECdUkajShFjmWsj">
            10
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0009.pdf"/>
          <p xml:id="i-7np3H3bYaRukGZBLVYaSX4">
            Mot.
          </p>
          <p xml:id="i-BirB9KGqoiVnXgEoQJDYxr">
            11
          </p>
          <p xml:id="i-MoooFTtUkSkvwohjPZuzLz">
            1996/97S0655
          </p>
          <p xml:id="i-Y2PudSAwPBSp1iqtVnysRq">
            Vinmonopolet och SIFA, Statens institutt for alkohol- og narkotikaforskning.
            De första resultaten visar att både attityder och beteenden i
            förhållande till olaglig alkohol ändrats betydligt i Norge mellan
            1993 och 1994, det verkar t ex som om aktionen minskat andelen
            vuxna norrmän som druckit illegal alkohol med cirka fem procentenheter.
            Inställningen till att köpa illegal alkohol har också blivit mer
            restriktiv. Ett liknande projekt mot olaglig alkoholhantering
            bör genomföras i Sverige.
          </p>
          <p xml:id="i-RAGSo5VemhitMkzenxhZfX">
            Alkoholreklam
          </p>
          <p xml:id="i-QHq1PXDiUkXRGAM1xtpvtD">
            Alkoholreklamen verkar ha störst effekt på barn som ännu inte
            börjat dricka. En studie i USA påvisade att de barn (10—14 år)
            som rätt kunde identifiera fler ölannonser hade mer positiva uppfattningar
            om att dricka alkohol och uppgav att de tänkte dricka oftare som
            vuxna. En långtidsstudie i Nya Zeeland visade att ölkonsumtionen
            hos sådana barn är högre när de sedan kommer upp i 18-årsåldern.
            Reklam för alkoholdrycker står i strid med de mål samhället sagt
            sig vilja verka för. Därför måste sådan reklam i alla former upphöra.
            Detta betyder att Systembolaget skall omfattas av förbudet liksom
            att det skall vara förbjudet att göra smygreklam för alkohol med
            hjälp av kläder, prylar m.m. Erfarenheter visar att bryggerinäringen
            utnyttjar reklam för lättöl att gälla öl klass II och klass III.
            Vissa tendenser till liknande smygreklam har också noterats för
            andra alkoholdrycker. En ändring bör därför göras av lagen med
            vissa bestämmelser om marknadsföring av alkoholdrycker ( SFS 1978:763)
            så att all reklam för alkoholdrycker stoppas. Detta kan t ex ske
            genom att all reklam för drycker som omfattas av EG:s punktskattedirektiv
            förbjuds, d v s reklam för öl med högre alkoholhalt än 0,5 volymprocent,
            och övriga alkoholdrycker med högre alkoholhalt än 1,2 volymprocent.
            Genom satellitsända TV-program kringgås lagen om reklamförbud
            för alkohol i vissa länder. Sverige bör inom EU agera för att
            varje land skall ha rätt att reglera kommersiella budskap i TV-
            sändningar riktade till den egna befolkningen. Detta berör inte
            bara alkoholreklam, utan också det svenska förbudet mot reklam
            riktad till barn.
          </p>
          <p xml:id="i-2MkyCmbkPH3EyWSqdUFtxa">
            Anhöriga till missbruksfamiljer
          </p>
          <p xml:id="i-JmMz1pWhaopTLbEtgRnUWM">
            Det är inte bara den som dricker som kan drabbas av alkoholskador.
            Enligt uppföljningar av dem som sökt hjälp för sitt alkoholberoende
            vet man att det runt varje missbrukare finns minst 4-5 personer
            som direkt påverkas av hans/hennes drickande: barn, partner, föräldrar,
            arbetskamrater och nära vänner. Socialstyrelsen uppskattar att
            det finns 300 000-500 000 personer som har allvarliga problem
            av drickandet. Om det stämmer skulle det i så fall innebära att
            det i nuläget finns mellan 1,2 och 2,5 miljoner människor i Sverige
            som har någon i sin omedelbara närhet som har mer eller mindre
            omfattande missbruksproblem. Sett ur ett livslångt perspektiv
            är det ännu fler som drabbas någon gång i livet. Alkoholen är
            på detta sätt en fråga som angår alla.
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0010.pdf"/>
          <p xml:id="i-LNxngYz9oLk4CxqjNiy5af">
            Alltför ofta hamnar partnern till en person med alkoholproblem
            i en situation där de försöker dölja att problemet finns. De skäms
            kanske för sin partners beteende, och vill inte se att mannen
            eller kvinnan de älskar riskerar att bli alkoholist. Därför ”hjälper”
            de ofta den som missbrukar genom att örse honom eller henne med
            undanflykter och bortförklaringar, och genom att städa upp efter
            missbrukarens misstag och försummelser. Partnern har då blivit
            en möjliggörare, en som gör att missbruket kan fortsätta genom
            att de negativa konsekvenserna av missbruket inte blir tydliga
            för missbrukaren. Vid uppföljningar av missbrukare som fått behandling
            har man funnit ett samband mellan missbrukarens typ av problem
            och depressioner hos partnern. Om det är svårt att ta upp problemet
            och prata öppet om det i amiljen och om det ofta är konflikter
            i familjen ökar risken att partnern utvecklar en depression. De
            mest utsatta av de anhöriga är naturligtvis barnen. Det finns
            uppskattningsvis minst 100 000 alkoholmissbrukare som lever med
            sina barn. Det innebär att cirka 175 000-200 000 barn under 18
            år lever i en amilj med missbruk. Det blir i genomsnitt ett barn
            av tio, eller 2-3 barn i varje klass. Barn i missbrukarfamiljer
            får ta vuxenansvar för tidigt och blir berövade sin egen barndom.
            De visar upp en rad symtom på att de inte mår bra, och beroende
            på situationen väljer de olika strategier för att klara sig. Det
            finns lera bra material som handlar om hur man uppmärksammar de
            här barnen och vilka stödåtgärder som kan behöva sättas in. Att
            växa upp i en familj med missbruk är en riskfaktor för en rad
            problem senare i livet. Många har dåligt självförtroende, känner
            självförakt och har tappat tilltron till andra. Det är också betydligt
            fler som utvecklar eget missbruk, gifter sig med en missbrukare,
            blir utsatta för incest och våld i hemmet eller blir kriminella
            och sexuellt utnyttjade. Det är viktigt att poängtera att det
            rör sig om en ökad risk och inte en ödesbestämd väg. Många barn
            till missbrukare lever ett bra liv som vuxna. Om barnet får en
            bra kontakt med en vuxen i omgivningen som lyssnar och stödjer
            kan riskerna för problem senare i livet minska. En viktig del
            i det förebyggande arbetet är alltså att se till att det finns
            beredskap att upptäcka och ta hand om barnen från familjer med
            missbruk. Alla tillgängliga resurser bör sättas in för att stödja
            och hjälpa dessa barn.
          </p>
          <p xml:id="i-4dzAJGHvhLQ1ENHkj1iMGV">
            Narkotika
          </p>
          <p xml:id="i-UXm4LUyVGCiZFaioocwaC6">
            Målsättningen för den svenska narkotikapolitiken skall vara att
            skapa ett narkotikafritt samhälle. Narkotikaproblemet kan inte
            varaktigt lösas utan en stark samverkan mellan världens länder,
            myndigheter, = frivilliga organisationer och människor. Narkotikahandeln
            är internationell. Det är viktigt att FN och WHO tillåts spela
            en aktivare roll i samordningen mellan olika länder. Detta leder
            till en bättre förståelse och bättre förutsättningar till samarbete
            mellan klassiska "producent-" och '"konsumentländer". Det är också
            av största vikt att de tendenser till legalisering som finns i
            vår omvärld motarbetas. Mycket av propagandan för legalisering
            bedrivs inom EU- systemets ramar, framför allt inne från parlamentet.
            Det skulle vara i Sveriges intresse att hjälpa de svenska frivilliga
            organisationer som
          </p>
          <p xml:id="i-3fFknGTZMcdXmQgxq8fmUK">
            Mot. 1996/97S0655
          </p>
          <p xml:id="i-fYegMFvSoGGaF97T257We">
            12
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0011.pdf"/>
          <p xml:id="i-BPzQNQ5JeQeWMoujX8SZSc">
            Mot.
          </p>
          <p xml:id="i-R16eWU13ZUtXjv9KiryfAY">
            13
          </p>
          <p xml:id="i-4zopdfL15cngJZFh7mhp8L">
            1996/97S0655
          </p>
          <p xml:id="i-Hf8dkkM2bQm6gkqp7NxKkk">
            bekämpar en narkotikaliberalisering att få ökade möjligheter
            att beskriva de svenska erfarenheterna. Detta skulle kunna ske
            genom att regeringen erbjuder ekonomiskt stöd till organisationernas
            internationella arbete. Motsvarande stöd skulle också kunna ges
            till frivilliga organisationer som arbetar för en restriktiv alkoholpolitik.
            Eftersom narkotikahanteringen är internationell är det samtidigt
            viktigt att det skydd mot införsel av narkotika som finns vid
            gränsen inte monteras ned. För att åtgärder mot alkohol- och narkotikamissbruk
            skall fungera måste de vara förankrade hos majoriteten av befolkningen.
            För att uppnå detta måste det opinions- och folkbildande arbetet
            förstärkas. Målsättningen måste vara att förstärka den starka
            folkopinion mot narkotika som redan finns. Polisens och socialtjänstens
            arbete på gatunivå måste ha stor intensitet. Att störa gatuhanteringen
            är viktigt för att minska tillgången och möjligheterna att missbruka.
            Det har visat sig vara en av de nödvändiga åtgärderna för tidig
            upptäckt, tidiga ingripanden och påföljder i form av behandling,
            böter eller fängelse.
          </p>
          <p xml:id="i-9krrXLhHW8h7sxc3RwXYry">
            Hemställan
          </p>
          <p xml:id="i-8WsWavjpkYjUjx4WWvpM8M">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av ett heltäckande förslag om insatser för att minska
            alkoholkonsumtionen, 2. att riksdagen som sin mening ger regeringen
            till känna vad i motionen anförts om behovet av utvärdering av
            ANT-undervisningen i grundskola och gymnasium, 3. att riksdagen
            som sin mening ger regeringen till känna vad i motionen anförts
            om behovet av ökat stöd till frivilliga organisationer, 4. attriksdagen
            som sin mening ger regeringen till känna vad som i motionen anförts
            om behovet av ANT-utbildning i yrkesutbildningar, 5. att riksdagen
            som sin mening ger regeringen tillkänna vad i motionen anförts
            om behovet av utökad information till föräldrar, 6. att riksdagen
            som sin mening ger regeringen till känna vad motionen anförts
            om särskilda insatser för punktnykterhet, 7. att riksdagen som
            sin mening ger regeringen till känna vad motionen anförts om punktskatterna
            på alkohol," 8. att riksdagen som sin mening ger regeringen till
            känna vad i motionen anförts om alkoholfri representation i statlig
            förvaltning och riksdagen,” 9. att riksdagen som sin mening ger
            regeringen till känna vad i motionen anförts om ökad tyngd för
            kommunernas riktlinjer för serveringstillstånd, 10. att riksdagen
            som sin mening ger regeringen till känna vad i motionen anförts
            om behovet av en utvärdering av hur kommunerna uppfyllt sitt alkoholpolitiska
            ansvar i samband med övertagandet av beslutanderätten om serveringstillstånd,
            11. att riksdagen som sin mening ger regeringen till känna vad
            i motionen anförts om insatser för att förhindra försäljning av
            folköl till minderåriga,
          </p>
          <pb facs="riksdagen-motions-pdf/data/199697/mot_199697_SO_0655/mot_199697_SO_0655-0012.pdf"/>
          <p xml:id="i-QsnLeZtJZHY7a7EftRq7i1">
            12. att riksdagen som sin mening ger regeringen till känna vad
            i - Mot. 14 motionen anförts om behovet av insatser mot illegal
            alkoholhantering, 1996/97S0655 13. att riksdagen som sin mening
            ger regeringen till känna vad i motionen anförts om marknadsföring
            av alkoholdrycker, 14. att riksdagen som sin mening ger regeringen
            till känna vad i motionen anförts om behovet av resurser till
            anhöriga till missbrukare, 15. att riksdagen som sin mening ger
            regeringen till känna vad i motionen — anförts om behovet av stöd
            = till svenska frivilligorganisationers arbete inom EU, 16. att
            riksdagen som sin mening ger regeringen till känna vad i motionen
            anförts om narkotikapolitiken.
          </p>
          <p xml:id="i-DsHhVt4SUyXan3iJTpZQb4">
            Stockholm den 6 oktober 1996 Thomas Julin (mp) Ragnhild Pohanka
            (mp) Marianne Samuelsson (mp)
          </p>
          <p xml:id="i-M4ruLwQMbSu92u7V7Pmh9p">
            Eva Goés (mp) Gunnar Goude (mp)
          </p>
          <p xml:id="i-5eBPavR5Ash494zLvCPUTb">
            "Yrkande 7 hänvisat till SkU. ? Yrkande 8 hänvisat till KU.
          </p>
        </div>
      </div>
    </body>
  </text>
</TEI>
