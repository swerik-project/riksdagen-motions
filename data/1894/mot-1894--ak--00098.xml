<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1894/mot_1894__ak__98/mot_1894__ak__98-001.pdf"/>
      <fw xml:id="i-JxXAo69Q2enAvuw3wSo2Lr">
        2 Motioner i Andra Kammaren, N:o 98.
      </fw>
      <div type="motHeader" xml:id="i-Leb1ANtcWfudzrJBCY88We">
        <div type="motTitle" xml:id="i-5mw8CTDLkfSTaH4QVkE4bS"/>
        <div type="motSubmissionInfo" xml:id="i-8Z9CrQkfG8n8JoLb27YYmK"/>
      </div>
      <div type="motBody" xml:id="i-6Vs7cCdzrur6Hs1zFrt2SF">
        <div xml:id="i-LJ9Zs2jNhDduBtxXU6yKmB">
          <p xml:id="i-AfAvH7cav8wyEdNuWfhkLk">
            Motioner i Andra Kammaren N:is 98. 1
          </p>
          <p xml:id="i-BmKDmsswvZWg1Sux1WRzoJ">
            N:o 98.
          </p>
          <p xml:id="i-FtcW15U5PtN3w581FB3etJ">
            Herr 0. H. Ström, om beviljande af ett förslagsanslag å 25,000
            kronor, att användas till undersökning och utstakning af en jernvägslinie
            från Boden till Haparanda.
          </p>
          <p xml:id="i-CfaiHupRsqFdWCyXdDtxwk">
            Instundande sommar, då jernvägstrafiken öppnas till det 15 mil
            hitom riksgränsen belägna Boden, är den hittills beslutade delen
            af norra stambanan fullbordad. Ännu återstår dock, såsom sagdt,
            15 mil, innan banan nått sin naturliga ändpunkt vid Haparanda.
            Att till en oviss framtid uppskjuta byggandet af denna ännu felande
            länk i förbindelsen emellan rikets nordligaste del och det öfriga
            landet kan icke vara klokt och med sann hushållning öfverensstäm-
            mande, då vi nu hafva en vid jernvägsbyggande i den höga norden
            van arbetsstam med befäl samt för arbetets bedrifvande nödig redskap
            att tillgå, hvarjemte arbetslöner och byggnadsmaterialier äro
            billiga. Den på dagordningen stående frågan om öfre Norrlands
            koloni- gering kan icke på ett kraftigare sätt främjas än genom
            ett skynd- samt färdigbyggande af denna bana, genomgående de för
            nyodlingar mest lofvande trakter, nemligen Råneå, Kalix och Torneå
            stora elf- dalar med deras bördiga jordmån. Denna landsdel eger
            ofantliga vidder af odlingsbar, men ännu obrukad jord, samt myrar,
            som genom torrläggning med relativt ringa kostnader kunna göras
            fruktbärande och hvilka, om också det med ännu större odlingslägenheter
            försedda Lappmarken icke tages i beräkning, blott i kustlandet
            uppskattas till omkring '/» million hektar. Här skulle således
            en mångdubbelt större befolkning än den nuvarande kunna erhålla
            en säker bergning, men, i saknad af tidsenliga kommunikationsmedel,
            som kunna sätta Bih. till BRiksd. Prot. 1894. 1 Saml. 2 Afd. 2
            Band. 22 Häft. (N:is 98—103) 1
          </p>
          <pb facs="riksdagen-motions-pdf/data/1894/mot_1894__ak__98/mot_1894__ak__98-002.pdf"/>
          <p xml:id="i-BnGtGgqughJwAgFXxqM3bJ">
            befolkningen i lifligare förbindelse med det öfriga landet, är
            odlings- verksamheten förlamad och utsigtarna för inflyttande
            från södra orterna för närvarande ringa. Ett vigtigt skäl för
            banans snara framdragande till riksgränsen, hvilket ej får lemnas
            obeaktadt, är, att derigenom den finsktalande gränsbefolkningen
            kommer i lifligare beröring med sina svensktalande landsmän, hvarigenom
            det svenska språket och den svenska odlingen skulle vinna utbredning
            bland densamma. Om, såsom troligt är, den nu samlade finska landtdagen
            beslutar byggandet af den redan 1892 undersökta och utstakade
            15 mil långa banan från Uleåborg till Torneå, der stationsområdet
            redan är bestämdt, kan denna bana, som hela vägen kommer att följa
            kustlandsvägen, då terrängen är särdeles gynsam, om några få år
            vara fullbordad och vår finsktalande befolkning satt i tillfälle
            att på några timmar för ringa kostnad komma till Uleåborg och
            der afsätta sina produkter, då deremot en färd till det icke längre
            aflägsna Luleå eller Boden kräfver en flera dagars och kostsammare
            resa. Det har visserligen sports, att strategiska betänkligheter
            skulle stå hindrande i vägen för banans påbörjande, förrän Boden
            blifvit befästadt, men ännu är ju icke ens afgjordt, om just Boden
            är den lämpligaste platsen eller om icke andra lika goda eller
            ännu bättre och på ett kortare afstånd från gränsen belägna platser
            finnas, hvilkas befästande skulle kunna skydda den vigtiga Luleå
            Gellivara-banan bättre än det på sjelfva denna bana liggande Boden
            med en obefästad 15 mil bred landsträcka emellan sig och riksgränsen.
            Att vid den blott 6 mil hitom gränsen flytande Kalix elf många
            för försvar utmärkta platser finnas, har jag af sakkunniga militärer
            hört upp- gifvas, och tror jag derför att inga tungt vägande strategiska
            skäl emot banans snara framdragande åtminstone till lämplig punkt
            vid Kalix elf borde förefinnas. Äfven om de från Kalix elf till
            Hapa- randa återstående 6 milen färdigbyggas, innan befästningarna
            hinna blifva fullt utförda, tror jag icke detta skulle innebära
            någon stor fara utan snarare blifva en fördel, då vi derigenom
            sattes i tillfälle att, om ett fiendtligt anfall hotade, upptaga
            striden närmare gränsen, innan fienden hunnit öfversvämma ett
            vidsträcktare område, samt då, om öfvermagten befunnes för stor,
            ingeniörsvetenskapen icke saknar medel att i hast göra en jernväg
            obrukbar och följaktligen för fienden onyttig.
          </p>
          <pb facs="riksdagen-motions-pdf/data/1894/mot_1894__ak__98/mot_1894__ak__98-003.pdf"/>
          <fw xml:id="i-FheHjCJF6QjsePFrhoJYHw">
            Motioner i Andra Kammaren, N:o 98. 3
          </fw>
          <p xml:id="i-F4BGCNhfcBfAyyRhP8xKya">
            Ehuru nogsamt inseende vanskligheten för en enskild motionär
            att, då ej förslag från regeringen föreligger, med hopp om framgång
            väcka en motion sådan som denna, har jag dock, då saken är en
            lifsfråga för en vidsträckt landsdel samt jag blifvit lifligt
            uppmanad att frambära denna landsdels önskningar och förhoppningar,
            icke tvekat att göra detta, synnerligast som jag anser, att denna
            frågas snara lösning äfven är af den största vigt för hela riket.
            oo På de af mig här ofvan angifna skäl får jag derför vördsamt
            hemställa: att Riksdagen måtte dels till Kongl. Maj:ts dispo-
            sition ställa ett förslagsanslag af 25,000 kronor att redan innevarande
            år användas till undersökning och utstakning af en jernvägslinie
            från Boden till Hapa- randa; dels för år 1895 anvisa ett belopp
            af en million kronor för påbörjande af banbyggnad från Boden till
            Haparanda eller eventuelt åtminstone till lämplig punkt vid Kalix
            elf.
          </p>
          <p xml:id="i-WJVDrwToAz81zirvtzFXvT">
            Om remiss af denna min motion till statsutskottet anhålles. Stockholm
            den 26 januari 1894. O. H. Ström.
          </p>
          <p xml:id="i-GEQVZvjCTQ4jNCdXjQNoTy">
            Häri instämmer
          </p>
          <p xml:id="i-BpnYwGjHmahhaGxSMwH6NL">
            C. J. Mustaparta.
          </p>
        </div>
      </div>
    </body>
  </text>
</TEI>
