<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02827">
  <teiHeader>
    <fileDesc>
      <titleStmt>
        <title>Universitet och högskolor</title>
        <author corresp="i-RaMkfMt8MzwfqAxncChJEu">av Erik Bengtzboe m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2827 av Erik Bengtzboe m.fl. (M)</title>
          <idno type="rdwebb">H6022827</idno>
          <rs type="number">2827</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022827/text</ref>
          <ref type="dokument_url_html">http://data.riksdagen.se/dokument/H6022827</ref>
          <ref type="dokumentstatus_url_xml">http://data.riksdagen.se/dokumentstatus/H6022827</ref>
          <ref type="docx">http://data.riksdagen.se/fil/C40469F2-6CE1-4445-B8E7-F5587802AEB0</ref>
          <ref type="pdf">http://data.riksdagen.se/fil/28275E05-ADD0-412C-AEF6-7554B0FA0BB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X7xzKcyXhugPq5x2Gekjxh" type="signed"/>
        <correspContext corresp="i-X7xzKcyXhugPq5x2Gekjxh">
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-HKrRobEZD2F99S9Ej97CnD" type="submitted">
          <date when="2018-11-30"/>
          <time when="14:54:27"/>
        </correspAction>
        <correspAction xml:id="i-ChvF7mxFtfvcvMUVDFMB3h" type="reviewed">
          <date when="2018-11-30"/>
          <time when="16:04:27"/>
        </correspAction>
        <correspAction xml:id="i-UeYHJkVKnv8Waqcu6da2ep" type="referred">
          <date when="2018-12-05"/>
        </correspAction>
        <correspAction xml:id="i-4MYDxV3sLzTYXFgGNt4szo" type="assigned">
          <date when="2019-06-25"/>
          <time when="12:06:47"/>
        </correspAction>
        <correspContext corresp="i-4MYDxV3sLzTYXFgGNt4szo">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-HNx8Ncy7Ss5zxUubxuhWgk" type="behandlas_i"/>
        <correspContext corresp="i-HNx8Ncy7Ss5zxUubxuhWgk">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2827 av Erik Bengtzboe m.fl. (M)
          Universitet och högskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7TjUZbmfjqGz6N2YRQTLjV">
            Förslag till riksdagsbeslut
          </head>
          <list style="ol">
            <item xml:id="i-GNyPsXwQAPGXNsjgpoHsPW">
              Riksdagen ställer sig bakom det som anförs i motionen om att
              utvärdera Ledningsutredningens rekommendationer och tillkännager
              detta för regeringen.
            </item>
            <item xml:id="i-XKFRA4DaGjKhrBmUPGQ7TU">
              Riksdagen ställer sig bakom det som anförs i motionen om att
              tydliggöra rollen för rektorer och för lärosätenas styrelser och
              tillkännager detta för regeringen.
            </item>
            <item xml:id="i-EYFygnPebKCuwgKUXwyY8e">
              Riksdagen ställer sig bakom det som anförs i motionen om att
              jämföra utbildningars kvalitet mellan olika lärosäten och tillkännager
              detta för regeringen.
            </item>
            <item xml:id="i-SW6Q6i4NYiFb4KewFJA4rc">
              Riksdagen ställer sig bakom det som anförs i motionen om möjligheten
              att förstärka det tekniska basåret och tillkännager detta för
              regeringen.
            </item>
            <item xml:id="i-KR8mWovo5JZR1uxv1o6stj">
              Riksdagen ställer sig bakom det som anförs i motionen om att
              akademiska utbildningar bör redovisa kvalitet och jobbchans genom
              att en nationell rankningslista inrättas, och detta tillkännager
              riksdagen för regeringen.
            </item>
            <item xml:id="i-5Tmjoiq5JQU4YWQNKG9fT9">
              Riksdagen ställer sig bakom det som anförs i motionen om att
              stärka Universitetskanslersämbetets kvalitetsutvärdering och tillkännager
              detta för regeringen.
            </item>
            <item xml:id="i-KDC8oAasNx2ruqRauK1AJz">
              Riksdagen ställer sig bakom det som anförs i motionen om ökad
              genomströmning och åtgärder som säkerställer att heltidsstudier
              motsvaras av heltid, och detta tillkännager riksdagen för regeringen.
            </item>
            <item xml:id="i-ELLSPPuoExt8BH1m1pv5AL">
              Riksdagen ställer sig bakom det som anförs i motionen om att
              ge lärosätena i uppdrag att redovisa hur de systematiskt arbetar
              för att förbättra studenters inlärningsmiljö, och detta tillkännager
              riksdagen för regeringen.
            </item>
            <item xml:id="i-5pwiTtrRjZun7DPsXumqhx">
              Riksdagen ställer sig bakom det som anförs i motionen om att
              klargöra principerna för den modell enligt vilken resurser till
              forskning ska fördelas och tillkännager detta för regeringen.
            </item>
            <item xml:id="i-7hoyqVhPfJ86GQWbx1KMT5">
              Riksdagen ställer sig bakom det som anförs i motionen om breddad
              rekrytering och tillkännager detta för regeringen.
            </item>
            <item xml:id="i-PRyffZvXMAmZGBW7AYBEQf">
              Riksdagen ställer sig bakom det som anförs i motionen om ett
              nytt resurstilldel­ningssystem och tillkännager detta för regeringen.
            </item>
            <item xml:id="i-VDVQJSSfeinupVFagqpcYc">
              Riksdagen ställer sig bakom det som anförs i motionen om att
              utreda möjligheterna till ett ökat samarbete mellan lärosäten
              och tillkännager detta för regeringen.
            </item>
            <item xml:id="i-BzpDnvSBfxGrCuR7nQpWmi">
              Riksdagen ställer sig bakom det som anförs i motionen om att
              ge lärosätena i uppdrag att utarbeta en strategi om digitalisering
              och modern teknik och tillkännager detta för regeringen.
            </item>
            <item xml:id="i-JfHZwVEpuHSP7v6JVWg1LZ">
              Riksdagen ställer sig bakom det som anförs i motionen om snabbare
              och bättre validering av utländska studier och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-4GBMnF7p4bxvTzhQiLaEbr" type="h1">
            Motivering
          </head>
          <p xml:id="i-J7UMDGTBXVhx4dKAMynX2D">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att utbildning, forskning och entreprenörskap lägger grunden
            för framtidens arbetsmark­nad. Därför är Moderaterna tydliga med
            att Sveriges ambitioner ska vara höga. Vi ska ha en internationellt
            sett hög kvalitet på våra utbildningar och använda resurserna
            på ett effektivt sätt så att studenternas efterfrågan och arbetsmarknadens
            behov tillgodoses. Under åren 2006 till 2014 gjorde Moderaterna
            och alliansregeringen historiskt stora satsningar inom utbildnings-
            och forskningsområdet för att Sverige även i framtiden ska vara
            en modern och innovativ kunskapsnation. Något som är helt avgörande
            för ett litet och exportberoende land.
          </p>
          <head xml:id="i-NACPkBCp3kQf1R7vmSeZwY" type="h2">
            Utvärdera Ledningsutredningens rekommendationer
          </head>
          <p xml:id="i-rHyjLNXhsXaJmH6aFrDqZ">
            I en globaliserad och föränderlig värld ställs stora krav på
            ett strategiskt ledarskap. Det gäller också för universitet och
            högskolor. Det finns flera studier som visar att ett välfungerande
            och akademiskt ledarskap har stor betydelse för att den vetenskapliga
            kvaliteten i utbildning och forskning är hög. Intressant i sammanhanget
            är att många av de förslag som florerar i diskussioner som rör
            högre utbildning och forskning äger universitet och högskolor
            mandat att genomföra. Exempel kan vara att stimulera ökad mobilitet
            mellan lärosäten, att erfarenheter från arbetsliv ska kunna vara
            meriterande, att införa ”sabbaticals”, att belöna pedagogisk skicklighet
            med mera.
          </p>
          <p xml:id="i-JS7wrzfZ5x3Cb914wdhkmn">
            Ledningsutredningen, som presenterades i november 2015, innehåller
            ett 50-tal utvecklingsförslag för lärosätena. Utredningen behandlar
            bland annat hur de akademiska ledarna och kollegiala organen kan
            få ett utvecklat och förtydligat uppdrag. Vi anser att Ledningsutredningens
            rekommendationer bör utvärderas år 2019.
          </p>
          <head xml:id="i-Rhk7XjmMDjQSQFbZQ8UVvS" type="h2">
            Tydliggör rollen för rektorer och för lärosätenas styrelser
          </head>
          <p xml:id="i-2VrEeG1QJuCYn4xav8mMMx">
            Det är av vikt att styrelser vid universitet och högskolor har
            den kompetens som krävs för att svenska lärosäten ska kunna hålla
            en internationellt sett hög kvalitet. Kompetens och sammansättning
            spelar stor roll för hur en styrelse fungerar. IVA har presenterat
            en rapport inom ramen för projektet ”Utsiktsplats forskning” som
            behandlar just utmaning­ar och utvecklingspotential avseende universitets-
            och högskolestyrelser. Där föreslås bland annat att rekryteringen
            av nya ledamöter till en styrelse ska vara grundad på definierade
            kompetensprofiler och att hänsyn ska tas till lärosätets sammantagna
            behov.
          </p>
          <p xml:id="i-Ed4bTnpjPjFoozcxvoEQc2">
            Moderaterna anser att regeringen bör tydliggöra rollen för lärosätenas
            styrelser. Under de senaste åren har regeringen agerat otydligt
            då det gäller rektorsbeslut om geografisk förläggning av lärosätens
            utbildning och forskning. Därför måste rektors mandat i frågor
            som dessa förtydligas. Högre utbildning och forskning är en i
            högsta grad internationell verksamhet. Det innebär att tillståndsgivning
            som rör lokalisering av eventuell verksamhet i andra länder måste
            ses över.
          </p>
          <head xml:id="i-TzU3sKBoRzQXGZnQ5YyVCq" type="h2">
            Stärk Universitetskanslersämbetets kvalitetsutvärderingsarbete,
            jämför utbildningars kvalitet mellan olika lärosäten och inför
            en rankninglista
          </head>
          <p xml:id="i-Hoyo7Npq2Qr23Mpjpo4U8X">
            Kvalitetsutvärderingen hos Universitetskanslersämbetet bör förstärkas.
            Utbildningar ska bedömas och utvärderas utifrån akademiska framgångar,
            men också hur bra studenterna lyckas när de väl lämnar utbildningen,
            till exempel vad gäller lön, jobbchanser, entre­prenörskap med
            mera. För att göra det lättare för studenter att jämföra kvaliteten
            på olika utbildningar bör en nationell rankinglista av program
            och kurser på landets universitet och högskolor inrättas. Kvalitetsmåtten
            som ska avgöra rankningen bör bland annat innehålla arbetsmarknadsetablering
            efter avslutad examen. Denna informa­tion ska publiceras och göras
            tillgänglig inför kursval. Den ska också användas som del av underlaget
            för beslut om nedläggning av utbildningar som inte håller måttet.
          </p>
          <head xml:id="i-VUem1kd37rKGx24bV9oxLc" type="h2">
            Tekniskt basår
          </head>
          <p xml:id="i-TQZ5FwACcyELmsP2ZqFfLd">
            För den som vill bli ingenjör, men som saknar rätt förkunskaper,
            är basåret en väg in till högskolan. I dag erbjuder ett 20-tal
            universitet tekniska eller naturvetenskapliga basår för studenter
            som inte är behöriga till ingenjörsutbildningen och andra naturvetenskap­liga
            utbildningar. Söktrycket är högt. Ändå finns inga särskilda medel
            för basår, utan programmen finanserias med pengar som är avsedda
            till vanlig högskoleutbildning. Mot denna bakgrund vill Moderaterna
            genomföra en förstärkning av det tekniska basåret.
          </p>
          <head xml:id="i-87cTsmgdSRKWZH4Rx7misQ" type="h2">
            Ökad genomströmning och åtgärder som säkerställer att heltidsstudier
            motsvaras av heltid
          </head>
          <p xml:id="i-2sWz26MSo8uQtVRig5h15K">
            Förutsättningar för en god genomströmning handlar om den tid
            som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, det
            vill säga 40 timmar per vecka, ibland har mycket låg andel lärarledda
            timmar och hög andel självstudier. Detta är inte rimligt och måste
            ingå vid utvärder­ingar av kvalitet och i lärosätenas egna uppföljningar.
            Moderaterna vill att regeringen vidtar åtgärder för att se till
            att studietiden följs upp och att kvaliteten höjs på de utbildningar
            som inte motsvarar heltid. Moderaterna anser att det ska vara
            möjligt för intresserade att kunna jämföra utbildningars kvalitet
            mellan olika lärosäten men också hur kvaliteten har utvecklats
            vid enskilda lärosäten. Därför bör man se över hur mer data på
            området kan samlas in och offentliggöras av Universitets- och
            högskolerådet (UHR). Antal timmar lärarledd undervisning bör även
            redovisas.
          </p>
          <p xml:id="i-46F4LxaDdTUvgPCgpuFiab">
            Det är också viktigt att följa upp studiesituationen för personer
            med funktionsned­sättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär”. Detta är viktiga signaler som måste
            tas på allvar.
          </p>
          <p xml:id="i-41C5MPXoTJwvddCUKsz2kH">
            Internationellt mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt högskoleförordningen
            är det den enskilde studenten som ska ta initiativ till att examensbevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i en utredning (SOU 2015:70) att lärosätena ska få detta
            ansvar och att ändringen genomförs successivt med start av yrkesutbildningar
            och konstnärliga utbildningar. Moderaterna vill att detta ska
            genomföras.
          </p>
          <head xml:id="i-XppzSdgyobT5igaBiiUGit" type="h2">
            Ge lärosätena i uppdrag att redovisa hur de systematiskt arbetar
            för att förbättra studenters inlärningsmiljö
          </head>
          <p xml:id="i-SaGanu1jKgqnKDRbHnTndV">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning samtidigt som det är det område som studenterna
            anser har de största bristerna i högskolan. Pedagogisk skicklighet,
            inklusive undervisningsskicklighet, i kombination med att föreläsarna
            har ämneskunskaper som vilar på vetenskaplig grund är förutsättningar
            för en god inlärningsmiljö. Vi vill därför att man ser över om
            lärosätena i årsredovisningen också bör redovisa hur de arbetar
            för att systematiskt förbättra studenters inlärningsmiljö.
          </p>
          <head xml:id="i-NEiAXTMGT1NT9uPfZtPDw5" type="h2">
            Breddad rekrytering till högskolan
          </head>
          <p xml:id="i-XfspwPww1LeQZFLGpvV8pH">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapport (2013:4), nämligen att genomströmningen på långa
            yrkesutbildningar såsom läkare, jurist, civilingenjör och psykolog
            är lägre för studenter som har föräldrar med förgymnasial utbildning
            jämfört med studenter vilkas föräldrar har en utbildning på gymnasienivå
            eller högre.
          </p>
          <p xml:id="i-hJ3GDzr2m2K2cFFh8pycd">
            Ett sätt att jobba för breddad rekrytering är att studie- och
            yrkesvägledning stärks genom hela utbildningskedjan samt att universitet
            och högskolor ökar dialogen med grund- och gymnasieskolor. Ur
            såväl jämställdhets- som jämlikhetssynpunkt är det viktigt att
            inspirera fler att studera vid universitet och högskolor. Lärosätena
            får dock aldrig ge avkall på att upprätthålla kvaliteten i verksamheten.
            Under 2017 presenterade regeringen ett nytt förslag på området.
            Lagförslaget innebar att lärosätena framdeles inte bara ska motverka
            social snedrekrytering utan också ”vidta åtgärder för att främja
            att personer från olika delar av landet oavsett kön, könsöverskridande
            identitet eller uttryck, etnisk tillhörighet, religion eller annan
            trosuppfattning, funktionsnedsättning, sexuell läggning, ålder
            eller social bakgrund ska söka, påbörja och fullfölja en högskoleutbildning”
            (Utbildningsdepartementets promemoria 2017-07-18).
          </p>
          <p xml:id="i-3rPwqTGJtKxbtBVpiB2wGx">
            Moderaterna menar att förslaget bör avslås med tanke på att det
            hänvisar till det arbete som lärosätena redan bedriver på området.
            Samtidigt vill vi betona att det är individen själv som måste
            ta ansvar för sina studier. Att bredda deltagandet är naturligtvis
            viktigt men det är inte ett ansvar som bara kan läggas på universitet
            och högskolor. Grundläggande för framgångsrika högskolestudier
            är tvärtom att kunskap och motivation skapas redan i grund- och
            gymnasieskolan.
          </p>
          <head xml:id="i-FgZeAArCMSQqcAQtPFmUWD" type="h2">
            Ett nytt resurstilldelningssystem
          </head>
          <p xml:id="i-9MsoUAZc6vLwvyJmYxh9p7">
            Universitetskanslersämbetet (UKÄ) har haft i uppdrag att följa
            upp vilka effekter Alliansens kvalitetsförstärkning av utbildningar
            inom humaniora och samhällsvetenskap (Humsam) har haft på kvaliteten
            i utbildningarna och resultaten var dessvärre ned­slående. UKÄ
            finner att de stora resursförstärkningar som gjordes av alliansregeringen
            endast lyckades kompensera för tidigare massutbyggnad av studieplatser.
          </p>
          <p xml:id="i-MAUAUpa4YpZddGradxcXz9">
            Regeringen har tillsatt en utredning för att se över resurstilldelningssystemet.
            Det är bra. Moderaterna anser att effektivitet och kvalitet bör
            vara vägledande när ett nytt resurstilldelningssystem tas fram.
            Ett reformerat system bör bland annat i högre grad premiera akademisk
            kvalitet, genomströmning, samverkan samt etablering på arbetsmarknaden
            efter avslutad examen.
          </p>
          <head xml:id="i-7JmpbDVxRFr25tp4Jvn3Vv" type="h2">
            Utred möjligheterna till ett ökat samarbete mellan lärosäten
          </head>
          <p xml:id="i-UT9zVL1cURaMY2itoZmkvw">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbildningar. Denna omvärldsbevakning
            är inget som universitet och högskolor ensamt klarar. Istället
            behövs en ökad dialog med arbetsliv och olika branschorganisationer
            men också mellan lärosäten. Vi behöver utbilda till en framtid
            – inte dåtid – och vi behöver se till att det finns möjlighet
            att utbilda sig till de yrken där det råder arbetskraftsbrist.
            Enligt olika undersökningar anser arbetslivet att det idag har
            mycket små förutsättningar att lokalt påverka utbildningsutbud
            och utbildningars innehåll. Detta bör åtgärdas och lärosätenas
            dialog med arbetslivet öka.
          </p>
          <p xml:id="i-BdnZQ58y7XBNjtmCrfCdtb">
            Alliansregeringen införde en stimulanspeng för lärosäten som
            ville öka sin samver­kan. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar. Det är dock inget självändamål
            att lärosäten ska fusionera helt och hållet, men däremot är det
            viktigt att lärosätena i högre grad samverkar då det gäller utbildningsutbud,
            dimensionering av utbildningsprogram, forskning med mera. Ökad
            samverkan på dessa områden bör premieras och hinder för detta
            undanröjas. Som exempel kan nämnas att lärosäten som samverkar
            om utbildningar, och som då använder forskningsanknutna universitetslärare
            från ett annat lärosäte, kan missgynnas vid bedömning av utbildningars
            kvalitet. Detta måste ändras.
          </p>
          <head xml:id="i-HXmNmSptfzVPnBnjNzcrkh" type="h2">
            Ge lärosätena i uppdrag att utarbeta en strategi om digitalisering
            och modern teknik
          </head>
          <p xml:id="i-DeGeTFd9wzpnnqY821VrRW">
            Modern teknik står inte i något motsatsförhållande till traditionell
            lärarledd under­visning, utan skall snarare ses som ett komplement
            när det kan användas för att förbättra undervisningen och höja
            kunskapsresultaten. Moderaterna vill att lärosätena redovisar
            infrastrukturella behov och förutsättningar för att anpassa utbildningar
            till modern teknik. På sikt bör en strategi för digitalisering
            av universitet och högskolor tas fram.
          </p>
          <p xml:id="i-QL1UHbk16vkkCLbrNtEXpt">
            Arbetet med onlineutbildningar, såsom flexible learning och Massive
            Open Online Courses (MOOCs), är relativt vanligt på våra lärosäten.
            Olika studenters levnadsför­hållanden och inlärningsstil kan därmed
            tillgodoses på ett bättre sätt. För att förenkla situationen för
            studenter är det dock önskvärt att den här typen av digitala utbildnings­plattformar
            samordnas i högre grad än vad som nu är fallet och att goda exempel
            sprids.
          </p>
          <p xml:id="i-Q3mHzJ2e6khy1Mi7eEQRDC">
            Statistiken visar att hälften av de som studerar fristående kurser
            studerar på distans samt att distansutbildningar är extra vanligt
            bland personer som har en tidigare examen. Distansutbildningar
            synes därför vara goda alternativ också för vidare- och fortbildning.
            Det är hög tid att regeringen undanröjer hinder och tydliggör
            vad som gäller för svenska lärosäten som vill införa onlineutbildningar.
          </p>
          <head xml:id="i-3PSVAAbLEmxeyt7zijhwcf" type="h2">
            Snabbare och bättre validering av utländska studier
          </head>
          <p xml:id="i-C5gMuuBnavsfgEzhkXeSUb">
            En paradox på svensk arbetsmarknad är att det kan råda ”brist
            på personal” samtidigt som många utlandsfödda med hög kompetens
            inte får jobb. Det går att ha parallella processer där den invandrade
            samtidigt lär sig svenska, får sin utbildning bedömd och kan komplettera
            sin utbildning. I Sacos rapport Vad kostar en akademiker? (2015)
            visar beräkningar att en svenskutbildad läkare kostar 3,2 miljoner
            kronor om man tittar på hela utbildningskedjan.
          </p>
          <p xml:id="i-UHZhHHF65C5D4bJtghiUUA">
            Jämförelsevis kostar kompetenskomplettering för en invandrad
            läkare en tiondel så mycket, vilket visar att det även ur ett
            ekonomiskt perspektiv är viktigt att vi blir bättre på att ta
            tillvara den kompetens som Sverige får genom de som kommer hit.
            KPU-utbildningar är därvid en viktig möjlighet som fler lärosäten
            bör erbjuda. Vi befinner oss i en situation där vi inte har tillräckligt
            med arbetskraft inom många områden. Samtidigt vet vi att det i
            dag finns nyanlända i Sverige som har den kompetens och utbildning
            som vi behöver. Men för att komma in på arbetsmarknaden behöver
            deras kompetens valideras. I dag fungerar tyvärr inte vårt valideringssystem
            fullgott och väntetiden är orimligt lång. Så kan vi inte ha det.
            Därför vill vi ha en utvärdering av valideringen av bland annat
            hälso- och sjukvårdsyrken i syfte att effektivisera densamma.
          </p>
          <p xml:id="i-K6Ea6wiaBNyzknuoyPaP2i">
            Då det gäller validering av hälso- och sjukvårdsyrken är handläggningen
            mycket eftersatt. Socialstyrelsen har själv begärt att den valideringen
            istället bör skötas av Universitets- och högskolerådet (UHR) och
            vi bör se över om en sådan ordning skulle ge en bättre och snabbare
            validering. I de fall en validerad kompetens inte anses motsvara
            en formell utbildning eller examen bör man se över hur tydlig
            information om exakt vad som behöver kompletteras kan ges. Den
            sökande bör då också erbjudas studievägledning.
          </p>
        </div>
        <div type="motSignatures">
          <list>
            <item xml:id="i-3s6YCZmmB4mjCajnbZyMEW" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-WR9D1Chq2oydSd4ftEcqxw" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-CyQjnyPkHbtvfRAkfx61LX" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-26Grba1CeDzuyGNSNFqE54" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
