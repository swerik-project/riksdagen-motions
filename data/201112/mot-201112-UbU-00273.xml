<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00273">
  <teiHeader>
    <fileDesc>
      <titleStmt>
        <title>Högskolebehörighet för alla gymnasieelever</title>
        <author corresp="i-2GE534P2Foy3WpqKPVNeW8">av Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolebehörighet för alla gymnasieelever</title>
          <idno type="rdwebb">GZ02Ub273</idno>
          <rs type="number">Ub273</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub273/text</ref>
          <ref type="dokument_url_html">http://data.riksdagen.se/dokument/GZ02Ub273</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub273</ref>
          <ref type="doc">http://data.riksdagen.se/fil/4C39A9FA-363F-4AAA-89AE-7B0401A44602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LfP14mnYqTxiW9yEHbPGzB" type="signed"/>
        <correspContext corresp="i-LfP14mnYqTxiW9yEHbPGzB">
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-HgRuCfaJ4AkMBeGexKfMDi" type="numbering">
          <date when="2011-10-05"/>
        </correspAction>
        <correspAction xml:id="i-CeWXNrbygRHMCBQKdUvLFk" type="submission">
          <date when="2011-10-03"/>
        </correspAction>
        <correspAction xml:id="i-C8gkxDHeVGrMoXPfn46y33" type="transfer">
          <date when="2011-10-03"/>
        </correspAction>
        <correspAction xml:id="i-UxaYDoE3Jd6eKRRqr4gjyi" type="assigned"/>
        <correspContext corresp="i-UxaYDoE3Jd6eKRRqr4gjyi">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YGR5F9JUFQZgf8p47EgWiw" type="motBody">
        <div xml:id="i-F5fPMUjHHpMFAVcqKavgUX" type="motProposal" subtype="förslag">
          <head xml:id="i-TzFr3UdPRLbxosvoKVviWh">
            Förslag till riksdagsbeslut
          </head>
          <p xml:id="i-8huM8D4XKVF7THYUM3QNmh">
            Riksdagen tillkännager för regeringen som sin mening vad som
            anförs i motionen om att alla gymnasieelever ska ges möjlighet
            att nå högskolebehörighet inom ramen för sitt ordinarie gymnasieprogram.
          </p>
        </div>
        <div xml:id="i-9BFfAMCfASPwRUDWecXaAG" type="motContent">
          <head xml:id="i-ANY3s1dopHPL87GMt5UAUP" type="h1">
            Motivering
          </head>
          <p xml:id="i-WM3Em88rvATiYEQAWgya2u">
            Miljöpartiet de gröna anser att framtidens gymnasium måste erbjuda
            eleverna såväl bredd och mångfald som djup och specialisering.
            Eleverna ska inte redan i grundskolan vara tvingade att bestämma
            sig för om de vill studera vidare efter gymnasiet eller inte.
          </p>
          <p xml:id="i-AyQ8hks1Z8XYLY3tsq3Jak">
            Miljöpartiet vill skapa en ökad flexibilitet för eleverna. Elever
            på alla program, såväl yrkes- som studieförberedande, ska få möjlighet
            att studera med villkor som passar dem. Är man en mycket begåvad
            elev ska man kunna läsa fler kurser och meritera sig på det sättet.
            Är man flerspråkig ska man kunna utveckla sina kunskaper i modersmålet.
            Är man skoltrött eller får ett jobb som man vill prova på, ska
            man kunna ta en paus i utbildningen eller avsluta den i förtid
            men få tydliga dokument som ger en möjlighet att komma tillbaka
            och slutföra utbildningen på gymnasiet eller inom vuxenutbildningen.
            Detta oberoende av vilket program man går på.
          </p>
          <p xml:id="i-XAuMYGPGvoyJdcFLvnGm8U">
            Gymnasieskolan ska rusta eleverna för framtiden, oavsett om den
            finns inom högre utbildning eller på arbetsmarknaden. Därför anser
            jag att regeringens utformning av den nya gymnasieskolan är felaktig.
            Regeringen har drivit igenom att de yrkesförberedande programmen
            inte längre ger behörighet till fortsatta studier inom högskolan.
            Undervisningen i ämnen som svenska, engelska och matematik har
            skurits ned till ett minimum och ersättas av mer tid åt utbildningarnas
            karaktärsämnen.
          </p>
          <p xml:id="i-XYMAnuF4cUTGLwfS3UQ1ts">
            Jag ser fler problem med dessa förändringar. För det första rör
            det elevernas anställningsbarhet. Dagens företag vill ha anställda
            som har högskolebehörighet. Arbetsmarknaden har förändrats och
            i dag behövs kunskaper även i de teoretiska ämnena. Regeringen
            uttalade före riksdagsbeslutet om den nya gymnasieskolan att avsikten
            med den nya utformningen av yrkesprogrammen var att öka elevernas
            anställningsbarhet. Det är i det sammanhanget anmärkningsvärt
            att man inte lyssnade på branscherna och tog hänsyn till vad de
            efterfrågar i utformningen av utbildningarna.
          </p>
          <p xml:id="i-8CEw3foWFua1Q2xPSJvMWL">
            Ett annat stort problem är naturligtvis att regeringen har gjort
            det svårare för dem som gått yrkesprogram att läsa vidare på högskola.
            Regeringen konstaterade tidigare att det i dag är en betydande
            andel som gått vidare till högskoleutbildning från yrkesprogram.
            Av dem som slutförde sina studier på yrkesprogram 2004/05 hade
            22 procent påbörjat högskolestudier tre år senare. 10 procent
            läste vidare direkt efter examen (källa: Högskoleverket). Det
            ser jag som något mycket positivt. Men nu blir det betydligt färre
            med regeringens nya gymnasieskola, eftersom de måste läsa in behörighet
            utöver sina heltidsstudier.
          </p>
          <p xml:id="i-JM56AhHTKZXQCAhEtNZoM9">
            Regeringen försöker kompensera för denna nyordning genom en förstärkt
            rätt för elever som gått yrkesprogram att läsa in högskolebehörighet
            på komvux. Det är i och för sig bra, men faktum kvarstår att elevernas
            väg in till högskolan försvåras och utbildningstiden förlängs.
          </p>
          <p xml:id="i-AD3gv3TtdwzptbjTBUNtqi">
            En av anledningarna till den nya gymnasieskolan var att man menade
            att de elever som går yrkesutbildningen är skoltrötta och inte
            motiverade nog för att klara av de allmänteoretiska ämnena. Men
            faktum är att alltfler elever på yrkesprogrammen går ut med fullständiga
            betyg från gymnasiet. Av eleverna som föddes 1980 var det ca 44
            procent som inte gick ut gymnasiet med fullständiga betyg. Av
            dem som föddes 1985 var det cirka 33 procent. Det är en förbättring
            med drygt tio procentenheter på fem år, och måste anses var en
            anmärkningsvärd framgång. (Källa: Sveriges Kommuner och Landsting)
            Denna positiva trend anser jag i stället att man bör bygga vidare
            på. Istället riskerar regeringen att bryta denna trend.
          </p>
          <p xml:id="i-Le5aWUXUWY1brWGDK6F5dg">
            Man kan även konstatera att eleverna gör tummen ner för yrkesprogrammen
            och regeringens politik i och med sitt val till program i den
            nya gymnasieskolan. Yrkesprogrammen tappade i somras rejält med
            sökande och allt fler elever valde studieförberedande program.
            Dagens elever är kloka och vet mycket väl vilken kompetens som
            näringslivet efterfrågar. Det är dags att regeringen också förstår
            och omedelbart ser över den nya gymnasieskolans kursprogram i
            syfte att säkerställa att alla elever på såväl studieförberedande
            program som yrkesprogram når högskolebehörigheten inom ramen för
            sitt ordinarie program utan extra tillval.
          </p>
        </div>
        <div xml:id="i-KAvLpJ7Hfrwv6Aq1v6EouZ" type="signatureBlock">
          <list xml:id="i-2mBTx2s37EACjHmy5tQyox">
            <item xml:id="i-6b4dFDK2GUKanwqvMCYRPt" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
