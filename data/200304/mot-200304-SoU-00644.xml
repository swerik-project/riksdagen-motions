<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00644">
  <teiHeader>
    <fileDesc>
      <titleStmt>
        <title>Åtgärder mot ohälsa</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot ohälsa</title>
          <idno type="rdwebb">GR02So644</idno>
          <rs type="number">So644</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So644/text</ref>
          <ref type="dokument_url_html">http://data.riksdagen.se/dokument/GR02So644</ref>
          <ref type="dokumentstatus_url_xml">http://data.riksdagen.se/dokumentstatus/GR02So644</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CRB8kGjUhHmzPKQuH6aeoj" type="signed"/>
        <correspContext corresp="i-CRB8kGjUhHmzPKQuH6aeoj">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-RF6Zu4Rat8Ef8FoZef84Rs" type="referral">
          <date when="2003-10-15"/>
        </correspAction>
        <correspAction xml:id="i-VaEvAe7q38iPhF3yykQQof" type="dismissal">
          <date when="2003-10-15"/>
        </correspAction>
        <correspAction xml:id="i-GagfroJbTftMzAWEnFSof3" type="submission">
          <date when="2003-10-07"/>
        </correspAction>
        <correspAction xml:id="i-C549S6NvEMHrGEiUpkTsWG" type="assigned"/>
        <correspContext corresp="i-C549S6NvEMHrGEiUpkTsWG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0644/mot_200304_So_0644-0001.pdf"/>
      <div xml:id="i-WUZxaY2ZuwU9ZBmhyu2XrB" type="motHeader">
        <div xml:id="i-E8kqy1W65xey7EchbS7VMX" type="motTitle"/>
        <div xml:id="i-FBnWzZ2EwZpSButWK14i3E" type="motSubmissionInfo"/>
      </div>
      <div xml:id="i-26QEdBgQggiqkYcrgq7zTG" type="motBody">
        <div xml:id="i-VZiQi5AHPC9vXZUoFka8Kc">
          <p xml:id="i-SQGJx6Cwtdwbd2ogwbVvDr">
            2003/04 mnr: S0644 pnr: m1596
          </p>
          <p xml:id="i-R7Kza7EKnYNFx5at7HjGRP">
            Motion till riksdagen 2003/04:S0644
          </p>
          <p xml:id="i-23e7KBQy5SpriXK7Xn91ZY">
            av Anne Marie Brodén (m)
          </p>
          <p xml:id="i-2pYHJWH1xTEC7UT7eTXRTr">
            Åtgärder mot ohälsa
          </p>
          <p xml:id="i-Xds3yu6wJ3Nyfn3UeyV2Jh">
            Motionen delad mellan flera utskott
          </p>
          <p xml:id="i-B7oJznysAnsbgCUzctktk8">
            Förslag till riksdagsbeslut
          </p>
          <p xml:id="i-Gs4aeCBnqdqNCKXCgU2zTr">
            1. Riksdagen tillkännager för regeringen som sin mening vad i
            motionen anförs om stöd till försöksverksamheter med medicinska
            hälsoklubbar (Medical Health Clubs). 2. Riksdagen tillkännager
            för regeringen som sin mening vad i motionen anförs om behovet
            av att en avgränsad del av de skattemedel som allokeras till försäkringskassan
            för rehabiliterande verksamhet tas till denna verksamhet." 3.
            Riksdagen tillkännager för regeringen som sin mening vad i motionen
            anförs om att ett institut för integrativ medicin skapas med erforderliga
            resurser för att undervisa, utbilda, initiera forskning och certifiera
            både sjukvårds- och komplementärmedicinsk personal. 4. Riksdagen
            tillkännager för regeringen som sin mening vad i motionen anförs
            om behovet av att utvärdera effekterna av integrerad medicin med
            avseende på hälsa och välbefinnande och kostnadseffektivitet.
            5. Riksdagen tillkännager för regeringen som sin mening vad i
            motionen anförs om betydelsen av internationella nätverk som kan
            berika den svenska sjukvården i dessa sammanhang. 6. Riksdagen
            tillkännager för regeringen som sin mening vad i motionen anförs
            om vikten av proaktiva och integrerade arbetssätt, vilka bidrar
            till ökad folkhälsa och ökat välbefinnande för att reducera ohälsa
            och illabefinnande.
          </p>
          <p xml:id="i-XsK3rabC2mUvJado9yEWFc">
            "Yrkande 2 hänvisat till SfU.
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0002.pdf"/>
          <p xml:id="i-5UnK5rgABXriXQpL1G9Y3h">
            2003/04:S0644
          </p>
          <p xml:id="i-9Tac3C7fcXnVhQ1qrL2o6h">
            Motivering
          </p>
          <p xml:id="i-HNSwf4aPfa7zcJxrGtxREq">
            Att bli förstådd som en helhet, lyssnad på och tagen på allvar
            innebär att man sätts in i ett sammanhang — då minskar ohälsan.
            Det stigande ohälsotalet bland Sveriges befolkning utgör inte
            bara ett stort folkhälsoproblem, utan har kommit att bli den i
            särklass största ekonomiska belastningen inom svensk ekonomi,
            som i sin tur tvingar fram svåraccepterade besparingar inom en
            rad områden av offentlig sektor. Dessa besparingar slår hårt och
            konsekvenserna har varit förödande inom många samhällsområden
            i ett redan hårdnande samhällsklimat. Den senaste tiden har dessa
            konsekvenser kritiserats livligt inom både media och politik.
            Antalet långtidssjukskrivningar och förtidspensioner har inte
            minskat även om det kan anas en minskande trend av korttidssjukskrivningar
            i RFV:s senaste rapporter. Detta innebär en trojansk häst i den
            svenska budgeten. Hur man än planerar neddragningar och besparingar,
            så äts dessa upp av ett okänt antal ökningar av långtidssjukskrivna.
            I oktober 2003 har RFV kommit med ett förslag, att sjukskrivningar
            skall få finnas under enbart ett år. Men vad händer sedan? Den
            frågan är inte besvarad. Det måste alltså till preventiva åtgärder
            för att människor inte skall hamna i sjukskrivningar och sedan
            mycket proaktiva rehabiliteringsåtgärder redan inom den första
            månaden av sjukskrivning. Inget av dessa finns idag inom sjukvårdsutbudet.
            Bakom ohälsotalen finns ett utbrett illabefinnande, som sjukvården
            är dåligt rustad för att ta hand om. Den svenska sjukvården har
            varit och är fort- farande organiserad för att ta hand om diagnostiserade
            sjukdomar och skador. All utbildning av sjukvårdspersonal, som
            till exempel läkare, sjuksköterskor, undersköterskor m.fl., har
            varit inriktad på detta, liksom själva innehållet i de olika verksamheterna
            inom sjukvårdsorganisationerna. Alltså att ta hand om sjukdomar
            och skador när de väl har uppstått. Då är det ofta för sent, och
            preventionsinsatser skulle i många fall ha kunnat förhindra sjukdomarnas
            och skadornas uppkomst. Denna ohälsa och detta utbredda illabefinnande
            handlar om så mycket mer än medicinska diagnoser och ev. möjlig
            behandling för dessa diagnoser. Det är ett försnävat och lineärt
            perspektiv som inte ser hela människan och som utesluter viktiga
            och möjliga förutsättningar att skapa hälsa och/eller att återställa
            den hälsa och det välbefinnande som har gått förlorad. Det saknas
            ett helhetsperspektiv på människan och vad som befrämjar hälsa.
            I avsaknad av detta holistiska synsätt blir människan reducerad
            till ett organ, eller en diagnos. Detta i sig skapar också felaktiga
            signaler till den individ som söker hjälp inom sjukvården. Individen
            känner sig inte sedd, tagen på allvar, lyssnad på eller bekräftad
            av en alltmer jäktad sjukvårdspersonal. Det kan vara värt att
            notera att verbet ”att se” på latin heter ”spectare”. Att bli
            sedd är sålunda att ”få respekt”. Vi har idag — och det har också
            varit en medveten politisk strävan att skapa — en allt kunnigare
            befolkning som ställer medvetna frågor och kräver kunniga svar.
            Det har setts som en viktig del i den demokratiska samhällsfostran.
            När den gamla auktoritetstron och det auktoritära samhället
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0003.pdf"/>
          <p xml:id="i-2HmKQCL5pqXeEkQ1U4TGsr">
            försvann med sina tydliga yttre gränser, som också byggde på
            en gemensam värdegrund (etos) och etik och moral, ersattes det
            inte av ett inre ansvarstagande hos den enskilda individen. Detta
            har lett till en osäkerhet och en oklarhet i många fall där människor
            upplever sig ha hamnat i kläm mellan olika välfärdssystem som
            inte längre levererar det som de skall eller som förväntas. Vidare
            att en mycket snabb samhällsförändring har bidragit till att förutsägbarheten
            till stor del har försvunnit ur människors liv. Stressen har kommit
            till vårt samhälle för att stanna. Det kan hävdas att stress alltid
            har funnits, och människan har väl alltid haft det svårt. Förvisso,
            men som det nu är har det svenska samhället byggts på ett antagande
            om stabilitet och förutsägbarhet som inte längre existerar och
            därav följer en känsla av vanmakt som breder ut sig bland människor.
            Oförutsägbarhet skapar stress. Stress skapar rädsla och vanmakt.
            Rädsla skapar våld. Vanmakt skapar uppgivenhet och likgiltighet.
            Våld skapar ännu mer oförutsägbarhet. Likgiltigheten skapar också
            ett hårt samhälle. En ond cirkel uppstår. Människor som är rädda
            och stressade förlorar sitt väl- befinnande och deras hälsa påverkas
            negativt. Det blir som om hela samhället befunne sig i en störtspiral.
            För att fortsätta att använda denna metafor från flyget, är det
            känt att om ett plan har hamnat i denna prekära situation med
            risk för att krascha, så går det inte att försöka bromsa sig ur
            denna störtspiral utan den enda möjligheten är att öka farten
            så att det åter blir luft under vingarna. Då, och först då, kan
            man åter behärska planet och styra ur det ur den farliga störtspiralen.
            Vi kan alltså inte spara oss ur denna strukturella störtspiral
            som hotar att krascha ekonomin. Istället måste man öka satsningarna
            som gör att ekonomin lyfter, och inte hotas att haverera p.g.a.
            sin egen tyngd. Detta betyder att man måste öka tillströmningen
            till verksamheter som bidrar till att öka och förbättra folkhälsan
            och till att återställa hälsa och välbefinnande på individnivå.
            Det är i dag i särklass den absolut viktigaste enskilda satsningen
            i Sverige. I dag ser vi en mycket oroande utveckling där landstingen
            dras med stora ekonomiska svårigheter och mer och eller mindre
            svåracceptabla neddragningar sker över så gott som hela landet.
            Det blir också ett högt politiskt pris för kanske minimala ekonomiska
            vinster.
          </p>
          <p xml:id="i-UaGNTmuG4JbqCjpmLK7MEi">
            Hälsa och välbefinnande
          </p>
          <p xml:id="i-PyigTMarQJNLL7yq8JrAe3">
            Det är känt att hälsa och välbefinnande handlar om att som människa
            känna sig respekterad, tagen på allvar, lyssnad på, vara delaktig,
            att bli bekräftad, få stöd och uppmuntran. Vidare att få uppleva
            att det finns en mening med livet, och att omvärlden är rimligt
            god, och att det finns ett hopp. Dessa grundbultar inom folkhälsovetenskapen
            formulerades av Aron Antonowsky som var banbrytande inom denna
            vetenskap. Människor i vårt samhälle uppvisar många stressreaktioner
            som är likadana som de som människor har i krig. Under kriget
            på Balkan, som
          </p>
          <p xml:id="i-EdUnPkR84kREAX1TjEkZ25">
            2003/04:S0644
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0004.pdf"/>
          <p xml:id="i-Mn6bYAH3YEytSGP2HzqnYs">
            2003/04:S0644
          </p>
          <p xml:id="i-Lubpd1NjQPbKKCjg4FNeaj">
            fördes mitt ibland civilbefolkningen och där den militära aggressionen
            var riktad mot just dem som inte kunde försvara sig, blev också
            stressen maximal för denna stora grupp av människor. Ett samhälle
            statt i snabb förändring och där också upplösning av gamla normer
            och bruk pågår, där värdegrunden vittrar, skapar samma typ av
            stress. Maximal oförutsägbarhet skapar alltså en maximal stress.
            I en tid och värld som uppfattas som svår och obegriplig och icke
            på- verkbar av den enskilda individen skapas en upplevelse av
            vanmakt. De faktorer som bidrar till hälsa elimineras och försvinner.
            Istället uppstår ohälsa och illabefinnande, som inte enkelt låter
            sig reduceras till en diagnos som kan botas med ett piller eller
            en teknisk kirurgisk åtgärd eller en sjukskrivning. För sjukvårdens
            vidkommande skapar det en frustration att så många människor söker
            för orsaker som sjukvården inte kan bota. Likaledes för dem som
            söker sjukvården har det skapats en ännu större frustration för
            att de inte får den hjälp och det stöd m m som de önskar och behöver.
            ”Sjukvården sjukskriver och skriver ut piller” har varit en befogad
            kritik. Åtgärder som i sin tur har varit kostnadsdrivande och
            inte på något sätt lett till återställd hälsa och ökat välbefinnande.
            Därför blir det allt angelägnare att starta preventiva verksamheter
            som främjar hälsa också på individnivå. Alltså att på ett kraftfullt
            och proaktivt sätt erbjuda individen möjligheter att få ta hand
            om sin hälsa och sitt välbefinnande men på ett sådant sätt att
            det är ekonomiskt möjligt för vederbörande. I dag finns ett utbud
            av sådana verksamheter inom komplementär- medicinen. Men de finns
            inte inom ramen för den svenska sjukvården och är därmed också
            exkluderade ur de finansieringssystem som finns i form av landstingsskatt
            och statliga bidrag. Trots detta har det visat sig att en stor
            del av medborgarna använder sig av dessa behandlingsmetoder som
            de själva får betala hela kostnaden för, med sina redan beskattade
            pengar. Det vill säga de betalar dubbelt. Det finns en diger dokumentation
            av vetenskapliga undersökningar som visar på de gynnsamma effekterna
            av komplementära behandlingsmetoder till skolmedicinen. Det finns
            till exempel bara när det gäller de gynnsamma effekterna av massage
            och beröring, hundratals vetenskapliga artiklar vilka visar att
            massage kan vara en säker och effektiv komplementär behandlingsmetod
            vid ett flertal diagnostiserade tillstånd. Som exempel kan nämnas
            ryggont, stress, ångest och depression. Världshälsoorganisationen
            (WHO) har numer en omfattande policy och strategi, vilken utvecklats
            vid Centrum för studier för komplementärmedicin vid Karolinska
            Institutet, där man i kraftfulla resolutioner nu uppmanar medlemsländerna
            att försöka integrera den traditionella medicinen och komplementärmedicinen
            med skolmedicinen för att skapa en synergi av de alltmer begränsade
            resurserna som allokeras till hälso- och sjukvård. Det kan nämnas
            att många europeiska länder har anammat detta och har integrerat
            olika komplementära behandlingsmetoder i sin offentligt finansierade
            sjukvård. Det är anmärkningsvärt att Sverige ligger ca femtio
            år efter i detta avseende, när komplementärmedicinen skulle utgöra
            en ordenlig avlastning
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0005.pdf"/>
          <p xml:id="i-EEAEoKcdAu9Yfw3wxQAmKt">
            av en redan tungt belastad sjukvårdsapparat. Det finns brytande
            forskning som visat på fördelarna med komplementärmedicin inom
            det hälsofrämjande området. Därför är nu tiden mogen för att finna
            samarbete mellan skolmedicin och komplementärmedicin.
          </p>
          <p xml:id="i-GNw8C8kSahYhXkhurMMsPB">
            Det som benämns integrativmedicin
          </p>
          <p xml:id="i-K3WwRzzjirLh8tWnVqXfVz">
            Med ledning av ovanstående resonemang, måste det till strukturella
            åtgärder som inbegriper hälsofrämjande aktiviteter så att sjukskrivningstalen
            och läkemedelskonsumtionen sjunker som ett resultat av förbättrad
            hälsa och ökat välbefinnande samt att vårdgivar- och patientillfredställelsen
            ökar. Det är väl känt och dokumenterat att till exempel massage
            aktiverar de kroppsegna oxytocinerga systemen som skapar lugn
            och ro och välbefinnande och som dämpar de adrenerga och noradrenerga
            systemen som aktiveras vid stress. Den kroniska stressen skapar
            illabefinnande och på sikt ohälsa och påverkar såväl fysiska som
            kognitiva, intellektuella och emotionella förmågor. Genom att
            aktivera kroppens egna läkande system som finns biologiskt nedärvda
            utnyttjar man individens egen potential till självhjälp och skapar
            ett kraftfullt preventivt åtgärdsprogram till en ringa kostnad
            jämfört med att ta hand om uppkomna skador och sjukdomar. Trots
            detta har komplementärmedicinen inte släppts in i sjukvården.
          </p>
          <p xml:id="i-W1q5VNhkjURtUUdpHJTyBc">
            Nu krävs nytänkande
          </p>
          <p xml:id="i-KPJ1hWmEzt6yJXpr1tUH6g">
            Nu har dock Sverige kommit i en situation där det inte längre
            av ekonomiska skäl går att hålla komplementärmedicinen borta.
            Det är ytterligare ett argument eftersom de medicinska och vetenskapliga
            skälen inte tycks ha räckt. Men det gäller att försöka skapa ett
            interaktivt interdisciplinärt förhållningssätt som möjliggör ömsesidig
            respekt för varandras kunskaps- och kompetensområden. Det som
            på engelska kallas D.O.P (Delineation of Privileges). Det finns
            behov av mer forskning och utveckling av gemensamma inte- grerade
            = vårdformer. Det är intressant att notera att inom omvårdnadsforskningen
            pågår sådana gränsöverskridande forskningsprojekt. Lika beklagligt
            är det att erfara att det medicinska forskningsrådet inte prioriterar
            sådana medicinska forskningsprojekt. Denna attityd tycks också
            mycket hårdnackad och svår att påverka. Därför behövs nya resurser
            som klart allokeras via ett institut för integrerad medicin till
            forskning inom detta område, med sikte på att ytterligare bekräfta
            och bevisa samband med hälsa, välbefinnande och komplementärmedicin.
            Detta utesluter på intet sätt medicinska kunskaper, men tillsammans
            skapar det ett vidgat synsätt och en
          </p>
          <p xml:id="i-QhdKHEdhLvoWxFpWVQ85Ca">
            synergi och en ekonomisk vinst.
          </p>
          <p xml:id="i-8vW7AGQRRw5zZDgwk9chjJ">
            2003/04:S0644
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0006.pdf"/>
          <p xml:id="i-GmwzTnKbKwsR1HX98yLENA">
            2003/04:S0644
          </p>
          <p xml:id="i-Un1HMUUdrfqvxUhQ7b8SVp">
            Det finns även ett behov av certifiering, gemensam värdegrund,
            synsätt och förhållningssätt, där inte minst skolmedicinen har
            mycket att lära av komplementärmedicinens framgångar beträffande
            hälsa och välbefinnande. Men givetvis har skolmedicinen mycken
            kunskap att bidra med, givet att man inom denna sektor har en
            öppenhet och respekt för komplementärmedicinen. Det ligger i uttrycket
            komplementärmedicin en innebörd av tolkningsföreträde för skolmedicinen
            som är olyckligt och därför skulle själva ordet integrativ medicin
            vara ett mer adekvat uttryck. Det bör tilläggas att på Harvard
            School of Medicine med Dr David Eisenberg i spetsen, arbetar man
            med sådan forskning och undervisning om integrativ medicin i s.k.
            Continuing Medical Educations (CME) Conferences, där experter
            från de olika områdena möts och diskuterar gemensamma fall. Ett
            annat exempel på detta är ett sjukhus i Arizona (http://integrativemedicine.arizona.edu/.)
            med = integrativ medicin, alltså skolmedicin och komplementärmedicin
            tillsammans. Sådana redan gjorda erfarenheter är givetvis av största
            värde att studera. Även om de svenska förhållandena är annorlunda
            i mångt och mycket. Det finns stora internationella seminarier
            och kongresser som enbart handlar om forskning inom komplementärmedicin,
            t.ex. International Symposium on the Science of Touch (ISST) i
            Montreal, den 12—15 maj 2004, med temat Towards an integrative
            medicine. Det finns alltså över hela världen starka krafter för
            att förena och integrera kunskaper som länder människan till godo.
            Sverige får inte hamna utanför denna viktiga hälsofrämjande process,
            speciellt inte i den ogynnsamma situation som landet befinner
            sig vad beträffar ohälsotal och ökande kostnader för dessa. Det
            är således viktigt att örstärka befintliga forsknings-, utvecklings-
            och utbildningsinitiativ samt oppla dessa till vårdutvecklingsinsatser
            vid ett svenskt institut för integrerad medicin. Rent praktiskt
            skulle den integrativa medicinen genomföras på Medical Health
            Clubs. Den modellen har utvecklats i Kanada och USA, där man ombinerar
            och integrerar fysisk aktivitet, som sport och träning i olika
            ormer, med hälsofrämjande komplementära medicinska åtgärder (massage,
          </p>
          <p xml:id="i-6yT3keMCGRgut31GaQZ8SW">
            akupunktur m.m.) och där det också finns läkare och annan sjukvårdspersonal
            som bidrar med sitt kunnande. Här blir verkligen människan i centrum,
            med alla dessa resurser omkring sig. Det har visat sig ha ett
            mycket bra örebyggande (preventivt) värde likväl som rehabiliterande
            effekter. Det är alltså både friska som kommer till Medical Health
            Clubs för att värna om sin hälsa och de som redan drabbats av
            ohälsa. Det sker även en integrering på den nivån. Det finns inte
            heller den ålderssegregering som inns inom olika fritidsaktiviteter
            i Sverige. Vidare finns en annan segregering i Sverige, som innebär
            att friska går till gym, ”Friskis och svettis”, och de sjukskrivna
            får i bästa fall träffa andra olycksbröder och -systrar med samma
            diagnos. Det handlar i högre grad om att se det friska och människans
            läkande örmågor än att bara se till patologins uppgivna attityder.
            Det handlar om att skapa en balans i människors liv, och ge henne
            möjlighet att hantera sin stress och sin livssituation så att
            hon orkar och förmår klara sin tillvaro och sin
          </p>
          <p xml:id="i-5KoGEfqcxb7sHwYFLVkCM3">
            hälsa. Det är den största utmaningen i Sverige idag.
          </p>
          <pb facs="riksdagen-motions-pdf/data/200304/mot_200304_So_0644/mot_200304_So_0644-0007.pdf"/>
          <p xml:id="i-Kd832XESasKySCmF1yVruJ">
            Karolinska — sjukhuset (KS) har startat en verksamhet med personalrehabilitering
            dit KS personal som är i riskzonen för att hamna i sjukskrivning
            och även de som är sjukskrivna skall få komma för att både örebygga
            ohälsa och rehabilitera sin hälsa. Medarbetarna erbjuds en kombination
            av kroppslig behandling med massage och med samtal med en erfaren
            läkare van vid stress- och traumabehandling. Läkaren fungerar
            som en coach som vägleder och stöder medarbetaren. Tanken är att
            det hela skall ungera som hjälp till självhjälp. KS har på detta
            proaktiva sätt bidragit till att örsöka få ner ohälsotalen bland
            medarbetarna. Förslagsvis skulle man på en medicinsk hälsoklubb
            få gå tio gånger på sitt hälsopass för massage och träning och
            coachning (stödjande samtal) efter en initial genomgång av hälsan
            som resulterar i en hälsoprofil med beteendefysiologiska parametrar.
            Om det kvarstår symptom eller tecken på ohälsa som kan tyda på
            sjukdom, eller skada, så finns den medicinska kunskapen under
            samma tak. Det skall vara ett multidisciplinärt omhändertagande.
            Hälsofrämjande personal (Health Providers) finns inom komplementärmedicinen
            och de skulle tillsammans med kunniga och intresserade sjukvårdsutbildade
            personer skapa ett hälsoteam runt individen som söker värna och
            främja sin hälsa. Den gammaldags myten om en allmänläkare som
            skall kunna lite om allt är det dags att avliva. Den kunniga medborgaren
            accepterar inte längre detta. Internet har i hög grad bidragit
            till att personer själva kan skaffa sig en second opinion. Det
            inträffar också att patienterna är mer kunniga inom sitt område
            än den vårdgivare de träffar. Det är också viktigt att påpeka
            att allmänläkarens roll har så till den grad förändrats att det
            har skapat en sådan stress inom själva uppdraget att alltfler
            läkare blir sjukskrivna eller hoppar av. Sist men inte minst är
            det viktigt att framhålla att hälsa är en mänsklig rättighet enligt
            FN:s förklaring om de mänskliga rättigheterna. Högsta möjliga
            tillstånd av hälsa är en mänsklig rättighet (the Highest Attainable
            Standard of Health is a Human Right).
          </p>
          <p xml:id="i-XVztztjaUkcVpAE4X8CDtG" type="date">
            Stockholm den 7 oktober 2003
          </p>
          <p xml:id="i-Jew1R8CTERAktGo97N63jB" type="signatureBlock">
            Anne Marie Brodén (m)
          </p>
          <p xml:id="i-StHVakbhggnb8xqwxd4nPm">
            2003/04:S0644
          </p>
        </div>
      </div>
    </body>
  </text>
</TEI>
