<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00691">
  <teiHeader>
    <fileDesc>
      <titleStmt>
        <title>Fredsprocessen Israel-Palestina</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:691 av Björn Söder m.fl. (SD)</title>
          <idno type="rdwebb">H802691</idno>
          <rs type="number">691</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802691/text</ref>
          <ref type="dokument_url_html">http://data.riksdagen.se/dokument/H802691</ref>
          <ref type="dokumentstatus_url_xml">http://data.riksdagen.se/dokumentstatus/H802691</ref>
          <ref type="docx">http://data.riksdagen.se/fil/09CE3338-043E-4DCE-B3FF-30A52222D2DE</ref>
          <ref type="pdf">http://data.riksdagen.se/fil/12B4DC5C-A939-4FDD-86B4-6038578352F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R6XeZjt5qcdtwhgzG81QAe" type="signed"/>
        <correspContext corresp="i-R6XeZjt5qcdtwhgzG81QAe">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-Re3fSvS6GtpdZjNvuoP4e7" type="submitted">
          <date when="2020-09-30"/>
          <time when="16:16:16"/>
        </correspAction>
        <correspAction xml:id="i-UYB26fhK2Hzjx8j6szTkHm" type="reviewed">
          <date when="2020-09-30"/>
          <time when="17:39:45"/>
        </correspAction>
        <correspAction xml:id="i-9xNAu8bqTiB9MRg1hCJpAk" type="referred">
          <date when="2020-10-14"/>
        </correspAction>
        <correspAction xml:id="i-8HbCKTSEdARYGNcwLEy3TB" type="assigned">
          <date when="2021-04-28"/>
          <time when="17:26:59"/>
        </correspAction>
        <correspContext corresp="i-8HbCKTSEdARYGNcwLEy3TB">
          <ref type="assignedTo">Utrikesutskottet</ref>
        </correspContext>
        <correspAction xml:id="i-5BEQocpi3rKitw2b85Kjwj" type="behandlas_i"/>
        <correspContext corresp="i-5BEQocpi3rKitw2b85Kjwj">
          <ref type="uppgift">2020/21:KU1</ref>
          <ref type="ref_dok_id">H801KU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LANkopjHN6hkCXs63yt7vi" type="behandlas_i"/>
        <correspContext corresp="i-LANkopjHN6hkCXs63yt7vi">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ud1XnFTc71wtwD7ya1zMUE" type="behandlas_i"/>
        <correspContext corresp="i-Ud1XnFTc71wtwD7ya1zMUE">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SLX9VAmcJCqV8xYLeB2Y85" type="motHeader">
        <div xml:id="i-33uv6cTdpPMsizAZ6bCu7q" type="motTitle">
          Motion till riksdagen 2020/21:691 av Björn Söder m.fl. (SD) Fredsprocessen
          Israel–Palestina
        </div>
      </div>
      <div xml:id="i-DNTNL1B5cPMriyebT2QEfB" type="motBody">
        <div xml:id="i-QnwTjTJp8GCXBR1AGSs6Ny" type="motProposal" subtype="förslag">
          <head xml:id="i-As2KfnzscHSbU7ch7XtsmG">
            Förslag till riksdagsbeslut
          </head>
          <list xml:id="i-LN3agsihFo2DZ8WgqCQCoa" style="ol">
            <item xml:id="i-Q6kgsAA2eiF9SyB2su8EiA">
              Riksdagen ställer sig bakom det som anförs i motionen om att
              Sverige bör återkalla sitt erkännande av Palestina och förklara
              det ogiltigt och tillkännager detta för regeringen.
            </item>
            <item xml:id="i-PupBcEZV7PZTwnM5Kd2HZB">
              Riksdagen ställer sig bakom det som anförs i motionen om att
              inte betrakta en statsledning i Palestina där Hamas ingår som
              legitim och tillkännager detta för regeringen.
            </item>
            <item xml:id="i-2boMj8L9XDmSJArMfDuJDN">
              Riksdagen ställer sig bakom det som anförs i motionen om att
              ställa krav på palestinska myndigheten och PLO och tillkännager
              detta för regeringen.
            </item>
            <item xml:id="i-WpjAefm2o2XrDXwFSm9K4g">
              Riksdagen ställer sig bakom det som anförs i motionen om villkor
              för bistånd till palestinska myndigheten och tillkännager detta
              för regeringen.
            </item>
            <item xml:id="i-JVbVfyrSY5ud2Z1TRs56P9">
              Riksdagen ställer sig bakom det som anförs i motionen om att
              formellt erkänna Jerusalem som Israels huvudstad och tillkännager
              detta för regeringen.
            </item>
            <item xml:id="i-86b3wzKoPBGi2KwxhbbDCh">
              Riksdagen ställer sig bakom det som anförs i motionen om att
              flytta Sveriges ambassad i Israel till Jerusalem och tillkännager
              detta för regeringen.
            </item>
          </list>
        </div>
        <div xml:id="i-FdskyU2u4H6q6yT1S5jyaE" type="motContent">
          <head xml:id="i-BLVwvUfXJMgN63FEEXwKJp" type="h1">
            Motivering
          </head>
          <p xml:id="i-72UGC9fzUxiH4Ws4TqgMkL">
            Det internationella samfundets övergripande målsättning i Mellanösternkonflikten
            måste vara en långsiktigt hållbar fred. En grundförutsättning
            för att nå en lösning på konflikten är fredsförhandlingar, där
            det ställs krav på båda parter och där båda parter är beredda
            och ges möjlighet att kompromissa för att nå hållbara lösningar.
            I den mång­åriga konflikten i Israel–Palestina är den viktigaste
            målsättningen en varaktig fred, där båda parter kan leva i fred
            och säkerhet.
          </p>
          <p xml:id="i-Hj4x8LzJVVz3D5AKoobvcB">
            Det hastiga erkännandet av Palestina som den svenska regeringen
            beklagligt pressa­de fram var ett förhastat beslut enligt Sverigedemokraterna.
            Det skapar inte bra förut­sättningar för fred och det kan inte
            ses som representativt för Sverige då regeringen inte hade en
            riksdagsmajoritet bakom sig. Tvärtemot anser vi att Sverige endast
            bör fatta sådana symboliskt viktiga beslut om det finns ett brett,
            blocköverskridande stöd som kan garantera en långsiktig svensk
            linje i frågan. Vi vill därför att regeringen återkallar sitt
            erkännande av Palestina och förklarar erkännandet som ett misstag
            som saknade parlamentarisk förankring.
          </p>
          <p xml:id="i-DW22ePijynKG7af7QkVrT9">
            Dessutom ser vi att beslutet saknar folkrättslig grund. Ett grundläggande
            krav för att erkänna en stat, enligt folkrätten, är att de styrande
            kontrollerar sitt territorium. Även om de två tidigare fienderna
            Fatah och Hamas ingått ett avtal ser vi inga tecken på att detta
            kommer att leda till en långsiktigt fungerande regering, att Hamas
            kommer släppa kontrollen över Gaza eller kunna styra en stat i
            enlighet med demokratiska principer och respekt för mänskliga
            rättigheter. Det är orimligt att Israel ska behöva acceptera Hamas
            som trovärdig och legitim förhandlingspartner. Hamas är en terrororganisation
            och har länge varit tydliga med att de vill förinta staten Israel.
            Sedan 2005 har de beskjutit Israel med tiotusentals raketer.
          </p>
          <p xml:id="i-4Pcis1wxgy6oBr1j1MNJer">
            Hamas urskillningslösa våldsanvändning begränsas däremot inte
            till Israel. Enligt Amnesty International har terrorgruppen gjort
            sig ansvarig för ett stort antal fall av tortyr, kidnappning och
            summariska avrättningar, riktat mot politiska motståndare bland
            det egna folket.
          </p>
          <p xml:id="i-CC4wf7XnS91wH2KYELBk5z">
            Ett erkännande av Palestina med Hamas i en samlingsregering har
            därför varit ute­slutet för Sverigedemokraterna, då vi inte kan
            betrakta en regering med Hamas som legitim. Sveriges regering
            borde åtminstone i sitt erkännande tydligt ha tagit avstånd från
            Hamas och tydligt ha deklarerat att Hamas inte kan ses som en
            legitim part i en samlingsregering. Sverige måste ta avstånd från
            all form av terrorism. Att statsminister Löfven i sin regeringsförklaring
            sade sig vilja ta krafttag mot terrorismen och samtidigt har erkänt
            ett område som delvis styrs av en terrororganisation speglar dubbelmoral.
            Det är motsägelsefullt att vilja stå för fred i Israel–Palestina
            och samtidigt vilja erkänna ett Palestina där förutsättningarna
            för en relation till Israel som präglas av fred och erkän­nande
            är så gott som obefintliga. Därför menar Sverigedemokraterna att
            regeringen i Sverige tydligt bör deklarera att den inte kan betrakta
            en statsledning där Hamas ingår som legitim.
          </p>
          <p xml:id="i-MND7eqrFDCAqKNwKWAuuRY">
            Sverigedemokraternas viktigaste målsättning är att skapa en varaktig
            fred för båda parter. För att en sådan lösning alls ska vara möjlig
            att uppnå krävs förhandlingar där både palestinier och israeler
            tvingas till uppoffringar och avstår från provocerande hand­lingar.
            De palestinska grupperna måste vara beredda att erkänna Israel
            som en judisk stat, upphöra med terrorism och ta avstånd från
            antisemitism, medan Israel måste för­hindra sammandrabbningar
            mellan bosättare och palestinier på Västbanken. Samtidigt måste
            omvärlden ge parterna utrymme att komma fram till varaktiga lösningar.
            Målsätt­ningen för alla måste vara en långsiktig fredslösning,
            inte att vinna kortsiktiga politiska poäng genom att erkänna en
            stat som delvis styrs av en terrororganisation.
          </p>
          <head xml:id="i-Rpe2vGn3tmh4VYnji9Vgei" type="h2">
            Palestinska myndigheten
          </head>
          <p xml:id="i-9CaEXMuyDTv8iw9nVrZa9e">
            Vårt förtroende för Fatah, PLO och palestinska myndigheten är
            också lågt. De har inte visat bättring utan avlönar terrorister
            och mördare, uppmanar till terrorhandlingar och bidrar till att
            sprida antisemitisk propaganda. Amnesty Internationals rapport
            om Gaza och Västbanken 2015/16 ger en tydlig bild av ett skräckvälde,
            där grundläggande mänsk­liga rättigheter systematiskt kränks och
            våld och tortyr mot politiska motståndare tillhör vardagen. Palestinska
            myndigheten visar också stora brister avseende korruption, yttrandefrihet,
            rättssäkerhet och diskriminering av kvinnor. Sveriges utrikesminister
            har tidigare deklarerat att regeringen tänkte ställa motkrav i
            utbyte mot ett erkännande, men några sådana krav blev uppenbarligen
            aldrig verklighet. Både biståndsmiljoner och huvuden fortsätter
            att rulla.
          </p>
          <p xml:id="i-AEWTjvt44XjyitNtRGQMj1">
            I samband med att Sveriges regering mycket beklagligt erkände
            Staten Palestina lanserades en ny femårig resultatstrategi för
            det bilaterala utvecklingsbiståndet. Med strategin ökade man snabbt
            det svenska stödet med 500 miljoner kronor över en fem­årsperiod,
            vilket därmed uppgår till totalt 1,5 miljarder kronor. Tillsammans
            med det humanitära stödet bidrar nu Sverige med över 500 miljoner
            kronor per år till Palestina.
          </p>
          <p xml:id="i-DfRxLdQxN12uU1w5PdjcGs">
            Även via EU, som är största biståndsgivaren till palestinska
            myndigheten, bidrar Sverige med skattemedel. EU:s skattebetalare
            har sedan 1994 skänkt över 50 miljarder kronor till Palestina.
            Enligt den tidigare ordföranden i Palestine International Bank,
            Issam Abu Issa, är korruptionen inom palestinska myndigheten enorm.
            Trots löften från president Abbas om att bekämpa korruptionen
            har nästan ingenting hänt. Enligt Abu Issa försvinner uppemot
            hälften av den samlade palestinska statsbudgeten.
          </p>
          <p xml:id="i-9PYfyE3KR2kB2djRYZdmVC">
            Europeiska revisionsrätten publicerade i december 2013 en rapport
            om biståndet till palestinska myndigheten. I rapporten bekräftas
            omfattande brister vad gäller förvalt­ningen av biståndsmedlen.
            Revisionsrätten krävde därför, som ett direkt villkor för fort­satta
            utbetalningar, en fungerande administration och minskad byråkrati
            på den palestin­ska sidan. Palestinska myndigheten beskrivs i
            rapporten som det enda organ i världen som tar emot EU-stöd utan
            krav på motprestation.
          </p>
          <p xml:id="i-8mbPAhoAznbHxZnRxj2Q32">
            Sverigedemokraterna menar att regeringen bör inta en mer realistisk
            inställning till PLO och palestinska myndigheten och kritisera
            de uppenbara brister som finns samt ställa mycket tydliga krav.
            Sådana krav bör också uppfyllas innan något bistånd över huvud
            taget kan bli aktuellt till palestinska myndigheten.
          </p>
          <p xml:id="i-42eWYtAFHqer6tk7ugjetx">
            För att Sverige på riktigt ska göra skillnad i Israel–Palestinakonflikten
            bör det pale­stinska biståndet tydligare granskas. Sverige måste
            ställa krav på att den palestinska myndigheten bättre uppfyller
            demokratiska principer, bekämpar korruption och respek­terar mänskliga
            rättigheter för att få bilateralt svenskt bistånd.
          </p>
          <p xml:id="i-EYNYcydGUJQddcuw7kseCS">
            Ytterligare krav måste vara att palestinska myndigheten upphör
            med alla belöningar för och hyllningar av terrorism och mord och
            uppmaningar till terrordåd samt tar tydligt avstånd från antisemitism
            och visar prov på vilja att styra i enlighet med demokratiska
            principer och mänskliga rättigheter samt i fredlig relation med
            Israel.
          </p>
          <p xml:id="i-TVdXXLyGfEeVBif7gdTKNb">
            Sverigedemokraterna föreslår därför en avveckling av biståndsmedlen
            så länge myn­digheten inte lever upp till ovan nämnda krav.
          </p>
          <head xml:id="i-Y3tSTpLK8CnNFAfRoptmhw" type="h2">
            Erkännande av Jerusalem som Israels huvudstad och ambassadflytt
          </head>
          <p xml:id="i-6GHXyP7CgkPxJijdn8phxF">
            Den 19–26 april 1920 beslöt de allierade segermakterna efter
            första världskriget i San Remo att inom det brittiska mandatet
            Palestina garantera inrättandet av ett nationellt hemland för
            det judiska folket. Texten är tydlig i San Remo-konferensens beslut
            med att ”erkännande har därmed gjorts av det historiska sammanhang
            det judiska folket har med Palestina och grunderna för att återupprätta
            sitt nationella hem i landet”.
          </p>
          <p xml:id="i-JZoNZpbaZD7MbAtynkgrP9">
            Beslutet, som var lagligt bindande, följde internationella rättssystem,
            som också kallas folkrätten och hade den brittiska så kallade
            Balfourdeklarationen från 1917 som utgångspunkt. Palestinamandatet
            innehöll vid den här tiden det man i dag kallar Israel och Jordanien.
            Enligt detta avtal tillhör det som kallas Västbanken Israel fullt
            ut.
          </p>
          <p xml:id="i-VFU8HXrfnKJkfitPoc29J8">
            I juli 1922 tillerkände Nationernas förbund (NF) Storbritannien
            Palestina som mandat. Man erkände det historiska bandet mellan
            det judiska folket och landet. Storbritannien fick till uppgift
            att underlätta inrättandet av ett judiskt nationalhem i Palestina.
            Palestina­mandatet omfattade hela det område som idag är Israel,
            Västbanken, Gaza, Golanhöjder­na och Jordanien.
          </p>
          <p xml:id="i-7ukfmmBZToPpSg5zbkXPdQ">
            I september 1922 bestämde NF:s råd och Storbritannien att det
            judiska nationalhem­met inte skulle omfatta området öster om Jordanfloden,
            vilket utgjorde tre fjärdedelar av mandatet. Området öster om
            Jordanfloden blev sedan det hashemitiska kungadömet Jordanien.
          </p>
          <p xml:id="i-Rw1uTSzeTt2obBmYry7GUB">
            1937 rekommenderade britterna en delning av landet i två stater,
            en judisk och en arabisk. Det judiska ledarskapet accepterade
            idén om en delning och auktoriserade den judiska byrån att förhandla
            med den brittiska regeringen i ett försök att omformulera vissa
            aspekter i förslaget. Araberna var kompromisslösa emot alla planer
            på någon form av delning.
          </p>
          <p xml:id="i-M4oRbwJZNCcyxSiAzSmQY4">
            De motstridiga kraven från de judiska och arabiska samfunden
            ledde till att den brittiska regeringen i april 1947 begärde att
            ”Palestinafrågan” skulle flyttas över till FN:s generalförsamling.
            Som ett resultat av detta inrättades en specialkommitté för att
            rita upp ett förslag om landets framtid. FN föreslog en delning
            av Palestinamandatet, där en arabisk och en judisk stat skulle
            skapas. FN:s delningsplan av det brittiska Palestina­mandatet
            från 1947 innebar att hela Jerusalem med omnejd skulle betraktas
            som en internationell zon. En kvalificerad majoritet av FN:s medlemmar
            röstade för förslaget och generalförsamlingen antog resolution
            181(II). Judarna accepterade delningsförslaget men arabstaterna
            och de palestinska araberna gjorde det inte.
          </p>
          <p xml:id="i-13ePyehj9FXga2rVsN7pEU">
            När staten Israel utropades 1948 anföll de intilliggande arabstaterna
            Israel i syfte att utplåna staten. Östra Jerusalem ockuperades
            av dåvarande Transjordanien och judarna fördrevs, medan västra
            Jerusalem blev en del av Israel. I samma aggressionskrig ocku­perade
            även Transjordanien Västbanken, och Egypten intog Gaza.
          </p>
          <p xml:id="i-FjBDVYgW4sRaAFxiMmLafr">
            När det israeliska parlamentet, Knesset, höll sitt första ordinarie
            sammanträde 1949 beslutade man att Jerusalem är den judiska statens
            huvudstad, vilket det har varit sedan 1950 då Israel flyttade
            sin regering till västra Jerusalem. I dag finns nu parlamentet,
            presidenten, högsta domstolen och departementen, men även sociala
            och kulturella institutioner och myndigheter, installerade i Jerusalem.
          </p>
          <p xml:id="i-G8FKd2GDQ8AZuCeKXmqatP">
            När arabstaterna 1967 gjorde ett nytt försök att utplåna Israel,
            tog Israel Västbanken från Jordanien, som då hade ockuperat den
            illegalt i 19 år. Man tog även Jerusalem som lidit under samma
            ockupation och sedan dess har Jerusalem varit en odelad huvudstad
            för Israel. Att staden står under israelisk kontroll har inneburit
            att människor från alla religioner kunnat komma dit. Så var inte
            fallet när östra delen stod under arabisk kontroll.
          </p>
          <p xml:id="i-8pi36Yyu6Zo8quU1kAYynp">
            Sverigedemokraterna anser att Sverige bör göra det som redan
            är självklart och som judarna själva känt till i 3 000 år (då
            kung David köpte platsen som i dag är Tempel­berget), nämligen
            att erkänna Jerusalem som Israels huvudstad och flytta den svenska
            ambassaden från det finansiella centret Tel Aviv till huvudstaden
            Jerusalem. Sveriges ambassad bör givetvis vara förlagd till samma
            stad som Israel styrs ifrån och Jerusalem är de facto Israels
            huvudstad.
          </p>
        </div>
        <div xml:id="i-8EzDWgzPYnArXS6DUFJRYW" type="signatureBlock">
          <list xml:id="i-SH3ewy19KdQTWSRn5nPBfj">
            <item xml:id="i-EkXLDDacRTVEuwoHirqjne" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-EpWWZjDPcvd3M2SrEUKEJJ" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-MrxYLErhvXX8yYdW8s9mUN" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
            <item xml:id="i-9ewBuYRrTsJnGUNP7fRMqC" who="i-7p7goD9VC5HZh4VdEN1AFo" type="signature">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
