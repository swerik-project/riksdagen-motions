<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02203">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-JfXYdmqhTQWYWTgjZHSGEn">av Ulrika Liljeberg m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2203 av Ulrika Liljeberg m.fl. (C)</title>
          <idno type="rdwebb">HA022203</idno>
          <rs type="number">2203</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022203/text</ref>
          <ref type="dokument_url_html">https://data.riksdagen.se/dokument/HA022203</ref>
          <ref type="dokumentstatus_url_xml">https://data.riksdagen.se/dokumentstatus/HA022203</ref>
          <ref type="pdf">https://data.riksdagen.se/fil/015B6712-8C6A-44FF-A60A-EA3726A0595B</ref>
          <ref type="docx">https://data.riksdagen.se/fil/4BC8D9FD-1607-4C5B-8B27-0B9722F99125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXYdmqhTQWYWTgjZHSGEn</idno>
            <name>Ulrika Liljeberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-78a4EsUTxFjapSGxMPXFai" type="signed"/>
        <correspContext corresp="i-78a4EsUTxFjapSGxMPXFai">
          <note type="signatory" corresp="i-JfXYdmqhTQWYWTgjZHSGEn"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-LHNecLttGkFNptLa6AG81p"/>
        </correspContext>
        <correspAction type="submitted" xml:id="i-AqZXxuwxZX3ngWNbUpTHEd">
          <date when="2022-11-23"/>
          <time when="16:00:36"/>
        </correspAction>
        <correspAction type="reviewed" xml:id="i-BJ3CQtUphuK7hKpg687X7r">
          <date when="2022-11-23"/>
          <time when="19:04:01"/>
        </correspAction>
        <correspAction type="referred" xml:id="i-PzNjbKKNAj1JHc1VNfhQNq">
          <date when="2022-12-01"/>
        </correspAction>
        <correspAction type="assigned" xml:id="i-Wia3NSgsfSe4T7Ki9jQ4u8">
          <date when="2023-10-17"/>
          <time when="12:37:24"/>
        </correspAction>
        <correspContext corresp="i-Wia3NSgsfSe4T7Ki9jQ4u8">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-RQ94Pdu98Wkv6Mck6Tm1Yt"/>
        <correspContext corresp="i-RQ94Pdu98Wkv6Mck6Tm1Yt">
          <ref type="uppgift">2022/23:JuU1</ref>
          <ref type="ref_dok_id">HA01JuU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2203 av Ulrika Liljeberg m.fl. (C) Utgiftsområde 4 Rättsväsendet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-5fXgQBKVkDSTTYgsnnhC6g">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-6RvwK8fLXUAmrsSqbrc6Yc">
              Riksdagen anvisar anslagen för 2023 inom utgiftsområde 4 Rättsväsendet
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-3w1wbgEJTyjcoNxFbQYjNr">
            Motivering
          </head>
          <p xml:id="i-KEKuvsJvfFSUoQh5NQD6iQ">
            Rättsväsendet är den yttersta garanten för det svenska rättssamhället
            och en grundpelare i vår rättsstat och liberala demokrati. Den
            främsta uppgiften för rättsväsendet är att skydda människors fri-
            och rättigheter, både från brott som begås av enskilda personer
            och från statsmaktens godtycke eller maktmissbruk. De senare åren
            har vittnat om en särskilt problematisk utveckling för tryggheten
            i Sverige, med ökad otrygghet och grova brott, exempelvis i gängkriminella
            sammanhang, men också i nära relationer. Att upp­rätthålla rättsstaten
            och tryggheten i hela landet är en av statens kärnuppgifter.
          </p>
          <p xml:id="i-PLF1P5gP6k8tmyyA5dcgxj">
            För att lösa denna uppgift krävs krafttag. Det krävs utökade
            befogenheter och brottsförebyggande arbete i våra skolor samt
            i våra kommuner. Det krävs att polisen blir fler och får fler
            verktyg i brottsutredningar. Polisen måste också vara närvarande,
            till­gänglig och synlig för människor i hela landet. Den ska ha
            ett långsiktigt mandat och de lokala poliserna ska i största möjliga
            mån jobba med uppgifter kopplade till det lokala området. Det
            krävs en förstärkning av hela rättskedjan, från att förebygga
            brott till att hjälpa de som avtjänat straff tillbaka till en
            brottsfri vardag. Tryggheten består också i att lagarna är tydliga
            och rättssäkerheten stark, så att ingen döms för brott som den
            inte har begått.
          </p>
          <head type="h2" xml:id="i-PVmADqk5eYnT9XybDaFTZD">
            Polisen
          </head>
          <p xml:id="i-VUrXF4Z2pQbRhKSo9vS2tJ">
            Polisen har en central roll för att beivra, begränsa och lösa
            brottslighet. Centerpartiet vill se en kraftig resursförstärkning
            till Polismyndigheten, för att garantera polisens lokala närvaro,
            öka antalet arbetade polistimmar, skapa förutsättningar för bättre
            arbetsvillkor och en bättre arbetsmiljö samt för att ge polisen
            möjlighet att bekämpa brottslighet både i hemmet och på gatorna.
            Inom ramen för det så kallade januariavtalet var Centerpartiet
            med och slog fast att antalet polisanställda skulle öka med 10
            000 personer från 2018 till 2024, varav de flesta ska vara poliser.
            Det är en välkommen resursförstärkning, men kommer inte vara tillräcklig.
            Centerpartiet arbetar för att öka polistätheten ytterligare, för
            att på sikt motsvara en europeisk genomsnittsnivå. I denna ambition
            måste mer resurser gå till att särskilt stärka de anställdas arbetsmiljö
            och arbetsvillkor, så att fler personer lockas till yrket, men
            även för att kunna konkurrera med andra arbetsgivare såsom säkerhets-,
            övervaknings- eller försäkringsbolag. Under detta år har det även
            skjutits till medel för att stärka NFC:s verksamhet för att kunna
            jobba snabbare med mer tekniskt krävande forensiska inslag i utredningar
            – en satsning vi nu ser fram emot fortsätter under kommande år.
          </p>
          <p xml:id="i-Jy6E3V8A4EKzq7B2N8R6mv">
            Polisen måste vara lokalt förankrad. För att värna och förstärka
            medborgarnas förtroende för polisen krävs att polisen inte enbart
            arbetar med grov kriminalitet, utan också prioriterar resurser
            till arbetet med mer vardaglig brottslighet som skadegörelse,
            stölder och buskörningar. En lokalt förankrad polis utgör också
            ett viktigt verktyg i kampen mot mer grov brottslighet, då lokal
            förankring är en förutsättning för att kunna arbeta förebyggande
            och kunna bedriva brottsutredningar i de områden där organiserad
            brottslighet och gängkriminalitet är mer vanligt förekommande.
            Centerpartiet vill därför se en riktad satsning för att stärka
            polisens lokala närvaro i hela landet, såväl på lands­bygd som
            i städer. Det krävs också att Polismyndigheten får förutsättningar
            att fördela arbetsuppgifterna på ett effektivt sätt.
          </p>
          <p xml:id="i-2U16uHAh9WsJ7ShCCsbUJq">
            Ett problem som försvårar det brottsbekämpande arbetet är att
            de samhällen som är hårdast drabbade också är de samhällen där
            förtroendet för de rättsvårdande myndig­heter är svagast. Åtgärder
            måste till för att överbrygga klyftan mellan medborgarna och myndigheterna,
            så att alla känner att de får den hjälp de behöver när de behöver
            den och att fler vågar och vill anmäla brott och vittna mot brottslingar.
            Centerpartiet vill därför se satsningar på lokala trygghetsvärdar
            anställda av Polismyndigheten, som kan arbeta för ett ökat förtroende
            och stärkt lokalförankring mellan myndigheten och områden särskild
            drabbade av kriminalitet.
          </p>
          <head type="h2" xml:id="i-KA4Xqm9p5v9d1tgtWTi2rh">
            Våld i nära relation
          </head>
          <p xml:id="i-JySrsF8t1AzKF3JaDYAZuU">
            Ingen människa ska behöva leva i rädsla för att bli slagen eller
            utsatt för hot och frids­kränkningar. Våld i nära relation är
            ett allvarligt och omfattande samhällsproblem. Problemet finns
            inom alla delar av befolkningen, inom alla samhällsklasser, alla
            åldrar och i olika typer av nära relationer, men drabbar på ett
            helt överskuggande sätt kvinnor. Den nationella omfångsundersökningen
            Våld och hälsa visade att var femte kvinna i Sverige någon gång
            under sitt vuxna liv hade utsatts för upprepat och systematiskt
            psykiskt våld av tidigare eller aktuell partner. Var femte kvinna
            uppgav också att de någon gång under sitt liv hade utsatts för
            allvarligt sexuellt våld. Detta kan vi inte låta fortgå.
          </p>
          <p xml:id="i-UxwDJ3ZgTyH4a8weAtKsuh">
            Kvinnor som lämnat våldsamma relationer behöver stor trygghet
            och säkerhet. Men idag finns det inga krav på vad en kvinnojour
            ska uppfylla. I många fall är så mycket som hälften av de boende
            på kvinnojourer barn, men de får ofta inget stöd då det inte finns
            krav på det. Socialstyrelsens kartläggning av skyddade boenden
            visar att lika många vuxna som barn bor på skyddat boende. Det
            konstaterades även att stödet, det vill säga ett långsiktigt stöd
            efter utflytt från skyddat boende, måste ökas. Att säkra att barnen
            får stöd i denna helt grundläggande verksamhet i samhället är
            avgörande för att minska våldet på sikt och för att ta barnen
            igenom det trauma de upplever.
          </p>
          <p xml:id="i-VRJu5KuvPwMyKhKpPbsHuB">
            Ytterligare ett område där många drabbas av hot, våld och trakasserier
            är under en bodelningsprocess. De allra flesta genomgår sådana
            processer som vänner, men det finns fall där en part motsätter
            sig och med olika medel utövar påtryckningar mot den andra parten.
            Centerpartiet vill se en genomgripande utredning för att se över
            förut­sättningarna för att göra bodelningsprocesser mer effektiva
            och minimera möjligheterna att använda dem som utpressningsmedel
            mot tidigare partners, samtidigt som vi behåller tryggheten i
            systemet. En åtgärd som här skulle vara av stort värde är att
            utöka den rätt till rättshjälp som erbjuds individer som genomgår
            bodelningsprocesser. Detta för att kunna bistå ekonomiskt svagare
            parter att på ett fullgott sätt tillvarata sina intressen i sådana
            processer. Vidare vore det av vikt för våldsutsatta att kunna
            få stöd av sina ombud i sådana processer i anslutning till brottmålsprocesser.
          </p>
          <head type="h2" xml:id="i-7EeXEiNvv9sTo8C2LLJr7J">
            Stärk hela rättskedjan
          </head>
          <p xml:id="i-MNnSJbNxVcJNdkkcDSHatZ">
            I den pågående expansionen av rättsväsendet är det viktigt att
            anta ett helhetsperspektiv. Centerpartiet vill se ett helhetsgrepp
            om frågorna – från det brottsförebyggande arbetet till stödinsatser
            för att återanpassa individer som avtjänat sina straff. Det är
            därför viktigt att ge alla myndigheter i hela rättskedjan goda
            förutsättningar och de resurser som krävs för att de ska kunna
            hantera de ärenden som varje år strömmar igenom myndigheternas
            verksamhet. Sveriges domstolar har den senaste mandatperioden
            sett en ökad måltillströmning som resultat av de reformer som
            redan vidtagits för att komma åt grövre kriminalitet. I det kommande
            reformarbetet är det därför viktigt att ge Sveriges domstolar
            möjligheter att fortsatt utöka organisationen. Att rekrytera domare
            är exempelvis ett arbete som tar tid. Domstolarna har dessutom
            ett brett uppdrag i förhållande till samhället, där de inte bara
            hanterar brottmål, utan fyller en viktig roll som opartisk instans
            i många andra ärenden och mål, som med tiden kommit att öka i
            komplexitet. Vi vill därför anslå extra resurser för att säkerställa
            att landets domstolar står beredda att hantera de mål och ärenden
            som förväntas bli fler de kommande åren.
          </p>
          <p xml:id="i-DDBJmaa38jGjboKeze3qyH">
            Centerpartiet vill också ha ett starkare brottsofferperspektiv
            i rättsväsendet. Personer som har blivit utsatta för brott måste
            ha rätt till, och möjlighet att få, information från rättsväsendet
            om det aktuella fallet samt om vilka resurser som finns tillgängliga
            för att stötta brottsoffret. Därtill måste det finnas professionell
            personal som kan erbjuda det stöd som behövs. Centerpartiet vill
            också återställa rätten till målsägandebiträde i överinstans,
            för att garantera stöd till brottsoffer under hela rättsprocessen.
            Dessutom bör systemet med skadestånd för brottsoffer ses över
            för att göra det enklare för brotts­offer att få ut sina skadestånd.
            Vi vill också att polisen får ett tydligare ansvar att hänvisa
            brottsoffer till brottsofferjourerna.
          </p>
          <head type="h2" xml:id="i-GBTjJL798WKuQqK4fzs5PV">
            Centerpartiets överväganden
          </head>
          <p xml:id="i-HUkVQn3qGrFgBba1BYzcx3">
            Tabell 1 Anslagsförslag 2023 för utgiftsområde 04 Rättsväsendet
          </p>
          <p xml:id="i-JeWWiuCoLGMpoppYAh4XhK">
            Tusental kronor
          </p>
          <table xml:id="i-KrZsR6vy489E18tHqZn5p9">
            <row style="label" xml:id="i-JdJCZrKv2NoJ7D3hRd7YCJ">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-L8pbsnbRBgwHQoMsFrrZy4">
              <cell>
                1:1
              </cell>
              <cell>
                Polismyndigheten
              </cell>
              <cell>
                37 043 384
              </cell>
              <cell>
                ±0
              </cell>
            </row>
            <row xml:id="i-XvpbjwjPaS8YcwYNFoUvzH">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                2 060 983
              </cell>
              <cell>
                ±0
              </cell>
            </row>
            <row xml:id="i-9TzWpCvCRvrAQFdiwfh5qm">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                2 302 661
              </cell>
              <cell>
                ±0
              </cell>
            </row>
            <row xml:id="i-M6nudu1T8UKjLvtXvhrq42">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                952 757
              </cell>
              <cell>
                ±0
              </cell>
            </row>
            <row xml:id="i-8xHMBGAQLPNqJ3nN3mVvf2">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                7 051 168
              </cell>
              <cell>
                50 000
              </cell>
            </row>
            <row xml:id="i-GtE3oYTKKNn8gsAnvHd33x">
              <cell>
                1:6
              </cell>
              <cell>
                Kriminalvården
              </cell>
              <cell>
                13 383 310
              </cell>
              <cell>
                ±0
              </cell>
            </row>
            <row xml:id="i-FB2Hj22VKnr5SeKuPfzF5c">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                231 644
              </cell>
              <cell>
                ±0
              </cell>
            </row>
            <row xml:id="i-9Ttgu7YyX8VkKXTnBF6ioM">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                587 265
              </cell>
              <cell>
                ±0
              </cell>
            </row>
            <row xml:id="i-KJJi1dhivtmgg1yFZcjHaB">
              <cell>
                1:9
              </cell>
              <cell>
                Brottsoffermyndigheten
              </cell>
              <cell>
                53 390
              </cell>
              <cell>
                ±0
              </cell>
            </row>
            <row xml:id="i-MVNEmjKBLUeh96o1FeoGmw">
              <cell>
                1:10
              </cell>
              <cell>
                Ersättning för skador på grund av brott
              </cell>
              <cell>
                221 953
              </cell>
              <cell>
                ±0
              </cell>
            </row>
            <row xml:id="i-LnnRiHRuHb2tnX4NgCGdfK">
              <cell>
                1:11
              </cell>
              <cell>
                Rättsliga biträden m.m.
              </cell>
              <cell>
                3 961 357
              </cell>
              <cell>
                −40 000
              </cell>
            </row>
            <row xml:id="i-T2xLMvwpyjAUDUDCqopjD8">
              <cell>
                1:12
              </cell>
              <cell>
                Kostnader för vissa skaderegleringar m.m.
              </cell>
              <cell>
                94 987
              </cell>
              <cell>
                −10 000
              </cell>
            </row>
            <row xml:id="i-S9RUvD39B4z1yzbCXM5XmQ">
              <cell>
                1:13
              </cell>
              <cell>
                Avgifter till vissa internationella sammanslutningar
              </cell>
              <cell>
                19 174
              </cell>
              <cell>
                ±0
              </cell>
            </row>
            <row xml:id="i-2gWFYAjLeykgAcBFr34xRB">
              <cell>
                1:14
              </cell>
              <cell>
                Bidrag till lokalt brottsförebyggande arbete
              </cell>
              <cell>
                100 157
              </cell>
              <cell>
                ±0
              </cell>
            </row>
            <row xml:id="i-Md44gdBJHLiiW27TCXA4q6">
              <cell>
                1:15
              </cell>
              <cell>
                Säkerhets- och integritetsskyddsnämnden
              </cell>
              <cell>
                28 231
              </cell>
              <cell>
                ±0
              </cell>
            </row>
            <row xml:id="i-2kRav7uxRfZnEGbupNM1yt">
              <cell>
                1:16
              </cell>
              <cell>
                Domarnämnden
              </cell>
              <cell>
                11 433
              </cell>
              <cell>
                ±0
              </cell>
            </row>
            <row xml:id="i-7bejBJ2xTZWBqW9ekzbtdV">
              <cell>
                1:17
              </cell>
              <cell>
                Från EU-budgeten finansierade insatser avseende EU:s inre säkerhet, gränsförvaltning och visering
              </cell>
              <cell>
                202 000
              </cell>
              <cell>
                ±0
              </cell>
            </row>
            <row xml:id="i-3xfB8vwfNxRwGMfqnmnkyn">
              <cell>
                Summa
              </cell>
              <cell>
                68 305 854
              </cell>
              <cell>
                ±0
              </cell>
            </row>
          </table>
          <p xml:id="i-Q3Ju2r9WUJdiP1vWNLweL5">
            Centerpartiet välkomnar, på ett generellt och övergripande plan,
            regeringens förslag till förstärkningar inom utgiftsområde 4,
            men vill inom ramen för ett antal av de aktuella anslagen göra
            en del omprioriteringar.
          </p>
          <p xml:id="i-BRYGs3C2V2GjX3F3yAwuSr">
            Inom ramen för den föreslagna nivån på anslag 1:1 bör 250 miljoner
            kronor per år, från och med 2023, användas för att stärka den
            lokala polisnärvaron i hela landet. För att finansiera anställandet
            av polisstödsassistenter – personal som kan hantera arbets­uppgifter
            som inte kräver en polisutbildning – bör 75 miljoner kronor användas
            år 2023. För samma ändamål bör 150 miljoner kronor användas år
            2024 och 185 miljoner kronor användas år 2025. Centerpartiet föreslår
            därtill att så kallade trygghetsvärdar anställs, i syfte att stärka
            banden mellan Polismyndigheten och medborgare i brottsdrabbade
            områden. För att finansiera detta bör 26,45 miljoner kronor användas
            per år från och med år 2023. 200 miljoner kronor av anslaget bör
            år 2023 användas för en särskild satsning för att stärka arbetsmiljön,
            inklusive möjligheten till en lönesatsning för de poliser som
            arbetar direkt mot gängkriminalitet, som är i yttre tjänst och
            som är om­rådespoliser. För samma syfte bör 200 miljoner kronor
            användas per år 2023–2024. Satsningarna bedöms kunna genomföras
            genom omfördelningar inom ramen för anslag 1:1. Anslaget beräknas
            minska med 130 miljoner kronor per år 2024–2025 till följd av
            att regeringens förslag till förstärkning på motsvarande belopp,
            som motiveras av kommande lagstiftning, avvisas. Centerpartiet
            inväntar lagförslaget innan vi tar ställning till såväl lagförslaget
            som de resursbehov som kan komma att uppstå. Vi ämnar åter­komma
            med förslag till anslagsnivå för 2024 i samband med budgetbehandlingen
            för år 2024.
          </p>
          <p xml:id="i-J1ShBE27Q7dc2AFvXQ5RsE">
            Anslag 1:3 beräknas minska med 30 miljoner kronor per år 2024–2025
            till följd av att regeringens förslag till förstärkning på motsvarande
            belopp, som motiveras av kommande lagstiftning, avvisas. Centerpartiet
            inväntar lagförslaget innan vi tar ställning till såväl lagförslaget
            som de resursbehov som kan komma att uppstå. Vi ämnar återkomma
            med förslag till anslagsnivå för 2024 i samband med budgetbehandlingen
            för år 2024.
          </p>
          <p xml:id="i-MJz8YLrNtuWraLPiYrcAUr">
            Anslag 1:4 beräknas minska med 20 miljoner kronor per år 2024–2025
            till följd av att regeringens förslag till förstärkning på motsvarande
            belopp, som motiveras av kommande lagstiftning, avvisas. Centerpartiet
            inväntar lagförslaget innan vi tar ställning till såväl lagförslaget
            som de resursbehov som kan komma att uppstå. Vi ämnar återkomma
            med förslag till anslagsnivå för 2024 i samband med budgetbehandlingen
            för år 2024.
          </p>
          <p xml:id="i-KpH4jSryvr1vN3sN5YkGFa">
            Anslag 1:5 föreslås öka med 50 miljoner kronor år 2023. Centerpartiet
            anser att det är centralt att Sveriges domstolar ges förutsättningar
            att påbörja den utbyggnad av verksamheten som är nödvändig för
            att kunna möta den ökade måltillströmning som kan förväntas framöver.
            Av samma anledning beräknas anslaget öka med 50 miljoner kronor
            per år från och med 2024.
          </p>
          <p xml:id="i-ASjEhj2GU4vm4jjKQrPKtR">
            Anslag 1:11 föreslås öka med 10 miljoner kronor år 2023 för att
            möjliggöra en utökad rätt till rättshjälp i bodelningsprocesser.
            Av samma anledning beräknas anslaget öka med 10 miljoner kronor
            per år 2024–2025. Centerpartiet vill att det genomförs effektiv­iseringar
            och en förstärkt tillsyn av arvoden till rättsliga biträden. Av
            denna anledning föreslås anslaget minska med 50 miljoner kronor
            år 2023. Av samma anledning beräknas anslaget minska med 50 miljoner
            kronor per år 2024–2025.
          </p>
          <p xml:id="i-4wHSxWHtcT7gs7VHSeCUmN">
            Anslag 1:12 föreslås minska med 10 miljoner kronor år 2023. Anledningen
            är att Centerpartiet vill genomföra effektiviseringar och en översyn
            av rätten till vissa ersätt­ningar vid frihetsberövanden. Av samma
            anledning beräknas anslaget minska med 10 miljoner kronor per
            år 2024–2025.
          </p>
          <p xml:id="i-Kdkh9LYkF8hFe6K67dpk3g">
            Anslag 1:15 beräknas minska med 4,2 miljoner kronor per år 2024–2025
            till följd av att regeringens förslag till förstärkning på motsvarande
            belopp, som motiveras av kommande lagstiftning, avvisas. Centerpartiet
            inväntar lagförslaget innan vi tar ställning till såväl lagförslaget
            som de resursbehov som kan komma att uppstå. Vi ämnar åter­komma
            med förslag till anslagsnivå för 2024 i samband med budgetbehandlingen
            för år 2024.
          </p>
        </div>
        <div type="motSignatures">
          <list>
            <item xml:id="i-NEMTaiSwWYA4k5cSjzewzW">
              Ulrika Liljeberg (C)
            </item>
            <item xml:id="i-L9gE2hambU3ueLN17xGr3U">
              Malin Björk (C)
            </item>
            <item xml:id="i-4cXJKHxAn9ZmqgyfC2DsBS">
              Helena Vilhelmsson (C)
            </item>
          </list>
        </div>
      </div>
    </body>
  </text>
</TEI>
