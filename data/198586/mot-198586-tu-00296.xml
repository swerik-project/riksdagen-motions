<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00296">
  <teiHeader>
    <fileDesc>
      <titleStmt>
        <title>Avveckling av regleringen av taxinäringen</title>
        <author corresp="i-B1QAmZ6hd8iYYbZ4y9ee12 i-3uaN5fvSUmBMXgqnzrb6Yb">Alf Wennerfors och Görel Bohlin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avveckling av regleringen av taxinäringen</title>
          <idno type="rdwebb">G902t296</idno>
          <rs type="number">t296</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t296/text</ref>
          <ref type="dokument_url_html">http://data.riksdagen.se/dokument/G902t296</ref>
          <ref type="dokumentstatus_url_xml">http://data.riksdagen.se/dokumentstatus/G902t296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>-talet föreslog riksdagsmannen Hans Lindblad</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>Alf Wennerfors</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>Görel Bohlin</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YX9h7ZZPLJAiWrPYPZAaMS" type="signed"/>
        <correspContext corresp="i-YX9h7ZZPLJAiWrPYPZAaMS">
          <note type="signatory" corresp="r-0"/>
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-3uaN5fvSUmBMXgqnzrb6Yb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_296/mot_198586_t_296-001.pdf"/>
      <div xml:id="i-DYzMBQLinJrvustaSVPXw1" type="motHeader">
        <div xml:id="i-A6AG7ThcWrFPEDeTWzKpbh" type="motTitle"/>
        <div xml:id="i-CoD7phNdYShY3jTdqAsXZU" type="motSubmissionInfo"/>
      </div>
      <div xml:id="i-BBZknmhiqLVSn6GwFs8XrR" type="motBody">
        <div xml:id="i-UuM5z49AW3XNjXczAVdcqM">
          <p xml:id="i-TpVcJKv4VK7WdoL8iLRYFQ">
            Motion till riksdagen 1985/86:T296
          </p>
          <p xml:id="i-FfgVXkw53Hr6VWFdjT3Y5P">
            Alf Wennerfors och Görel Bohlin (m) Avveckling av regleringen
            av taxinäringen
          </p>
          <p xml:id="i-SvkEFCNzdXt5AWyhsXx75N">
            Taxi i Storstockholmsområdet fungerar dåligt. Detta drabbar 100
            000-tals invånare som på olika sätt är beroende av taxi. Eftersom
            Stockholms-Taxi är en monopolverksamhet — totalt utan konkurrens
            — har stockholmaren ingen valfrihet. Stockholm är som landets
            huvudstad en riksangelägenhet. 100 000-tals besökare från när
            och fjärran drabbas också. Utländska affärsmän och turister blir
            synnerligen förvånade över den dåliga taxiservicen i landets största
            stad. Att Stockholms taxibilar exempelvis avvisar kreditkort finner
            de mycket märkligt. I slutet av 1960-talet föreslog riksdagsmannen
            Hans Lindblad (fp) från Gävle i en av de mest kortfattade motioner
            som förekommit i modern tid att Sveriges riksdag borde ligga i
            Arboga. Motiveringen var att Stockholms taxi inte fungerade. Motionen
            avslogs. Det är möjligt att man framdeles måste överväga att på
            nytt väcka denna motion. Under de senaste 20 åren har taxisituationen
            bara försämrats. Den 31 december 1985 handlade Harry Scheins kolumn
            i Dagens Nyheter om taxisituationen. Vi citerar:
          </p>
          <p xml:id="i-U5niYYc3N7YM9DjXb9WiEy">
            Denna kolumn skrivs medan jag är köordnad. Mitt arbete tvingar
            mig till en hel del representation. Därför åker jag mycket taxi,
            försöker åtminstone göra det. I varje fall vet jag vad jag skriver
            om, är en av Stockholms mest köordnade slagpåsar. På morgnarna
            brykar jag ge upp efter någon halvtimme, när det gått upp för
            mig att jag redan hade varit på kontoret om jag hade valt kollektivtrafik.
            Jag bor nära Danderyds sjukhus. Där finns tunnelbanan — och en
            taxistation vars direkttelefon, i likhet med de flesta stolptelefoner,
            inte har fungerat på evigheter. Oftast står där ett antal lediga
            taxi. De väntar på en körning medan vi väntar på en telefonist.
            Om man har tur kan man kopplas från en automatisk telefonsvarare
            till en annan. På det sättet får man, medan man väntar, lite omväxling
            i dubbel bemärkelse, så att säga. På den första telefonsvararen
            säger en kvinnlig röst att man är köordnad. Hon ber oss vänta
            lite, så kommer vi strax fram. Det gör vi också, till den andra
            telefonsvararen. Där säger en manlig röst att det kommer att dröja
            länge. Det är nämligen så många som ringer. Observera! Det är
            inte brist på bilar. Det är för många som ringer. Stockholms taxi
            har så att säga trängt sig mellan tillgång och efterfrågan och
            upphävt den klassiska lagens giltighet. Förklaringarna på den
            andra telefonsvararen tyder på en viss serviceanda. Men denna
            anda är ryckig.
          </p>
          <p xml:id="i-L14HLVTCdPZM7W2yqtqYWe">
            10
          </p>
          <pb facs="riksdagen-motions-pdf/data/198586/mot_198586_t_296/mot_198586_t_296-002.pdf"/>
          <p xml:id="i-D1ZASLPzztx29MmK3hPPag">
            För någon tid sedan kom mycket snö. Då sade telefonsvararen att
            det skulle ta lång tid, ”på grund av rådande trafik- och väderleksförhållanden”.
            Telefonväxeln är tydligen placerad utomhus. Efter några dagar
            ändrades vädret, dock inte meddelandet. Trafiken var lätt, vädret
            milt och torrt, fast — det medges — ganska grådisigt. Ingen sol.
            Kanske drivs våra taxibilar av solbatterier. Man skall vara rättvis.
            Har man bara tålamod, kan det hända att man så småningom får kontakt
            med en levande människa. Och efter några sekunder får man besked
            att taxin kommer. Lediga taxi finns det ju gott om. Men det är
            inte säkert att de kommer. Mitt kontor är på Malmskillnadsgatan,
            mitt i osedligheten. Blåögt åker jag ned tolv trappor och väntar
            på taxin och undrar om den bara är sen eller om den någonsin kommer.
            Det vet bara datorn. Man kan inte stå på Malmskillnadsgatan utan
            att få oanständiga förslag. Vad gör man? Man kan inte tvinga henne
            gå därifrån och lämnar man henne missar man taxin — därest den
            kommer. Hittills har jag haft tur. Än så länge har varken Aftonbladets
            eller Expressens fotografer upptäckt mig, på Malmskillnadsgatan,
            till synes i samspråk med en dålig flicka, i väntan på en taxi.
            Stockholms taxi är en skandal. Den har pågått år efter år. Det
            finns ingen stad i västvärlden, inte ens i de u-länder jag känner,
            som har ett lika eländigt taxisystem. En gång i tiden fungerade
            taxi även i Stockholm. Sedan dess har systemet moderniserats och
            följaktligen brutit samman. Man skyller på ditt och datt, på datorer
            och telefonväxeln och personalen. I själva verket handlar det
            om en total inkompetens, i skydd av ett monopol, som garanteras
            av en regering som tror att vi bara kan ha ett telefonnummer i
            huvudet. Det finns ingenting enklare än att driva en taxirörelse.
            Om konkurrens bara tilläts skulle vi kunna bli lika duktiga som
            taxi i Uganda. Vår regering är, för att citera Fälldin, centralistisk,
            kollektivistisk och monopolistisk. Det är begripligt att regeringen
            slår vakt om monopol, om televerket och posten och Sveriges Radio.
            På det sättet kan den där placera sina vänner som chefer utan
            att deras inkompetens riskerar att bli avslöjad. Men varför slå
            vakt om taximonopolet, denna förening av inte bara inkompetenta
            utan djupt reaktionära småföretagare? Minns inte regeringen att
            det var taxi som utgjorde rullande valstugor i kampanjen mot löntagarfon-
            derna? Eländet började när statsråden fick tjänstebilar med chaufförer.
            Då slapp de ringa efter taxi. Dessutom finns det alltför många
            nykterister i regeringen. När tjänstebilen inte är tillgänglig
            kan de, även efter representation, köra egen bil. Men därutöver
            har statsråden hemliga telefonnummer till taxi. De kan komma i
            kontakt med taxis telefonväxel utan att stoppas av automatiska
            telefonsvarare. Inget statsråd har ännu blivit köordnat! Ur folkets
            djup, eller åtminstone ur de köordnades djup, stiger kraven: Avslöja
            de hemliga telefonnumren! Ta bort nomenklaturans privilegier!
            Köordna statsråden! Då ser de nog till att monopolet korssas.
            Då blir det konkurrens så det visslar om det. Vi kan få taxi.
            Taxi kan få passagerare. Den förb... Förlåt avbrottet! Nu kom
            jag fram. En levande människa svarade. Taxin kommer när som helst,
            säger hon. Kanske har hon rätt. Man kan alltid hoppas.
          </p>
          <p xml:id="i-67asE2RkuAFinB52KLEsPm">
            Mot. 1985/86 T296
          </p>
          <p xml:id="i-HzFebZLF6xWxCdWdZHATu3">
            11
          </p>
          <pb facs="riksdagen-motions-pdf/data/198586/mot_198586_t_296/mot_198586_t_296-003.pdf"/>
          <p xml:id="i-DhB5nhregHTxFWyiskbz66">
            Under veckan den 13—18 januari 1986 hade Expressen en serie artiklar
            om taxieländet i Stockholm. I tidningens ledare Befria taxi! den
            18 januari framhölls bl. a.:
          </p>
          <p xml:id="i-CQNtJUzfEWCB2qum5zphrk">
            Det är dags att befria taxi. Låt dem som vill starta taxirörelse
            göra det. Ordna den kontroll av bilar och förare som kan behövas
            för passagerarnas och andra trafikanters säkerhet. Ingen har något
            att förlora — utom de taxiägare som ser kunderna som ett besvärligt
            hinder i verksamheten och de makthavare som mister sina VIP-nummer.
          </p>
          <p xml:id="i-Dj33eXb8ky2QXsPxgYyMBf">
            I ledarens inledning påstods att antalet gemensamma samtalsämnen
            bland människorna är tre: vädret, skatterna och taxi. Vi tror
            att Expressen har gjort en felbedömning. Antalet samtalsämnen
            är inte tre. Det håller på att bli ett enda — taxi i Stockholm.
            Under senare år har flera motioner väckts i riksdagen om taxinäringen.
            I trafikutskottets senare utskottsbetänkande om taxinäringen (TU
            1984/85:2) finner man viss tröst i en s. k. positiv skrivning.
            Utskottet utgår ifrån att den pågående översynen av yrkestrafiklagstiftningen
            i kommunikationsdeparte- mentet skall medföra något. Det låter
            positivt. Tyvärr kan det tolkas negativt, dvs. att genom att utreda
            och på andra sätt fördröja en lösning av problemet kan regeringen
            slå vakt om ett monopol. Att detta upplevs med tillfredsställelse
            av dem som doktrinärt vill skapa fler monopol i samhället är lättbegripligt.
            Att missförhållandena inte är till fromma för konsumenterna —
            vanliga människor med eller utan handikapp — är tydligen ointressant.
            Att arbetande människor, stockholmare och besökande från när och
            fjärran, i vars arbete ingår taxitransporter, drabbas oförskyllt
            är förmodligen ännu mera ointressant.
          </p>
          <p xml:id="i-TAezKh5ZizjZjV9tgQkijv">
            Hemställan
          </p>
          <p xml:id="i-VXRZTggGbqbjHpkF7Z3MAs">
            Med hänvisning till vad som ovan anförts hemställs att riksdagen
            hos regeringen begär ett förslag till avveckling av den nuvarande
            regleringen av taxinäringen.
          </p>
          <p xml:id="i-KtJMPNarwkdjNSx6HuGcd7" type="date">
            Stockholm den 24 januari 1986
          </p>
          <p xml:id="i-5ndcQAmYJJbZjGFAUugeJU" type="signatureBlock">
            Alf Wennerfors (m) Görel Bohlin (m)
          </p>
          <p xml:id="i-8LkpmxyS2KLK9utkVQAAda">
            Mot. 1985/86 T296
          </p>
          <p xml:id="i-D4TK9XYsGAqBDF3SGRFMHj">
            12
          </p>
        </div>
      </div>
    </body>
  </text>
</TEI>
