<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00399">
  <teiHeader>
    <fileDesc>
      <titleStmt>
        <title>Säkerhet vid svenska kärnkraftverk</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhet vid svenska kärnkraftverk</title>
          <idno type="rdwebb">H002N399</idno>
          <rs type="number">N399</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N399/text</ref>
          <ref type="dokument_url_html">http://data.riksdagen.se/dokument/H002N399</ref>
          <ref type="dokumentstatus_url_xml">http://data.riksdagen.se/dokumentstatus/H002N399</ref>
          <ref type="doc">http://data.riksdagen.se/fil/49B7B5C9-57C5-4D6B-94F1-3FB14CBCBA9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pz6XmwkngvEPh9APJ3XtxP" type="signed"/>
        <correspContext corresp="i-Pz6XmwkngvEPh9APJ3XtxP">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GTDraLwxb92pAMAaYs6MkX" type="numbering">
          <date when="2012-10-09"/>
        </correspAction>
        <correspAction xml:id="i-GYboCvLqEEGmwj2E1vTi2K" type="submission">
          <date when="2012-10-05"/>
        </correspAction>
        <correspAction xml:id="i-Kwr96LovCRfGzqg5tP2sMW" type="transfer">
          <date when="2012-10-04"/>
        </correspAction>
        <correspAction xml:id="i-UvLMFeZVUC6y3p2opNqpHU" type="assigned"/>
        <correspContext corresp="i-UvLMFeZVUC6y3p2opNqpHU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6T9ZtvKcJqNUxFtKjnsdNS">
            Förslag till riksdagsbeslut
          </head>
          <list style="ol">
            <item xml:id="i-HzFGtRVMj8DW7tZo3dJKDM">
              Riksdagen tillkännager för regeringen som sin mening vad som
              anförs i motionen om en avvecklingsplan för Sveriges tio kärnkraftsreaktorer
              som avslutas senast år 2030.
            </item>
            <item xml:id="i-RLtA84h7a7Ai1cHV3SzNWj">
              Riksdagen tillkännager för regeringen som sin mening vad som
              anförs i motionen om att elöverskottet i Sverige bör användas
              för att ta kärnreaktorer ur drift denna mandatperiod.
            </item>
            <item xml:id="i-CpPyr81gPZQFQd7pvZmy8X">
              Riksdagen tillkännager för regeringen som sin mening vad som
              anförs i motionen om att stoppa effekthöjningar i kärnreaktorer.
            </item>
          </list>
        </div>
        <div type="motContent">
          <head xml:id="i-9uEDgmqNW7Z9kaqXywqZrG" type="h1">
            Motivering
          </head>
          <p xml:id="i-8VCk77xQv46f75EkmS7Ahm">
            Kärnkraftsolyckan i Fukushima i Japan våren 2011 visade vilka
            enorma risker kärnkraft innebär och utgör en definitiv slutpunkt
            för synen på kärnkraft som säker. Det råder inget tvivel om att
            det som hände och fortfarande händer i Fukushima även kan hända
            i Sverige, eller var som helst i världen där det finns kärnkraftverk.
            Självklart kan inte de bakomliggande faktorerna vara desamma här
            som i Japan, men det finns många andra faktorer som kan utlösa
            samma problem, nämligen bortfall av kylning.
          </p>
          <p xml:id="i-6uxjf6RZqTCdXn32nw6VLP">
            Sveriges reaktorer är gamla och dras med allvarliga säkerhetsbrister.
            De svenska reaktorerna fick skarp kritik efter EU:s stresstester.
            Sedan år 2000 har det inrapporterats närmare 4 000 incidenter
            till Strålsäkerhetsmyndigheten. En genomgång av de allvarligaste
            incidenterna på senare tid visar att säkerhetsproblemen knappast
            minskat sedan den intensifierade debatten om kärnkraftens säkerhet
            efter olyckan i Fukushima.
          </p>
          <p xml:id="i-7qUX6sRXCYzdjzCn9ZxZgV">
            Miljöpartiet de gröna anser att Sveriges energisystem måste vara
            säkert, dels för människors hälsa och miljön, dels för samhället
            i stort mot störningar och avbrott, säkert för landets ekonomi
            och för skiftande opinioner. Det enda säkra med kärnkraften är
            att den inte behövs.
          </p>
          <p xml:id="i-K4xU3fCrP7ucvtEMMEZQkF">
            Miljöpartiet anser att Sveriges energisystem ska vara 100 procent
            förnybart före år 2030. Vi kan även producera ett överskott av
            förnybar energi som bidrag till klimatarbetet i andra Nordeuropeiska
            länder.
          </p>
          <p xml:id="i-DE8mNvwnaQHShLAdvYtm7P">
            Det elöverskott som finns i Sverige och som kommer att öka de
            närmaste åren bör användas till att stänga de farligaste reaktorerna,
            med början redan denna mandatperiod. Vi föreslår att Sverige inrättar
            en avvecklingsplan för kärnkraften. Vi anser också att effekthöjningar
            i befintliga reaktorer ska avvisas av säkerhetsskäl.
          </p>
          <head xml:id="i-SsNwHsE9AthJZTqu553mEG" type="h2">
            Stora säkerhetsbrister i Sveriges kärnkraftverk
          </head>
          <p xml:id="i-U7LujwuYfvQsd7HPUSbcPN">
            Under 20002011 har det inrapporterats inte mindre än 3 975 händelser
            vid svenska kärnkraftverk av kategori 1 och 2, vilket innebär
            nästan en allvarlig händelse per dag. Strålsäkerhetsmyndigheten
            klassar incidenter på kärnkraftverken i tre kategorier, där kategori
            1 är den allvarligaste. Av de 3 975 händelserna klassas 10 som
            kategori 1. Kategori 2-händelser definieras som konstaterade brister
            i en barriär eller i djupförsvaret med en grundad misstanke om
            att säkerheten är hotad.
          </p>
          <p xml:id="i-N2dQkpCQ37LadsviEMRcju">
            En genomgång av ett par av de händelser som inträffat vid svenska
            kärnkraftverk sedan kärnkraftsolyckan i Fukushima visar med all
            önskvärd tydlighet att säkerheten knappast har förbättrats. Det
            är snarare mycket som pekar på att säkerhetsläget om möjligt är
            än värre än förut vilket understryker allvaret, de stora risker
            vi utsätter oss för och det akuta behovet av att fasa ut de farligaste
            reaktorerna.
          </p>
          <head xml:id="i-5bF1gfvFoZ52V7MKYgjLhV" type="h3">
            Oskarshamn: turbinhaveri, snabbstopp och vibrationsstörningar
          </head>
          <p xml:id="i-H1nUPRMJJF74FsA4w1ZgSN">
            OKG har haft problem med turbinutrustningarna vid alla tre reaktorerna.
            I februari 2012 skadades högtrycksturbinen på O1 och ersattes
            av en ny. Men man har sedan dess haft stora problem med vibrationer
            på den nya turbinen vilka man inte kunnat komma tillrätta med.
            På O3 har omfattande problem med turbinlager och ångledningsvibrationer
            lett till långa driftsstopp. På O2 har en turbin på ett gaskombikraftverk
            havererat och den 15 augusti 2011 stoppades reaktorn för inspektion
            av turbinen.
          </p>
          <p xml:id="i-VxxNi8mnAGZX1gBrJdZ7U1">
            Under hösten 2011 snabbstoppades O1, Sveriges äldsta reaktor,
            fyra gånger under loppet av sjutton dagar. Vid ett snabbstopp
            utsätts en reaktor för stora påfrestningar i och med att iskallt
            vatten pumpas in. Strålsäkerhetsmyndighetens tillsatte en utredning
            och konstaterade att snabbstoppen hade kunnat undvikas om OKG
            åtgärdat kända problem. Men trots att OKG har upptäckt brister
            och tagit fram åtgärdsförslag har problemen inte åtgärdats .
          </p>
          <head xml:id="i-Cf7AL3HHmm6MHNb55ysxPS" type="h3">
            Ringhals: Brand, sprickor, sprängmedel och svetsrester
          </head>
          <p xml:id="i-BPFi2gVBo9xj6EfUMxznwN">
            I maj 2011 utbröt en brand inne i reaktorinneslutningen på Ringhals
            2. Under ett täthetstest lämnades en vattendammsugare kvar i reaktorinneslutningen
            med sladden ansluten till ett eluttag. När lufttrycket sedan ökades
            uppstod en kortslutning i dammsugaren som började brinna. Branden
            ledde till nedsotning av utrustning, tak, väggar och golv i reaktorinneslutningen
            och ett omfattande saneringsarbete påbörjades.
          </p>
          <p xml:id="i-CxUkd4JdpwNGbhDU9cKVmq">
            Ringhals fick inte tillstånd att starta reaktorn förrän i januari
            2012 men när nya problem uppkommit sköts starten upp till april
            2012. Branden påvisar allvarliga brister i säkerhetskulturen där
            lönsamhet prioriterats framför säkerhet. Enligt ett reportage
            av Uppdrag granskning , våren 2012, har kärnkraftsindustrin och
            Vattenfall dessutom undanhållit information för myndigheter och
            allmänheten om vad som egentligen skett under branden trots att
            Ringhals står under särskild tillsyn sedan 2009.
          </p>
          <p xml:id="i-Uu25DN7DgebphV2NqERNbs">
            Det finns sprickor i reaktortryckkärlet i reaktor 2 på Ringhals.
            Sprickor i en reaktortyp av samma slag på Doel 3 i Belgien har
            där lett till att man stoppat driften av reaktorn. I Sverige har
            dock SSM enbart bett Ringhals att utöka den normala revisionsperioden
            och göra fler test.
          </p>
          <p xml:id="i-7ZaaHYprp5UsvBLgDnJSyJ">
            Under det saneringsarbete som inleddes efter branden 2011 fann
            man svetsrester i sprinklersystemet i form av en kvarglömd svetsplugg.
            Sprinklersystemet är ett viktigt säkerhetssystem som används för
            att kunna nödkyla reaktorn om en olycka inträffar. Svetsresterna
            hade antagligen funnits där sedan mitten av 1980-talet utan att
            man märkt dem. När man kontrollerade de andra anläggningarna hittade
            man likadana rester i Ringhals 4, både i sprinklersystemet och
            i nödkylsystemet för reaktorhärden.
          </p>
          <p xml:id="i-7Su8A75cNyPz6kPsaxkHpK">
            En klump sprängdeg påträffades inne på Ringhals 20 juni i år.
            Trots analyser och utredningar har det har fortfarande inte framkommit
            någon förklaring till händelsen.
          </p>
          <head xml:id="i-NZTNwMnoWoidb1kEragpAy" type="h2">
            Stresstester
          </head>
          <p xml:id="i-Ct2CZ1MrKdAToKnczUDR9k">
            EU:s ministerråd beslutade efter olyckan Fukushima att alla länder
            skulle stresstesta sina kärnkraftverk. Resultaten som överlämnades
            från Strålsäkerhetsmyndigheten, SSM till Ensreg den 31 december
            2011 visade på ett antal mycket allvarliga brister i de svenska
            reaktorerna. Haveriberedskapsorganisationen är i dagsläget inte
            kapabel att hantera ett haveri på mer än en enhet i taget. Haveriberedskapen
            är inte eller utrustad för att klara av ett utdraget händelseförlopp.
            Ett flertal reaktorer är inte konstruerade för att kunna motstå
            en jordbävning, många av reaktorerna skulle inte klara av en havsnivåhöjning
            på tre meter och alternativ kylsänka saknas för flera reaktorer.
            Den 15 september lämnade reaktorinnehavarna in åtgärdsplaner till
            SSM som nu kommer att ligga till grund för en nationell handlingsplan
            som SSM kommer att ta fram och presentera den 31 december.
          </p>
          <p xml:id="i-JxpRid1aGzFL4S3fs1KX1L">
            Strålsäkerhetsmyndigheten har ett mycket viktigt uppdrag att
            se till att reaktorinnehavarna följer de säkerhetsrestriktioner
            som finns. Det faktum att myndigheten haft Ringhals under särskild
            tillsyn under flera års tid tyder på att myndigheten inte har
            förtroende för att anläggningsinnehavaren kan garantera säkerheten.
          </p>
          <p xml:id="i-5GCvXEJ9VsvJT7JqaqcGYe">
            Vilka säkerhetsrisker vi kan acceptera är dock en politisk bedömning.
            Efter olyckan i Fukushima nöjde sig regeringen med att hänvisa
            frågor om säkerhetsbrister till de kommande stresstesterna. När
            nu stresstesterna presenterats och visar på allvarliga brister
            är det dags för det politiska beslutet om avvecklandet av de farliga
            reaktorerna. Kärnkraften utgör ett allvarligt hot mot miljö och
            hälsa. Sverige behöver en avvecklingsplan för kärnkraften som
            leder till att de sista reaktorerna stängs senast 2030. Detta
            bör riksdagen ge regeringen tillkänna som sin ståndpunkt.
          </p>
          <head xml:id="i-LhqAhNrybHyVWsE9TATk6a" type="h2">
            Möjlighet att stänga reaktorer denna mandatperiod
          </head>
          <p xml:id="i-AXVQ7ActTKqx9BbKSnG4yJ">
            Energimyndigheten gör återkommande prognoser över energi- och
            elanvändningen i Sverige. Enligt den senaste långsiktsprognosen,
            som kom i mars 2011 och sträcker sig fram till 2030, kommer Sverige
            att ha ett stort och växande överskott av el. Redan 2012 väntades
            överskottet vara tio terawattimmar (TWh) för att sedan växa stadigt
            fram till år 2020 då det uppgår till 24 TWh, motsvarande nästan
            hälften av den el som levererades av de svenska kärnreaktorerna
            2010. Denna nivå på överskottet väntas i stort sett bestå till
            åtminstone 2030, så långt prognosen sträcker sig.
          </p>
          <p xml:id="i-FVmtt8kiq2CJL4g6eNLjqP">
            Nyligen presenterade Energimyndigheten en kortsiktsprognos över
            energianvändningen fram till 2015. Enligt denna blir överskottet
            2012 större än vad man tidigare trodde, elva TWh och år 2014 väntas
            det uppgå till 14 TWh.
          </p>
          <p xml:id="i-TdKvDziiiPkVvrvnE5QKbV">
            Mot bakgrund av det ökande elöverskottet på sikt och möjligheterna
            att minska elanvändningen genom effektivare användning av energin,
            är det uppenbart att några nya reaktorer inte kommer att behövas
            för Sveriges elanvändning. På kortare sikt finns ett utrymme för
            att stänga en till två kärnreaktorer under innevarande mandatperiod.
          </p>
          <p xml:id="i-S4xdpiBXTiDyYgwQJTjyUh">
            Miljöpartiet de gröna anser att energisystemet ska vara 100 procent
            förnybart senast år 2030. Då bör all elproduktion i Sverige ske
            med förnybara energikällor och även ge ett tillskott av förnybar
            el till andra Nordeuropeiska länder. Vi anser därför att det befintliga
            och prognostiserade överskottet av el i Sverige ska användas för
            att stänga kärnreaktorer. Under innevarande mandatperiod innebär
            det att en till två reaktorer kan stängas. Detta bör riksdagen
            som sin mening ge regeringen till känna.
          </p>
          <head xml:id="i-Hf5ozkksnTdf4jLaUK3TLi" type="h2">
            Stoppa planerna på effekthöjningar
          </head>
          <p xml:id="i-7jSQLH6wNr1v8mMoCvVsYD">
            Som ett ytterligare led i förbättrad säkerhet bör också möjligheten
            att göra effekthöjningar stoppas. Strålsäkerhetsmyndigheten har
            i dag som praxis att alla reaktorer får köra hur länge som helst,
            även med höjd effekt. Effekthöjningar av reaktorer innebär ökade
            flöden, snabbare förlopp, mer radioaktivitet och minskade säkerhetsmarginaler.
          </p>
          <p xml:id="i-6ah95PqHfqDW7PRnNV5D2C">
            Förutom att effekthöjningar minskar de redan små säkerhetsmarginalerna
            så kan en höjning inte ens motiveras med att Sverige behöver elen
            med tanke på elöverskottet. Regeringen bör återkomma med ett förslag
            till ändrad lagstiftning så att effekthöjning i kärnreaktorer
            inte blir tillåten. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-FAMc41qk97BHP6ZULLGeTz">
              Lise Nordin (MP)
            </item>
            <item xml:id="i-YQ2GgHNQBzKGtx4xuKjDQX">
              Stina Bergström (MP)
            </item>
            <item xml:id="i-Kc3bbTfxZ3MDjbQTAPwnRr">
              Valter Mutt (MP)
            </item>
            <item xml:id="i-MT9xMLYMdEAQA9Upz3L6Bi">
              Jonas Eriksson (MP)
            </item>
            <item xml:id="i-KRyE8Pd7ckDCgKYeWKAoz9">
              Helena Leander (MP)
            </item>
            <item xml:id="i-fEFCGhYuvyUVF1ds7tR86">
              Peter Rådberg (MP)
            </item>
            <item xml:id="i-MXtFf93yAnGs3aKwbtCwwR">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
