<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__294/mot_1936__fk__294-001.pdf"/>
      <fw xml:id="i-PjSKS9vXTuboGSQz6kAwjs">
        Motioner i Första kammaren, Nr 294. 7
      </fw>
      <div type="motHeader" xml:id="i-J6Hm6tpDK7Za5MsZyyHSwQ">
        <div type="motTitle" xml:id="i-XN6NMK4YyMkdBtUkBmGdyf"/>
        <div type="motSubmissionInfo" xml:id="i-EJf7K8obGKXJ7wqktdQKLr"/>
      </div>
      <div type="motBody" xml:id="i-4s9E8qhvgLFJFsRowL363D">
        <div xml:id="i-VHCAfEC1WmPLpeSxwTFPo8">
          <p xml:id="i-U1c6d3aZSWMaV6mf994PfQ">
            Nr 294.
          </p>
          <p xml:id="i-SGbSjaRLZG9QF8gBaeDs8K">
            Av herr Ström, Fredrik, om utredning rörande upplåtande av statens
            domäner till allmänningar för friluftsliv m. m.
          </p>
          <p xml:id="i-6Zp9G571Sz2Kuii7T7Gfqo">
            Som en reaktion mot den av industrialismen framkallade folkanhopningen
            inom begränsade områden och den nutida mekaniseringen av det produktiva
            arbetet och livsföringen över huvud taget har i de flesta kulturländer
            upp- stått ett starkt intresse för friluftsliv i skilda former.
            Den rekreation, som stora folklager erhålla genom tältliv, strövtåg
            i skog och mark eller genom utflykter i vacker och orörd natur
            med hjälp av för personer i blygsamma ekonomiska förhållanden
            överkomliga fortskaffningsmedel, torde ur folkhäl- sans synpunkt
            vara lika värdefull som den organiserade tävlingsidrotten och
            gymnastiken. En förutsättning för detta friluftsliv är dock att
            i närheten av storstäder och industricentra naturområden av tillräcklig
            storlek finnas till- gängliga för ändamålet. I flera länder har
            betydelsen av bevarandet av sådana områden ur såväl rekreations-
            som naturskyddssynpunkt redan i större eller mindre omfattning
            blivit beaktade av det allmänna. Förenta staterna har där- vid
            varit ett föregångsland. Även i vårt land har friluftslivet under
            det senaste årtiondet vuxit till en folkrörelse. Det är också
            få länder i Europa som kunnat erbjuda sin befolk- ning sådana
            naturliga möjligheter till friluftsliv som Sverige. Den oavbru-
            tet fortgående ökningen av de rekreationssökande skarorna och
            den samti- digt pågående, ofta planlösa styckningen och bebyggelsen
            av natursköna el- ler genom sin oberördhet för friluftsliv lämpliga
            områden i storstädernas och de större befolkningscentras närhet
            har emellertid gjort det till en angelägen- het av vikt att för
            framtiden säkra behovet av sådana för rekreationssyften lämpliga
            områden. De enskilda markägarna ha även framfört ofta berättigade
            klagomål över de olägenheter som den rekreationssökande stadsbefolkningens
            vistelse på deras ägor orsakar dem. Det kan i första hand synas
            vara enbart ett kommunalt intresse att till- godose nuvarande
            och framtida behov av naturallmänningar för rekrea- tionsändamål.
            I Stockholms stadsfullmäktige ha även väckts motioner om åtgärder
            för skapandet av kommunala friluftsallmänningar, eventuellt i
            sam- arbete med staten och andra kommuner. För flertalet kommuner
            torde det emellertid av ekonomiska skäl bli svårt eller omöjligt
            att förvärva markom- råden av den storleksordning det här är fråga
            om. Ur folkhälsans syn- punkt måste skapandet av friluftsallmänningar
            anses vara icke endast ett lo- kalt intresse utan en riksangelägenhet.
            Sådana allmänningars värde som reaktionsplatser för den icke jordägande
            delen av Sveriges befolkning är
          </p>
          <pb facs="riksdagen-motions-pdf/data/1936/mot_1936__fk__294/mot_1936__fk__294-002.pdf"/>
          <fw xml:id="i-YKC4HjA2fii2Mxr92ZDWLq">
            8 Motioner i Första kammaren, Nr 294.
          </fw>
          <p xml:id="i-9tFxoC2mx1Xhox4zRqWw2h">
            uppenbar. Men även för landsbygdens jordägare torde det vara
            ett intresse att de komma till stånd. Allmänningarna skulle till
            sig draga en betydande del av de friluftsentusiaster, vilka under
            helgdagar och semestrar söka sig ut på landsbygden och där stundom
            orsaka skadegörelse på enskild mark. Att tryggandet för nutid
            och eftervärld av vidsträckta naturparker för reaktionsändamål
            icke enbart är ett lokalintresse utan en nationell ange- lägenhet
            har redan i flera länder blivit erkänt både i princip och i praktik.
            Det mest lysande exemplet på dylikt förutseende från det allmännas
            sida erbjuder Förenta staterna, som avsatt mer än ett tjog nationalparker
            med en yta av i runt tal sextiotusen kvadratkilometer. I förhållande
            till sin storlek har ju även Sverige nationalparker av betydande
            mått, sammanlagt 3,650 kvkm. Liksom flertalet amerikanska nationalparker
            ligga emellertid de svenska på långt avstånd från befolkningscentra.
            I motsats till de amerikan- ska ha de främst avsatts som naturreservat
            för vetenskaplig forskning. De- ras otillgängliga läge medför
            dessutom att de både ekonomiskt och geogra- fiskt ligga utom räckhåll
            för det svenska folkets flertal. I Förenta staterna finnas utom
            de under federalregeringens skogsvårds- byrå lydande nationalparkerna
            även s. k. state parks, som de skilda sta- terna avsatt för rekreationsändmål
            och ofta genom inköp av mark i enskild ägo förstorat. Sålunda
            har staten New York, vilken till storleken är jäm- förlig med
            den söder om Dalälven belägna delen av Sverige, 65 större och
            mindre sådana statsparker. Den största av dessa är belägen i Adirondacks
            skogs- och sjörika högland, vars natur närmast är jämförlig med
            Bergslagen, och har en areal av icke mindre än 8,000 kvkm. Den
            besökes årligen av mellan sex- och åttahundratusen tältande. I
            New York Citys omedelbara omgivningar finnes dessutom ett tjogtal
            medelstora statsparker såväl vid kusten, huvudsakligen på Long
            Island, som inåt landet. Den största av des- sa parker, Palissades
            Interstate Park, gränsar till såväl New Yorks som New Jerseys
            industridistrikt och har en areal på 200 kvkm. I Sverige är staten
            den största skogs- och markägaren. Statens fyra miljo- ner hektar
            skogar äro visserligen till största delen belägna i Norrland och
            äro liksom nationalparkerna otillgängliga för befolkningens flertal.
            Även i södra och mellersta Sverige äger dock staten stora sammanhängande
            om- råden av skogar och för friluftsliv lämpliga marker. Mindre
            och medelstora kronoparker ligga i vissa fall i de större städernas
            omedelbara närhet. I skärgårdarna äger kronan även icke obetydliga
            områden, förvaltade av de militära myndigheterna, vilka områden
            numera i många fall torde sakna värde ur försvarets synpunkt.
            Dessa kronans domäner nyttjas för närvarande huvudsakligen, i
            den mån de icke bestå av odlad mark, till skogsbruk, varjämte
            jakt och fiske i vissa fall utarrenderas åt enskilda. Utan tvivel
            skulle för en relativt ringa kostnad vissa lämpligt belägna kronoparker
            kunna upplåtas till allmänningar för fri- luftsliv utan nämnvärt
            förfång för skogsbruket. De åtgärder som kunde anses erforderliga
            vore upplåtandet av lämplig mark inom kronoparkernas
          </p>
          <pb facs="riksdagen-motions-pdf/data/1936/mot_1936__fk__294/mot_1936__fk__294-003.pdf"/>
          <fw xml:id="i-Lj8rno5kzWnR7UkzSCJ5cP">
            Motioner i Första kammaren, Nr 294. 9
          </fw>
          <p xml:id="i-G4wmYK6Ua8AFmNzWCojPGC">
            områden till tältplatser, inrättandet av enkla raststugor eller
            vandrarhem samt anställandet av personal som inte endast kunde
            tjänstgöra som över- vakare av ordningen utan även som instruktör
            i naturkunskap och frilufts- idrotter. Särskild betydelse för
            skapandet av allmänningar för friluftsliv ha de kronans domäner
            som ligga i de större städernas närmaste grannskap. Även om dessa
            av staten ägda naturområden icke alltid äro av den storlek att
            de ensamma skulle kunna fylla en eller flera städers behov av
            rekreationsområde kunna de dock i vissa fall tänkas bilda kärnan
            i större, delvis av en eller flera kommuner ägda och skapade allmänningar.
            Under alla förhållanden måste det ur folkhälsans synpunkt anses
            vara av vikt att kronan icke till en- skild person säljer eller
            till annat ändamål upplåter mark som nu eller fram- deles kan
            tänkas få betydelse ur rekreationssynpunkt. Staten har offrat
            betydande summor på byggandet av idrottsplatser eller som kontant
            understöd åt idrottsorganisationer. Det är flera omständigheter
            som samverkat till detta i och för sig glädjande resultat. Idrottsplatser
            ha sålunda varit lämpliga objekt för nödhjälpsarbeten. Den väl
            organiserade tävlingsidrotten och gymnastiken ha även haft förmåga
            att göra sina stäm- mor hörda, när det gällt för dem att inför
            statliga eller kommunala myndig- heter bevaka sina intressen.
            Ur folkhälsans synpunkt torde emellertid friluftslivet i dess
            skilda former anses vara minst lika betydelsefullt som någon annan
            form av fysisk fost- ran. Även tävlingsidrotten har för övrigt
            under senare år mer och mer flyttat sina vädjobanor från idrottsplatserna
            ut i naturen. De tävlingsidrot- ter, vilka under de senaste årtiondena
            mest sett antalet av sina utövare ökas, torde vara orienteringslöpning,
            skid-, cykel- och gångsport samt kanotism. Men det finns även
            stora skaror av ungdom, vilka aldrig ägna sig åt någon form av
            tävlingsidrott men som i frilufts- och vandringslivet funnit den
            re- kreation de främst behöva. Även medelålders människor, för
            vilka tävlings- idrott icke längre har någon lockelse eller ens
            kan anses lämplig, ägna sig i allt större omfattning åt den sunda
            och härdande motionsidrott som livet i skog och mark utgör. Det
            är därför på tiden att det allmänna börjar till- varataga friluftsfolkets
            intressen, vilka i många avseenden sammanfalla med naturskyddets.
            Behövs det om tio eller femtio år flera idrottsplatser, möter
            det knappast några hinder att bygga dem då. Men redan om några
            få är är det kanske för sent att skapa friluftsallmänningar, där
            naturliga förut- sättningar för sådana nu finnas i de större städernas
            närhet. I anslutning till vad sålunda anförts hemställes,
          </p>
          <p xml:id="i-Pa3Ex7QgUbKjjfrw2N9NqL">
            att riksdagen måtte begära hos Kungl. Maj:t att med beak- tande
            av de framförda synpunkterna utreda på vad sätt och i vilken omfattning
            statens domäner kunna och böra upp- låtas till allmänningar för
            friluftsliv, varvid frågan om sam- arbete med kommunerna bör särskilt
            beaktas, samt på vad sätt vid försäljning av kronans mark skälig
            hänsyn bör ta-
          </p>
          <p xml:id="i-3ZAMunfwPdwJq5q5XKdU55">
            Bihang till riksdagens protokoll 1936. 3 saml. Nr 291—295. 2
          </p>
          <pb facs="riksdagen-motions-pdf/data/1936/mot_1936__fk__294/mot_1936__fk__294-004.pdf"/>
          <fw xml:id="i-UATR2ygpgqPRiVch9jC6AK">
            10 Motioner i Första kammaren, Nr 294. gas till i vad mån denna
            mark må bevaras i det allmännas ägo för att tillgodose nuvarande
            eller framtida behov av all-
          </fw>
          <p xml:id="i-4fVsqhW3RcRsPALxuqspCU">
            männingar för friluftsliv och rekreation.
          </p>
          <p xml:id="i-UFjuPStyUrF1LMP7jHZt3B" type="date">
            Stockholm den 23 januari 1936.
          </p>
          <p xml:id="i-dWZnuta8ndGet58SzvpkX">
            Fredrik Ström.
          </p>
        </div>
      </div>
    </body>
  </text>
</TEI>
