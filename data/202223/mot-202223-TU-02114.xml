<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-02114">
  <teiHeader>
    <fileDesc>
      <titleStmt>
        <title>Bättre infrastruktur i Skåne</title>
        <author corresp="i-WwZzVPGhpXnyH5jyp86JB7">av Boriana Åberg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2114 av Boriana Åberg m.fl. (M)</title>
          <idno type="rdwebb">HA022114</idno>
          <rs type="number">2114</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA022114/text</ref>
          <ref type="dokument_url_html">https://data.riksdagen.se/dokument/HA022114</ref>
          <ref type="dokumentstatus_url_xml">https://data.riksdagen.se/dokumentstatus/HA022114</ref>
          <ref type="pdf">https://data.riksdagen.se/fil/4A0925EA-6219-49DA-A95C-9D11D1FC3573</ref>
          <ref type="docx">https://data.riksdagen.se/fil/85EE2171-DD23-44E7-AABF-A105F79B834C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PAqLvMEztoGTfwmdBGUfyR</idno>
            <name>Peter Ollén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-U1y3evwTTrkjYao8Gey5r6</idno>
            <name>Lars Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JPgedjW7JshtfAExS9H21b</idno>
            <name>Emma Ahlström Köster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WxpMRGSnypH5awcK8SySLo" type="signed"/>
        <correspContext corresp="i-WxpMRGSnypH5awcK8SySLo">
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-PAqLvMEztoGTfwmdBGUfyR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-U1y3evwTTrkjYao8Gey5r6"/>
          <note type="signatory" corresp="i-JPgedjW7JshtfAExS9H21b"/>
        </correspContext>
        <correspAction xml:id="i-2u2iTo2FFE5HmPjuxNE5aZ" type="submitted">
          <date when="2022-11-23"/>
          <time when="14:38:00"/>
        </correspAction>
        <correspAction xml:id="i-WyHEWqHPRTU74WibwoWbjv" type="reviewed">
          <date when="2022-11-23"/>
          <time when="16:50:59"/>
        </correspAction>
        <correspAction xml:id="i-3trHFSm5iVmC6xb1SCFs8S" type="referred">
          <date when="2022-12-01"/>
        </correspAction>
        <correspAction xml:id="i-PsQsnZF9ZF2EqN19MfgYQa" type="assigned">
          <date when="2023-10-11"/>
          <time when="10:52:46"/>
        </correspAction>
        <correspContext corresp="i-PsQsnZF9ZF2EqN19MfgYQa">
          <ref type="assignedTo">Trafikutskottet</ref>
        </correspContext>
        <correspAction xml:id="i-KGiqNAcvGxD68cCm2UbwZx" type="behandlas_i"/>
        <correspContext corresp="i-KGiqNAcvGxD68cCm2UbwZx">
          <ref type="uppgift">2022/23:TU11</ref>
          <ref type="ref_dok_id">HA01TU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU11</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2zCGyaeZSfHhdtfzo4C4i3" type="behandlas_i"/>
        <correspContext corresp="i-2zCGyaeZSfHhdtfzo4C4i3">
          <ref type="uppgift">2022/23:TU14</ref>
          <ref type="ref_dok_id">HA01TU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU14</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-89f35nZZ5gLahPC8fGx2y1" type="behandlas_i"/>
        <correspContext corresp="i-89f35nZZ5gLahPC8fGx2y1">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2114 av Boriana Åberg m.fl. (M)
          Bättre infrastruktur i Skåne
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QQcUWqKidjMfwPmCwUf3XH">
            Förslag till riksdagsbeslut
          </head>
          <list>
            <item xml:id="i-Rzym7xH3kUzmVUcvytEhoy" sortKey="Yrkande 1">
              Riksdagen ställer sig bakom det som anförs i motionen om behovet
              av att prioritera och tidigarelägga infrastruktursatsningar i
              Skåne och tillkännager detta för regeringen.
            </item>
          </list>
          <list>
            <item xml:id="i-7ykB1scPuLJpw9Eqb2fTas" sortKey="Yrkande 2">
              Riksdagen ställer sig bakom det som anförs i motionen om att
              intäkterna från Öresundsbron ska finansiera framtida infrastrukturinvesteringar
              i Skåne och tillkännager detta för regeringen.
            </item>
          </list>
          <list>
            <item xml:id="i-9uZL3ULMWExHiBsMQYPujz" sortKey="Yrkande 3">
              Riksdagen ställer sig bakom det som anförs i motionen om vikten
              av en fast förbindelse och att resultatet av utredningen kring
              en HH-förbindelse ska tas med i det fortsatta arbetet med en ny
              fast förbindelse mellan Sverige och Danmark och tillkännager detta
              för regeringen.
            </item>
          </list>
          <list>
            <item xml:id="i-VLTMGbyz7NACD8GUZaA2uM" sortKey="Yrkande 4">
              Riksdagen ställer sig bakom det som anförs i motionen om Öresundsmetro
              mellan Köpenhamn och Malmö och tillkännager detta för regeringen.
            </item>
          </list>
          <list>
            <item xml:id="i-8CbdUc9qFeyoeDCFsHFoLd" sortKey="Yrkande 5">
              Riksdagen ställer sig bakom det som anförs i motionen om att
              verka för en fortsatt utbyggnad av Södra stambanan, Västkustbanan
              och Skånebanan och tillkännager detta för regeringen.
            </item>
          </list>
          <list>
            <item xml:id="i-RDQrZXrk1q9CYdX67D6kwC" sortKey="Yrkande 6">
              Riksdagen ställer sig bakom det som anförs i motionen om utbyggnad
              av E6 och E22 till sexfiliga motorvägar och tillkännager detta
              för regeringen.
            </item>
          </list>
          <list>
            <item xml:id="i-WYUs3Gtm86hi9hXACK65eg" sortKey="Yrkande 7">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
          </list>
          <list>
            <item xml:id="i-9aaxfVPN1yXaRjC69JUMUZ" sortKey="Yrkande 8">
              Riksdagen ställer sig bakom det som anförs i motionen om vikten
              av alternativa järnvägsförbindelser till kontinenten via Trelleborgs
              hamn och tillkännager detta för regeringen.
            </item>
          </list>
          <list>
            <item xml:id="i-UL6FZp67XCetvBhxU3FzrM" sortKey="Yrkande 9">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
          </list>
          <list>
            <item xml:id="i-TD44AmBggVfwxpegM9JDuN" sortKey="Yrkande 10">
              Riksdagen ställer sig bakom det som anförs i motionen om att
              Bromma flygplats ska finnas kvar och tillkännager detta för regeringen.
            </item>
          </list>
          <list>
            <item xml:id="i-NTRmWocTFEQn8pvnS1ZhpQ" sortKey="Yrkande 11">
              Riksdagen ställer sig bakom det som anförs i motionen om att
              inrätta en infrastrukturkommission tillsammans med Danmark för
              att säkerställa en samlad gränsöverskridande planering av infrastrukturen
              i Öresundsregionen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8pQt3Hpkdpjx1djurs8bX9" type="h1">
            Motivering
          </head>
          <p xml:id="i-Nknag3bqhwzoxiFgjQ4Q1J">
            Skåne har fantastiska möjligheter, och utvecklingen har i många
            avseenden varit positiv de senaste åren. Antalet arbetstillfällen
            har fortsatt att öka även under pandemin, liksom antalet nya företag.
            Regionens attraktivitet är, stor vilket bland annat tar sig uttryck
            i stor inflyttning från andra delar av landet. De världsledande
            forskningsanläggningarna ESS och MAX IV håller på att etablera
            sig i Lund, och fler företag väljer att placera sina huvudkontor
            i Skåne.
          </p>
          <p xml:id="i-VkUwAbSRd4hMA8baotQamU">
            Men utmaningarna är också stora. Trots många nya arbetstillfällen
            är fortfarande arbetslösheten hög. Sverige är ett av länderna
            i EU med högst arbetslöshet, och Skåne utmärker sig i det avseendet
            med den lägsta sysselsättningsgraden i landet. Mindre än en halvtimma
            bort, på andra sidan Öresund, är situationen radikalt annorlunda.
            I Danmark är arbetslösheten betydligt lägre, och arbetskraftsbristen
            påtaglig, vilket lett till att många skåningar i dag arbetspendlar
            till Danmark. Paradoxalt nog är arbets­kraftsbrist ett problem
            även i Skåne, trots den höga arbetslösheten.
          </p>
          <p xml:id="i-YFt1mqKeQHzCEpSviUSBqg">
            Sverige och övriga världen är på väg in i en lågkonjunktur, med
            sannolikt ännu högre arbetslöshet som följd. Priserna på el och
            annan energi har blivit en ohanterlig börda för både enskilda
            människor och företag. Det är därför helt avgörande att arbetslinjen
            värnas, så att fler kommer i arbete. Detta förutsätter att företagen
            ges goda förutsättningar, och att direkta hinder för deras verksamhet
            undanröjs. Men också att arbetspendling ytterligare underlättas,
            inte bara inom Skåne och angränsande regioner i Sverige utan också
            över Öresund.
          </p>
          <p xml:id="i-3i8qijEk1cSHiCRHxfBQwj">
            Med sitt strategiska läge hanterar Skåne en stor del av svenska
            företags transporter genom flera viktiga godsstråk. Effektiva,
            pålitliga och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är normalt sett mycket omfattande och väntas öka kraftigt. Genom
            Skåne passerade förra året mer än en miljon lastbilar.
          </p>
          <p xml:id="i-4E5e7LDvtgJ73MKf6kbhEf">
            Enligt rapporten ”Hela kungariket och halva pengarna”, framtagen
            av Sydsvenska Handelskammaren, har Skåne förbisetts vid fördelningen
            av nyinvesteringar i infrastruktur i de nationella planerna 2010–2029.
            Vägnätet är mycket hårt belastat, och bristen på järnvägskapacitet
            och fullgoda anknytningar i hamnarna omöjliggör väx­lingen av
            gods från väg till järnväg och sjöväg. Trafikverket har pekat
            ut sträckorna Malmö–Hässleholm, Malmö–Ystad, Kristianstad–Hässleholm
            och Helsingborg–Ängelholm bland dem med störst kapacitetsbrist
            i landet. Den ansträngda kapacitets­situationen på väg och järnväg
            i Skåne understryks av det eftersatta underhållet. Detta utgör
            ett hot mot tillväxt, framkomlighet och utveckling av hållbara
            transportlösningar inte bara i Skåne utan i hela Sverige. Den
            förra regeringens politik, präglad av avsaknad av beslut avseende
            viktiga infrastrukturprojekt, har drabbat Skåne hårt. Förutom
            att Skånes utveckling på detta sätt hämmas, har trafikstråken
            genom Skåne blivit flask­halsar för svenska företags transporter
            till och från kontinenten, vilket är förödande för hela vårt land.
          </p>
          <p xml:id="i-DsFe1SqGGrpAThX9o3bFNn">
            För att ta vara på de goda förutsättningar som finns, men också
            möta utmaningarna vi står inför, krävs en stabil, modern och rätt
            dimensionerad infrastruktur. Som det är idag riskerar brister
            i infrastrukturen bli hinder för tillväxt av nya och växande företag
            samt arbetstillfällen. Att tidigarelägga angelägna infrastrukturprojekt
            skulle dessutom få dubbel effekt, då själva byggandet kan vara
            ett sätt att skapa arbetstillfällen, vilket bidrar till att mildra
            effekterna av lågkonjunkturen.
          </p>
          <p xml:id="i-TM8J3EU4AJ2KWTaLzF3aBy">
            Alla trafikslag hänger ihop i ett sammanflätat system där brister
            i det ena omedelbart leder till konsekvenser i det andra. Planerings-
            och genomförandetiden för stora infrastrukturprojekt är mycket
            lång, ofta mer än 10 år. Därför måste infrastruktur­planeringen
            präglas av såväl långsiktighet och god framförhållning som en
            helhetssyn.
          </p>
          <p xml:id="i-Q9GpymzKJEh7xo6LzRoUaL">
            Nedan listas några av de projekt som är mest angelägna för att
            skapa en väl­fungerande infrastruktur i Skåne. Alla dessa förslag
            syftar till att ge maximal utdelning per investerad krona i form
            av förbättrade trafikflöden på vägar, järnvägar, sjövägar och
            flyg, och därmed skapa förutsättningar för ökad tillväxt och fler
            jobb. Vi är dessutom övertygade om att en satsning på Skånes infrastruktur
            är en satsning på hela landet.
          </p>
          <head xml:id="i-7Wg3uEsibKVbxPyww9XV6b" type="h2">
            Öresundsbrons överskott
          </head>
          <p xml:id="i-2atMnFbtx2yura5hCjiKCF">
            Om några år är Öresundsbron betald, och frågan vad som ska hända
            med det överskott den genererar behöver ett svar. I Sverige går
            intäkterna av Öresundsbron direkt till statskassan, medan de i
            Danmark är öronmärkta för infrastruktursatsningar. På samma sätt
            som trängselavgifterna i Stockholm och Göteborg används för att
            förbättra infra­strukturen i dessa städer är det en självklarhet
            att avgifterna från Öresundsbron ska användas för behövliga infrastruktursatsningar
            i Skåne.
          </p>
          <head xml:id="i-HJ3AkGo74H8M9wuT655AUB" type="h2">
            Trafiken över Öresund
          </head>
          <p xml:id="i-VbEH3ZBaNj3ZU71sCY2jRM">
            Öresundsregionen är Skandinaviens viktigaste tillväxtregion.
            Att regionen har en fungerande infrastruktur är därför fundamentalt.
            Särskilt kan framhållas trafiken över Öresund som inte bara är
            av regional utan även av nationell och internationell betydelse.
            Sedan Öresundsbron öppnades 2000 har samarbetet mellan Storköpenhamn
            och Skåne ökat markant, och persontrafiken har nästan fördubblats.
            I EU:s TEN‑T-plan för modernisering av det europeiska transportnätet
            och utveckling av effektivare transportkorridorer för godstrafik
            pekas Öresundsbron ut som en kritisk länk i Skandinavien. Dagens
            situation med enbart en fast förbindelse över Öresund är mycket
            sårbar. Ett längre avbrott för trafiken över Öresund skulle få
            stora konsekvenser, inte minst för godstrafiken. Det är därför
            av yttersta vikt med en ny fast förbindelse mellan Sverige och
            Danmark.
          </p>
          <p xml:id="i-LJLPoSaaQ1trLY7LciJg9">
            Under tre år utredde svenska Trafikverket, danska Vejdirektoratet
            och Transport‑, Bygge- og Boligstyrelsen tillsammans möjligheterna
            till en fast väg- och tågtunnel mellan Helsingborg och Helsingör.
            Utredningen publicerades i januari 2021. Resultatet av denna utredning
            ska tas med i det fortsatta arbetet med en ny fast förbindelse.
            Vi välkomnar att det i den nationella infrastrukturplanen 2022–2033
            fastställs att Trafik­verket ska fortsätta utreda kapaciteten
            och redundansen för transporter över Öresund, inklusive fortsatt
            fördjupning Helsingborg–Helsingör.
          </p>
          <head xml:id="i-UKnttVqMAvhmVZFkT3ydA2" type="h2">
            Öresundsmetro och en fast förbindelse Helsingborg–Helsingör
          </head>
          <p xml:id="i-LfZD8xvYvRrna7N7FHqSSR">
            Öresundsregionen står inför demografiska utmaningar. Befolkningstillväxten
            i region Själland är negativ och i region Huvudstaden svag, samtidigt
            som prognosen för Skåne visar på en ökning i åldersgruppen 20–64
            år. Skåne har en mycket hög arbetslöshet, medan den i Danmark
            är betydligt lägre. Detta skapar förutsättningar för, och behov
            av, ett allt större utbyte av arbetskraft. Därför behövs ytterligare
            en fast förbindelse mellan Sverige och Danmark. Två förslag står
            den moderata Skånebänken bakom – Öresundsmetron och en fast förbindelse
            mellan Helsingborg och Helsingör.
          </p>
          <p xml:id="i-QtQDNHEeZ4oZ4wnXZR1qxw">
            Restid är en helt avgörande faktor när det gäller pendlingsbenägenheten.
            En tillgänglighetsutredning gjord av konsultföretaget ÅF visar
            att restiden mellan Malmö C och Köpenhamn C nästan halveras med
            metron jämfört med Öresundståget. Med kortare restid och anslutningar
            till annan kollektivtrafik kan 2,3 miljoner människor resa till
            andra sidan Öresund inom 60 minuter vilket utvidgar arbetsmarknaden.
            Antalet arbetsplatser inom 60 minuters restid mellan länderna
            ökar från 800 000 upp till 1,3 miljoner. En utredning som samarbetsorganisationen
            Greater Copenhagen lät göra år 2020 visar att en fullt integrerad
            arbetsmarknadsregion årligen beräknas kunna bidra med mellan 2,2
            och 4,2 miljarder kronor till den svenska och danska ekonomin,
            något som skulle innebära ökade skatteintäkter på 1,0–1,9 miljarder
            kronor för de bägge staterna.
          </p>
          <p xml:id="i-E8LBNGMJVu5yR6bFvoDxA6">
            Metron minskar dessutom sårbarheten för avbrott och förseningar
            i kollektivtrafiken. När en stor del av det regionala resandet
            går via Öresundsmetron frigörs värdefullt spårutrymme för fler
            godståg på Öresundsbron.
          </p>
          <p xml:id="i-CdbK4dLhTcvhNzFBbtkNjS">
            Många goda argument talar för att anlägga en fast Öresundsförbindelse
            där två av Sveriges viktigaste järnvägar möts: Västkustbanan mellan
            Malmö och Göteborg och i förlängningen Oslo samt Skånebanan som
            knyter samman västra och östra Skåne, med anslutning till stambanan
            mot Stockholm–Malmö. En väg- och tågtunnel mellan Helsingborg
            och Helsingör bär i hög grad sina egna kostnader. I slutändan
            är det brukarna, trafikanterna, som betalar – precis som på Öresundsbron.
            En fast HH-förbindelse är prioriterad i Skånebilden och även i
            Greater Copenhagens Trafikcharter.
          </p>
          <p xml:id="i-GHXiEhPWUdV8SS3z58JNtZ">
            Gällande restiden framgår av den dansk-svenska strategiska analysen
            en teoretisk restidsbesparing för vägförbindelsen mellan Helsingborg
            och Helsingör på 24 minuter jämfört med dagens färjetrafik. För
            kollektivresor med järnvägsförbindelsen uppskattar strategisk
            analys en motsvarande restidsbesparing på 16–17 minuter. HH-förbindelsen
            är ett välutrett förslag, som granskats på längden och tvären
            i närmare 70 rapporter under de senaste 20 åren. Nästa steg i
            planeringsprocessen av en fast HH-förbindelse är en lokaliseringsutredning,
            som är ett av de inledande stegen i framtagandet av en järnvägsplan.
          </p>
          <head xml:id="i-PZuZBJFDWKLyY42m3kEU9e" type="h2">
            Järnvägstrafik
          </head>
          <p xml:id="i-9EdEVAGULxb4ctVxxmxqs9">
            Stora delar av den statliga järnvägsinfrastrukturen i Skåne är
            eftersatta. Trots att Region Skåne och skånska kommuner har erbjudit
            en miljard i samfinansiering av bland annat Ystadbanan och Skånebanan
            har dessa inte inkluderats i den nationella planen 2022–2033.
          </p>
          <head xml:id="i-ADRikvrSRKgtDwjqXDMyXk" type="h2">
            Södra stambanan
          </head>
          <p xml:id="i-MkQQFKsRSDkFCdumGoTxkJ">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikeras av 450 tåg per dygn. När järnvägen
            mellan Malmö och Lund är utbyggd till fyra spår 2023 ökar kapaciteten
            till 650 tåg per dygn. Idag är inställda och försenade tåg ett
            stort problem som påverkar resenärer, företag, ekonomi, ja hela
            vårt samhälle. Samtidigt skjuts ständigt viktiga järnvägsinvesteringar
            upp. I slutet av oktober 2022 senarelade Trafikverket den fjärde
            samrådsperioden för ny stambana Hässleholm–Lund till i slutet
            av 2023 eller början av 2024. Vi välkomnar att projektet med höghastighetståg
            läggs ner och anser att utbyggnaden av stambanan ska ske i anslutning
            till befintlig järnväg, men det är bråttom. Än finns det inget
            beslut om korridor eller exakt vilken sträckning järnvägen ska
            ha, vilket troligtvis kommer att försena projektet.
          </p>
          <p xml:id="i-BdsKojgGDVj35PGusom1LW">
            Vi anser att färdigställandet av ny stambana mellan Lund C och
            Hässleholm måste tidigareläggas.
          </p>
          <head xml:id="i-98EARZB87ocoYuZfFTN5us" type="h2">
            Västkustbanan
          </head>
          <p xml:id="i-9e8FxZUPSfntFy5rpiwdq2">
            En annan nationellt mycket viktig järnvägsförbindelse är Västkustbanan,
            som även utgör en betydelsefull länk i den internationella trafiken
            mellan Skåne och Norge. För att öka Västkustbanans kapacitet och
            minska restiden behöver hela sträckan byggas om till dubbelspår,
            något som riksdagen fattade beslut om redan 1992/1993. Idag, 30
            år senare, består Västkustbanan till nära nio tiondedelar av dubbelspår,
            vilket betyder att de återstående kilometerna enkelspår sätter
            stopp för effektivt utnyttjande av redan gjorda kostsamma investeringar.
            Det är välkommet att dubbelspåret på sträckan Ängelholm–Maria
            (inklusive Romares väg) pågår och planeras bli klart i december
            2023. När det gäller den sista dubbelspåretappen på Västkustbanan,
            mellan Maria station och Helsingborgs central, har den i nationella
            infrastrukturplanen tilldelats 1 miljard kronor i statliga medel.
            Vi förutsätter att Trafikverket återkommer med förnyad bedömning
            om byggstart så att sträckan skyndsamt kan färdigställas och Västkustbanan
            därmed kan användas ändamålsenligt med fler avgångar och ökad
            punktlighet.
          </p>
          <head xml:id="i-CbmS1szXmyybWpYf4SLdRn" type="h2">
            Skånebanan
          </head>
          <p xml:id="i-Fb9aJtgCENLtzwR5ofFjFH">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår där trafiken utgörs av godståg, Öresundståg
            och pågatåg. Det innebär stora begränsningar i möjligheten att
            bygga ut kollektivtrafiken och transporterna österut, och därmed
            hindras sammankopplingen av de två arbetsmark­nadsregionerna i
            Skåne. Därför bör den sträckan byggas ut med dubbelspår snarast
            möjligt.
          </p>
          <head xml:id="i-NdSQCDnostmjUhFN8abs5f" type="h2">
            Vägtrafik
          </head>
          <p xml:id="i-WRP6u7oLABm1ksanr6k1Yq">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycks­drabbad och behöver
            byggas ut till två-plus-två-väg, inte minst av trafiksäkerhetsskäl.
            E65 är i princip likadan idag som för 25 år sedan, trots att trafikflödena
            har ökat med mellan 80 och 100 procent och den har därigenom blivit
            en flaskhals. Genom att höja standarden på E65 kan man främja
            en positiv utveckling för näringslivet, turismen och sysselsättningen
            i sydöstra Skåne, men även på nationell nivå eftersom E65 är tillfarts­väg
            till Ystads hamn.
          </p>
          <p xml:id="i-3sGVMc4FCFpRYNowbHkGcg">
            Trafikmängden på vägarna E6 och E22 in mot de stora städerna
            Malmö, Lund och Helsingborg har de senaste åren ökat kraftigt
            och är alldeles för stor för vägarnas nuvarande standard. För
            att säkerställa att såväl arbetspendlingen in till dessa tillväxt­motorer
            som de mer långväga transittransporterna fungerar på ett tillfredsställande
            sätt behöver dessa sträckor byggas ut till tre körfält i båda
            riktningarna.
          </p>
          <p xml:id="i-FXMrLR64hNdXvuiKk955QX">
            Året innan pandemin skedde i snitt en trafikolycka om dagen på
            E6 mellan Vellinge och Helsingborg. Alla dessa olyckor orsakar
            såväl mänskligt lidande för de drabbade som enorma kostnader för
            samhället. Nödlösningen med att förbjuda lastbilsomkörning har
            inte förbättrat situationen nämnvärt, eftersom förbudet inte efterlevs
            och det saknas polisiära resurser för att utöva kontroll.
          </p>
          <p xml:id="i-MnVvbCztR8WpRkYvxLj8Wn">
            Trafikverket utredde ett tredje körfält på E6/E22 mellan trafikplats
            Vellinge N och Petersborg, en hårt belastad sträcka som påverkar
            framkomligheten för kollektiv- och biltrafik samt tunga transporter.
            Ett tredje körfält skulle höja kapaciteten och ge en ökad trafiksäkerhet,
            färre störningar och bättre restider. Därför är Trafikverkets
            besked med ett förslag som innebär ett tredje körfält endast på
            sträckan Västra Klagstorp–Petersborg en mycket stor besvikelse.
            Ändringen gör att de mest kapacitetskritiska delarna lämnas oförändrade
            samtidigt som godstrafiken på väg ständigt ökar.
          </p>
          <p xml:id="i-RKeMaL7kDXFw3CGn3SYhGw">
            En utbyggnad av E6 mellan Helsingborg och Vellinge till trefilig
            motorväg i båda riktningarna behövs snarast. Den kommer att göra
            vägen mindre sårbar för olyckor samt förbättra tillgängligheten
            och ge bättre förutsättningar för arbetspendling. Detta är därför
            en av de allra mest prioriterade infrastruktursatsningarna i Skåne.
            Likaså är det angeläget med breddning av på- och avfarterna. Väg
            108 är ett av de viktigaste transport­stråken till Sveriges näst
            största hamn, Trelleborg, och bör därför byggas ut till två körfält
            i båda riktningarna hela sträckan Lund–Trelleborg.
          </p>
          <p xml:id="i-AzMYnckJfUFXnKMrnhHPqi">
            Även vägarna 9 (Trelleborg–Hammenhög–Brösarp), 11 (Sjöbo–Tomelilla–Simris­hamn),
            13 (Ystad–Sjöbo–Höör), 23 (Malmö–Hässleholm–Osby), 24 (Örkelljunga–Hässleholm),
            111 (Helsingborg–Mölle) m.fl. behöver uppgraderas för att hantera
            de ökade trafikvolymerna, och anpassas till kraven på ökad trafiksäkerhet
            och framkom­lighet.
          </p>
          <head xml:id="i-RMxbJQeNURx7YBk2QhXDJH" type="h2">
            Hamnar
          </head>
          <p xml:id="i-47cVLyVwprGap4xim3zmKH">
            Hamnarna i Trelleborg, Helsingborg, Ystad, Malmö och Åhus är
            viktiga delar av det svenska transportsystemet, och därmed av
            nationellt intresse. De är också en i många avseenden outnyttjad
            resurs. Transporterna mellan Sverige och Central- och Östeuropa
            ökar och väntas öka ännu kraftigare de närmaste åren. Det är viktigt
            att dessa transporter kan tas om hand på ett effektivt och miljövänligt
            sätt. För att främja överflyttningen av godstransporter från väg
            till sjöfart behövs ett fullgott infrastrukturnät i anslutning
            till ovan nämnda hamnar.
          </p>
          <head xml:id="i-TeP6RT9BDcWX5zCQCZerv5" type="h3">
            Åhus hamn
          </head>
          <p xml:id="i-SsRqV1TT7DGoGCEpmojWJu">
            Åhus hamn är sydöstra Sveriges största containerhamn, och en
            av södra Sveriges mest betydande bulkhamnar. Inom hamnområdet
            verkar bland andra The Absolut Company och Knauf Danogips. Med
            större satsningar på hållbara sjötransporter skulle mer gods kunna
            flyttas över från väg till sjöfart, och därmed avlasta hårt trafikerade
            sträckor mot exempelvis Göteborg.
          </p>
          <head xml:id="i-PPD73ZQ6eJUca8HnsQTGx3" type="h3">
            Helsingborgs hamn
          </head>
          <p xml:id="i-4PPbYLbep1K3f2DFEmFkcs">
            Helsingborgs hamn är landets näst största containerhamn och utgör
            ett konkurrens­kraftigt nav för sjö- och landtrafik i södra Sverige.
            Hamnen arbetar aktivt för att minska sin miljöpåverkan genom ökad
            automatisering, digitalisering och elektrifiering. For Sea, tidigare
            Scandlines, trafikerar leden Helsingborg–Helsingör med färjor
            med halvtim­mestrafik, ett viktigt komplement till lastbilstrafiken
            på Öresundsbron. Helsingborgs hamn är av riksintresse för sjöfarten
            enligt Sjöfartsverkets beslut från 2001.
          </p>
          <head xml:id="i-HnTnxvDqdbbmtYSwaPEzgd" type="h3">
            Malmö hamn (Copenhagen Malmö Port)
          </head>
          <p xml:id="i-AfQgRjJeTwZMuJbVGytRck">
            CMP är en av Sveriges fem corehamnar, och därmed utpekad som
            en central hamn i EU-sammanhang. En mycket stor del av godsomsättningen
            i hamnområdet i Malmö transporteras på järnväg till andra destinationer
            i Sverige och Norge. Därför behövs det infrastruktur som kan möta
            dagens och framtidens behov. Rangeringsspåren i Malmö uppfyller
            inte CEF-förordningens krav på spår som ska räcka för 740 meter
            långa tåg. Om inte spåren uppgraderas inför öppningen av Fehmarn
            Bält-förbindelsen kan problem uppstå vid omlastning till andra
            godsslag – något som gör att Malmö, som är tänkt att fungera som
            hubb, kan bli en flaskhals och som också kan innebära att det
            blir svårare att komma vidare med järnvägstransporterna. En elektrifiering
            av spåren ut till hamnen skulle innebära både förbättrad miljö
            och mindre rangering eftersom man inte längre skulle behöva byta
            från ellok till diesellok på godsbangården.
          </p>
          <head xml:id="i-6b2w7ZSxLZxQzrG1Lsb763" type="h3">
            Trelleborgs hamn
          </head>
          <p xml:id="i-AUeBuMjtHbQdt5fJa9Bk14">
            Trelleborgs hamn, också en av Sveriges fem corehamnar, är Skandinaviens
            största roro-hamn med cirka 30 ankomster och avgångar per dygn.
            I juni 2020 påbörjades en utbyggnad av nya färjelägen, vilket
            innebär att, förutom att färjetrafiken flyttas längre bort från
            bebyggelsen i centrala Trelleborg, också mottagandet av större,
            effektivare och modernare fartyg med den senaste miljötekniken
            möjliggörs. Sedan hamnutbyggnaden startade har Trelleborgs hamn
            förlängt Sverige med 550 meter söderut, byggt 3 km långa nya vågbrytare,
            använt 600 000 ton sten som har tagits sjövägen, muddrat 1,7 miljoner
            kubikmeter samt skapat 50 hektar nytt land där det tidigare var
            hav.
          </p>
          <p xml:id="i-XTxQNro7qHdbdx4Z28ocVC">
            För att Trelleborgs hamn ska vara en välfungerande intermodal
            ”hubb” i trafiken mellan Skandinavien och kontinenten behövs en
            tidigareläggning av utbyggnaden av en östlig ringväg mellan väg
            108 och en ny hamninfart mellan väg 9 och Trelleborgs hamn.
          </p>
          <p xml:id="i-Q55r2SfMP7SCW1xM4QmDn8">
            Tågfärjeförbindelsen mellan Trelleborg och Tyskland är väldigt
            viktig för gods­trafiken. Om något skulle hända med Öresundsbron
            eller med Stora Bält-förbindelsen kommer den export- och importberoende
            svenska industrin att försättas i en mycket besvärlig situation,
            utan alternativa transportvägar till kontinenten. Därför är nämnda
            tågfärjeförbindelse viktig för redundansen för godsförsörjningen
            till Sverige.
          </p>
          <p xml:id="i-LUhz8bMjzZXTzPPbQE3KxA">
            2020 fick Trafikverket i uppdrag av regeringen att analysera
            funktionen som tågfärjeförbindelsen mellan Trelleborg och Tyskland
            har för en långsiktigt hållbar transportförsörjning. Av redovisningen
            framkommer att transporterna med tågfärjorna måste öka betydligt
            för att det ska vara ekonomiskt rimligt att upprätthålla förbindelsen
            på lång sikt, men utvecklingen går i motsatt riktning. Med tanke
            på den rådande säkerhetspolitiska situationen är det ur beredskapsperspektiv
            viktigt att det finns olika transportvägar och transportlösningar
            till och från Sverige. Trafikverkets analys mynnade ut i slutsatsen
            att det kan krävas någon form av ekonomiskt stöd om tågfärjeförbindelsen
            ska kunna upprätthållas.
          </p>
          <head xml:id="i-6VX9WZo6DYN8hsrRXwULm9" type="h3">
            Ystads hamn
          </head>
          <p xml:id="i-5BXpiELLJdkENfiyu5TsG4">
            Ystads hamn är Sveriges näst största hamn för personbilstrafik
            och tredje största färjepassagerarhamn med utmärkta förbindelser
            till Bornholm, Polen och Tyskland. Genom en utbyggnad har hamnen
            fått kraftigt utökad kapacitet med två nya färjelägen som kan
            ta emot upp till 240 meter långa fartyg. Muddringsarbeten har
            genomförts så djupet för inseglingen är minst 9,5 meter och den
            befintliga inseglingen har utvidgats till 150 meter vilket möjliggör
            besök av kryssningsfartyg. Att stora fartyg angör hamnen innebär
            extra intäkter för näringslivet, men kräver också förbättrad infrastruktur.
          </p>
          <p xml:id="i-EsupTMNutZAQgBXBwxsyK9">
            Bland annat väntas trafiken från Polen fördubblas fram till 2040,
            vilket ännu hårdare kommer att belasta den redan hårt överbelastade
            Dragongatan. Utan en ny trafiklösning i anslutning till Dragongatan
            och hamnen riskerar trafikstockningar vid anlöp i hamnen att lamslå
            all övrig trafik. En oförändrad trafiksituation riskerar att hämma
            hamnens starka tillväxt, och därmed en viktig motor för näringslivet.
          </p>
          <head xml:id="i-CqVfCPL8CBgZvUR8VZNuTZ" type="h2">
            Flygtrafik
          </head>
          <p xml:id="i-7n4SBJuVv9Au8c9dFHjKmo">
            Tillgången till bra flygförbindelser är avgörande för tillväxten,
            något som måste beaktas vid planering av satsningar på infrastruktur.
            Coronakrisen påverkade drastiskt förut­sättningarna för flygtrafiken,
            men återhämtningen har kommit i gång bra, och inom ett par år
            kommer troligen och förhoppningsvis situationen för flygtrafiken
            att ha normal­iserats. Med Rysslands krig i Ukraina har den säkerhetspolitiska
            situationen för Europa och för Sverige radikalt förändrats. Detta
            ställer också helt nya krav på behovet av bered­skapsflygplatser.
            Att vara beredskapsflygplats innebär att flygplatsen med en timmes
            varsel ska kunna ta emot och sända i väg samhällsnyttigt flyg,
            dygnet runt, året om.
          </p>
          <p xml:id="i-Cr7V1RwFmXfzQuTtkSuTXU">
            Flygplatsen Ängelholm-Helsingborg var privatägd och utan behov
            av statliga subventioner innan coronakrisen. Men de under coronakrisen
            ändrade förutsättningarna gjorde att denna lösning inte längre
            var ett alternativ. Sju skånska kommuner tog därför ett gemensamt
            och stort ansvar för att bibehålla en fungerande flygtrafik i
            Nordväst­skåne, och är sedan 1 september 2020 ägare till verksamheten
            vid Ängelholm -Helsing­borgs flygplats. I somras föreslog Moderaterna
            att alla 33 regionala flygplatser i Sverige ska bli permanenta
            beredskapsflygplatser samt att statens ersättning för att upprätthålla
            beredskapen skulle höjas från 200 000 till 300 000 kronor i månaden.
            Att utse flyg­platsen Ängelholm-Helsingborg till beredskapsflygplats
            skulle ha avgörande betydelse för att säkra tillförlitligheten
            när det gäller det stöd till samhället som flygplatsen ger förutsättningar
            för i form av ambulansflygningar, brandspaning, sjöövervakning
            m.m.
          </p>
          <p xml:id="i-Ua6AyGwegR7aEDGtvWx6ec">
            Kristianstad Österlen Airport upplevde före coronakrisen en positiv
            utveckling med fler passagerare. Våren 2020 blev det också klart
            att Sjöfartsverkets sydsvenska heli­kopterbas stannar på flygplatsen
            under 20 år. Under 2021 var Kristianstad Österlen Airport temporär
            beredskapsflygplats och för 2022 har Trafikverket ingått ett ettårigt
            avtal för att säkra fortsatt tillgång till samhällsviktiga lufttransporter.
            Permanent status som beredskapsflygplats i enlighet med Moderaternas
            förslag skulle ge Kristianstad Österlen Airport bättre möjlighet
            att överleva och att fortsätta bidra till Skånes utveckling.
          </p>
          <p xml:id="i-LdrEeMZuHLzpgA9nPiSXzu">
            Bromma flygplats måste ses och behandlas som en viktig flygplats
            för hela landet och inte bara för Stockholmsregionen. I egenskap
            av cityflygplats är Bromma flygplats mycket viktig för att smidigt
            och snabbt kunna åka till och från Stockholm för möten över dagen.
            Det innebär att flygplatsen har en stor betydelse för näringslivet
            i bl.a. Skåne.
          </p>
          <p xml:id="i-GbwHccso93KVFkeC5XRG4R">
            Flyget står inför en utveckling där el, biodrivmedel och vätgas
            öppnar möjligheter till fossilfritt flygande. I det perspektivet
            blir flyget både snabbt, ekonomiskt och klimatsmart. För att denna
            utveckling skall kunna ske måste regeringen säkerställa en långsiktigt
            god infrastruktur avseende tillgången till flygplatser. Vi välkomnar
            att det av Tidöavtalet framgår att Bromma flygplats ska bevaras.
          </p>
          <p xml:id="i-AqEjEHqAaXfKLbjxS745Rx">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flyg­platserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar-
            och frakttrafik även är en stor arbetsplats.
          </p>
          <head xml:id="i-YQzXnwUKfzMKsoxKW3D5w3" type="h2">
            Dansk-svensk infrastrukturkommission
          </head>
          <p xml:id="i-7xK3U9245298cK4gVZ8FCv">
            Det är inte rationellt att infrastrukturplaneringen begränsas
            till nationsgränserna, när handel och transporter genom Europa
            fortsätter att öka. När Fehmarn Bält-förbindelsen står färdig
            kommer trafiken till och genom såväl Skåne som Danmark att öka
            avsevärt. På den danska sidan pågår för fullt uppgraderingen av
            infrastrukturen för att anpassa sig till denna utveckling, men
            Skåne riskerar som vanligt att halka efter. För att det då inte
            ska uppstå fler och nya flaskhalsar i Skåne måste vi redan nu
            ta höjd för denna för­ändring genom planering av större väg- och
            järnvägskapacitet.
          </p>
          <p xml:id="i-BDhxAFJi9GxGMaNKJXqmme">
            Infrastrukturplaneringen i Sverige och Danmark fungerar i dag
            på mycket olika sätt. Genom att inrätta en dansk-svensk infrastrukturkommission
            kan det säkerställas att planeringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordnings­vinster skapas.
            Vidare kan en svensk-dansk infrastrukturkommission bli en plattform
            för informations- och idéutbyte mellan de båda länderna.
          </p>
        </div>
        <div type="motSignatures">
          <list>
            <item xml:id="i-W6F8oiJ6r2n5txb4KJAvSk" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-MYGfK8xSq3AAKTUZ558bNP" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-3vRLfcL5UhZABkVEvLYzA1" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-VSKsvfiACNw4Q8JkR7diK2" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-NGt7yJStHZqPq6brnqe4gb" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-9FvsGYgE4d7MWi13tYJ4SK" who="i-PAqLvMEztoGTfwmdBGUfyR">
              Peter Ollén (M)
            </item>
            <item xml:id="i-AUKxQNtaWCdxCSoS3W5BuZ" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-YWbpHxcrBCeUx4ZY8ubQGb" who="i-U1y3evwTTrkjYao8Gey5r6">
              Lars Johnsson (M)
            </item>
            <item xml:id="i-Cwk6egT8dwjELQSqd3UdJa" who="i-JPgedjW7JshtfAExS9H21b">
              Emma Ahlström Köster (M)
            </item>
          </list>
        </div>
      </div>
    </body>
  </text>
</TEI>
