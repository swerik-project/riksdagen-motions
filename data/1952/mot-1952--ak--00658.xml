<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00658">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__658/mot_1952__ak__658-001.pdf"/>
      <fw xml:id="i-NJ6zVCBASL5RZ58DYuodqb">
        Motioner i Andra kammaren, nr 658. 1
      </fw>
      <div xml:id="i-SkNMA9RCzktPM3SHX7JfNW" type="motHeader">
        <div xml:id="i-Td9Hry2wrwzpXXTGgCHTXQ" type="motTitle"/>
        <div xml:id="i-8mBMpmRVnkswi361FVtNHH" type="motSubmissionInfo"/>
      </div>
      <div xml:id="i-8nWaJhFXodD6ukWCcCA4Na" type="motBody">
        <div xml:id="i-8TvcQ3spTmCPhJqCJeySXL">
          <p xml:id="i-ENK8NRD5wXkSUNfmWzzhGw">
            Nr 658.
          </p>
          <p xml:id="i-LXahDLxknQaHqDxEd2ZUma">
            Av herr Karlsson i Stuvsta m. fl., i anledning av Kungl. Maj:ts
            proposition, nr 236, angående åtgärder i prisreglerande syfte
            på jordbrukets område.
          </p>
          <p xml:id="i-PdXLcdFuUjb3KyfEdN9Dbc">
            Kungl. Maj:ts proposition nr 236 angående prisreglerande åtgärder
            på jordbrukets område för tiden 1 september 1952—31 augusti 1953
            förutsätter ytterligare prisstegringar på livsmedel utöver dem,
            som i år redan genomförts i olika omgångar och som redogjorts
            för i Kungl. Maj:ts proposition nr 176. De prisstegringar, som
            nu bebådas till hösten, gäller i första hand bröd, fläskvaror,
            ost och potatis. Några som helst prissänkningar på andra livs-
            medel förutses inte. Enligt beräkningar, anförda i propositionen,
            har pris- höjningarna på jordbruksprodukter hittills i år höjt
            levnadskostnadsindex med fyra enheter. De ytterligare höjningar,
            som nu föreslås, beräknas pressa upp index med ytterligare tre
            enheter. Därmed blir nya kompensationskrav från arbetares och
            andra löntagares sida i slutet av året en ofrånkomlighet. Även
            om vi anser det självklart, att jordbruksnäringens utövare skall
            kompenseras för jordbruksproduktionens ökade kostnader, särskilt
            som dessa i hög grad betingas av ekonomiska faktorer utanför jordbruksproduk-
            tionens ram, vill vi, liksom vi gjort i motion med anledning av
            Kungl. Maj:ts proposition nr 176 och till vilken vi ber få hänvisa,
            bestämt vända oss emot att denna kompensation i väsentlig mån
            skall gå ut över de breda folklag- rens levnadsstandard. Härför
            föreligger ingen som helst ekonomisk nödvän- dighet, inte minst
            med hänsyn till det väldiga budgetöverskottet. Då staten likväl
            måste tillgripa en viss subventionering borde denna, i vart fall
            så länge löpande löneavtal gäller, omfatta hela kompensationen
            till jordbru- ket. En dylik politik kunde för övrigt på sitt sätt
            bidraga till att stabilisera penningvärdet. Vi har i ovannämnda
            motion, och med anledning av de tidigare i år ge- nomförda prishöjningarna
            på jordbruksprodukter, föreslagit en sänkning av smör- och margarinpriserna
            med 1 krona per kilogram genom motsva- rande statlig subvention.
            Denna prissänkning på matfett skulle i huvudsak uppväga prishöjningarna
            på andra jordbruksprodukter. De motiveringar vi anförde för detta
            förslag var, att smörkonsumtionen som en följd av det höga smörpriset
            visar en sjun- kande tendens, att det uppkomna smöröverskottet
            exporteras till lägre priser än som utta- ges på hemmamarknaden,
          </p>
          <p xml:id="i-LtTDUfWkHeh2HXnboBT6QR">
            Bihang till riksdagens protokoll 1952. 4 saml. Nr 658—4659.
          </p>
          <pb facs="riksdagen-motions-pdf/data/1952/mot_1952__ak__658/mot_1952__ak__658-002.pdf"/>
          <fw xml:id="i-QRq9WeLFAPTEJYC6in4ZR4">
            2 Motioner i Andra kammaren, nr 658.
          </fw>
          <p xml:id="i-AeVBTyHGy9KFU9JTRV6bAM">
            att skatten på margarin, som belöper sig på minst kr. 1: 50 per
            kilogram, är en utmaning mot fattiga människor, att prisstegringar
            på livsmedel bör förhindras under löpande avtalsperiod, och att
            staten till följd av det stora budgetöverskottet har råd att betala
            jord- bruksproduktionens kostnadsökning. Detta förslag om en sänkning
            av smör- och margarinpriserna med 1 krona per kilogram ber vi
            härmed få upprepa att också gälla för tiden efter den 1 september
            i år. Beträffande uppgörelsen mellan statsmakterna och jordbrukets
            organisa- tioner för nästa produktionsår vill vi som vår mening
            framhålla, att spann- måls- och oljeväxtodlingen som vanligt överkompenserats.
            De synpunkter, som därvidlag anförts av vissa ledamöter av jordbruksnämndens
            råd, delas av oss. Vi anser i alla händelser, att de prishöjningar
            på bröd och fläsk, som förutses i september, bör förhindras genom
            tillskott av statsmedel och att Kungl. Maj:t ges bemyndigande
            att närmare utforma erforderliga åtgärder härför. Den i föreliggande
            proposition förordade omläggningen av de av 1947 års riksdag beslutade
            producent- och kontantbidragen till innehavare av mindre, ofullständiga
            jordbruk har i propositionen getts en utformning, som måste förkastas.
            Vi vill inte bestrida, att gällande grunder för dessa bidrag kan
            behöva justeras på någon punkt, exempelvis i fråga om att göra
            det möjligt att från bidrag utestänga personer, som på grund av
            förmögenhetsförhål- landen och inkomstförhållanden och annan sysselsättning
            utanför jord- bruket borde utestängas från bidrag. De i propositionen
            föreslagna nya grun- derna för dessa bidrag innebär emellertid
            en klar inkomstreducering för många tiotusentals småbrukare. Som
            framgår av uppgifter på sidan 131 i propositionen kommer den föreslagna
            försämringen att för stora småbru- kargrupper, inte minst i Norrland,
            mer än uppväga det leveranstillägg å mjölk å 5 öre per kilogram,
            som nyligen införts. Resultatet blir, att dessa småbrukargrupper,
            i stället för en högre ersättning för sitt arbete i enlighet med
            det nya lantarbetaravtalet och prisuppgörelserna mellan statsmakterna
            och jordbruket, får vidkännas en försämrad ersättning för sitt
            arbete. Rege- ringens förslag på denna punkt måste utan överdrift
            betraktas som en ut- maning mot berörda jordbrukargrupper. Med
            hänsyn härtill föreslår vi riksdagen att avslå Kungl. Maj:ts förslag
            i förevarande del. Vår inställning till producent- och kontantbidraget
            har varit och är alltjämt, att det bör vara ett tilläggspris på
            mjölk för inneha- vare av mindre jordbruk och motiveras med de
            högre produktionskostna- derna vid dessa jordbruk. En dylik differentierad
            prissättning tycks inte heller vara främmande för regeringen,
            som framgår av förslaget om leve- ranstillägg för mindre kvantiteter
            mjölk och vilket förslag vi anslutit oss till. I likhet med en
            reservant i producentbidragsutredningen har vi från början
          </p>
          <pb facs="riksdagen-motions-pdf/data/1952/mot_1952__ak__658/mot_1952__ak__658-003.pdf"/>
          <fw xml:id="i-GieVJVzPmEbACVohgDae74">
            Motioner i Andra kammaren, nr 658. 3
          </fw>
          <p xml:id="i-JV2Xh8uBN4TQdxJFjWtDa2">
            ansett, att producent- och kontantbidragen icke bör betraktas
            som »social- hjälp» och icke borde sammankopplas med något rationaliseringstvång.
            Med hänsyn till vad ovan anförts hemställer vi, att riksdagen,
            i anledning av Kungl. Maj:ts proposition nr 236, måtte besluta
            att medgiva Kungl. Maj:t att vidtaga erforderliga åtgärder för
            reglering under nästkommande regleringsår av produk- tions- och
            avsättningsförhållandena på jordbrukets område med de ändringar
            i fråga om riktlinjerna härför, som i för- hållande till Kungl.
            Maj:ts proposition föreslagits i det före- gående, nämligen i
            fråga om dels priserna på smör och mar- garin och dels priserna
            på bröd och fläsk; att avslå Kungl. Maj:ts förslag om ändrade
            grunder för producent- och kontantbidrag till innehavare av mindre,
            ofullständiga jordbruk; att å riksstaten för budgetåret 1952/53
            under nionde huvudtiteln anvisa 1) till prisreglerande åtgärder
            på jordbrukets område ett reservationsanslag av 375 000 000 kronor;
            2) till producentbidrag till vissa innehavare av mindre jordbruk
            ett förslagsanslag av 70 000 000 kronor.
          </p>
          <p xml:id="i-D7ipfHE9AQYqmBdhzn8zm4" type="date">
            Stockholm den 13 maj 1952.
          </p>
          <p xml:id="i-GFAXEyjfwPohyzAjos2gsQ">
            Erik Karlsson.
          </p>
          <p xml:id="i-WNvdNydPbg5ZgjkbZMHeSe">
            Helmer Holmberg. Gerda Nilsson. H. Hagberg.
          </p>
        </div>
      </div>
    </body>
  </text>
</TEI>
