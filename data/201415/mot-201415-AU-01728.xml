<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-01728">
  <teiHeader>
    <fileDesc>
      <titleStmt>
        <title>Reformering av Arbetsförmedlingen</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1728 av Désirée Pethrus (KD)</title>
          <idno type="rdwebb">H2021728</idno>
          <rs type="number">1728</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H2021728/text</ref>
          <ref type="dokument_url_html">http://data.riksdagen.se/dokument/H2021728</ref>
          <ref type="dokumentstatus_url_xml">http://data.riksdagen.se/dokumentstatus/H2021728</ref>
          <ref type="docx">http://data.riksdagen.se/fil/740C0263-668E-40F2-9647-867826DC2DA6</ref>
          <ref type="pdf">http://data.riksdagen.se/fil/69DFD2B8-A4AD-4987-8426-1599895028DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WgjXZWW96mfic9Ctg9m6w6" type="signed"/>
        <correspContext corresp="i-WgjXZWW96mfic9Ctg9m6w6">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Pjxjn91HnhKojaf9iUkpc8" type="submitted">
          <date when="2014-11-10"/>
          <time when="10:38:06"/>
        </correspAction>
        <correspAction xml:id="i-WPPiZwp1xSZXNXe5wPtPYC" type="reviewed">
          <date when="2014-11-10"/>
          <time when="11:06:07"/>
        </correspAction>
        <correspAction xml:id="i-NEpCRKEdXrmkmjvUKz6qF2" type="referred">
          <date when="2014-11-12"/>
        </correspAction>
        <correspAction xml:id="i-2zHSMX9drvQHD8oibE1rtR" type="assigned">
          <date when="2016-10-02"/>
          <time when="23:19:33"/>
        </correspAction>
        <correspContext corresp="i-2zHSMX9drvQHD8oibE1rtR">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-FCbj1HNDN2JWJjR7a4ZBoY" type="behandlas_i"/>
        <correspContext corresp="i-FCbj1HNDN2JWJjR7a4ZBoY">
          <ref type="uppgift">2014/15:AU5</ref>
          <ref type="ref_dok_id">H201AU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ToP5vCBhoyG6CwV8jhSgQY" type="motHeader">
        <div xml:id="i-ApxP5tkLRWBWVvjZHJCPpn" type="motTitle">
          Motion till riksdagen 2014/15:1728 av Désirée Pethrus (KD) Reformering
          av Arbetsförmedlingen
        </div>
      </div>
      <div xml:id="i-88N5LHCVRcF4LuPzhgSRgR" type="motBody">
        <div xml:id="i-9jjdEqEuy2yNCSKycALhEd" type="motProposal" subtype="förslag">
          <head xml:id="i-4rhVtgh6u5yULRc1seou6j">
            Förslag till riksdagsbeslut
          </head>
          <list xml:id="i-AAURs7DFibHULaHXXfNudg" style="ol">
            <item xml:id="i-UjobGukcR4Ce2X2UB2zBwL">
              Riksdagen tillkännager för regeringen som sin mening vad som
              anförs i motionen om att utreda ett system med jobbpeng för arbetssökande.
            </item>
            <item xml:id="i-5ANvDuX8Zyu4bstihNTVaV">
              Riksdagen tillkännager för regeringen som sin mening vad som
              anförs i motionen om fri etableringsrätt för arbetsförmedlingar.
            </item>
            <item xml:id="i-FMeeFpmce9xMRAiRyXM2sM">
              Riksdagen tillkännager för regeringen som sin mening vad som
              anförs i motionen om att utreda möjligheten för betygssättning
              av och öppna jämförelser mellan arbetsförmedlingar.
            </item>
          </list>
        </div>
        <div xml:id="i-LK2NU5qfHT7mePsNt9V8Do" type="motContent">
          <head xml:id="i-C64skV3bvLV9DhgrrM8moK" type="h1">
            Motivering
          </head>
          <p xml:id="i-BAJBtDKTvY4vVCTB4gieoW">
            Svensk arbetsmarknadspolitik genomgick stora förändringar under
            åren 2006–2014 då alliansregeringen regerade. Arbetsförmedlingen
            fick nya förutsättningar. Fler aktörer än den offentliga Arbetsförmedlingen
            involverades i arbetet att få fler människor i arbete genom upphandling
            inom bl.a. jobb- och utvecklingsgarantin. De förändringar som
            genomfördes var inte tillräckliga utan bara en bit på vägen mot
            en större reformering. Med den nuvarande regeringen ledd av Socialdemokraterna
            och Miljöpartiet, initieras i höstbudgeten emellertid en utfasning
            av de externa aktörerna och ett ökat anslag till att återigen
            finansiera en förstorad roll för Arbetsförmedlingen.
          </p>
          <p xml:id="i-Vbu1fAARt2UxFTaZx7DXaY">
            Kristdemokraterna vill att arbetsmarknadspolitiken ska bidra
            till målet om full sysselsättning och minskat utanförskap. Arbetsmarknadspolitiken
            är särskilt viktig för att bekämpa ungdomsarbetslösheten, hjälpa
            långtidsarbetslösa och nyanlända invandrare att etablera sig på
            arbetsmarknaden och få fler sjukskrivna och personer med sjuk-
            eller aktivitetsersättning att övergå till arbete.
          </p>
          <head xml:id="i-4kz4nBuFUwEcfVRgX81rZm" type="h2">
            Australien som förebild
          </head>
          <p xml:id="i-N4fs3KUGmDkUDeKBzDDyJR">
            Det land som genomfört de kanske mest intressanta arbetsmarknadspolitiska
            reformerna, är Australien. År 1996 började Australien genomföra
            en genomgripande arbetsmarknads- och socialförsäkringspolitisk
            reform. Den bygger på i huvudsak tre steg.
          </p>
          <list xml:id="i-94gA7n7GZbKHEnTTcTEqUZ" style="ul">
            <item xml:id="i-8HdzoZa7mVcrYYgwvFeLQo">
              En gemensam ingång till samtliga inkomstersättningar oavsett
              politikområde.
            </item>
            <item xml:id="i-2GN1i11oT2LvAtP7omyhAy">
              En noggrann kartläggning av varje persons ställning på arbetsmarknaden
              som sedan avgör vilka stödinsatser som ska sättas in.
            </item>
            <item xml:id="i-3L5W4vaeTupiuyVocMKNVY">
              Staten har låtit andra aktörer ta hand om det operativa ansvaret
              för arbetsförmedlingsverksamheten. Olika aktörer får utföra förmedlingsverksamheten
              där ersättning utgår efter resultat och vissa förbestämda kriterier.
            </item>
          </list>
          <p xml:id="i-PBKmT1v8eYQjYNks9yJ5nU">
            Om en person i mötet med myndigheten visar sig vara arbetsför,
            slussas personen vidare till någon av alla de arbetsförmedlingar
            som finns. Den första kontakten med en arbetsförmedling ska ske
            inom två dagar från det att registrering har skett. Arbetsförmedlingarna
            kan drivas av såväl offentliga som privata och ideella aktörer.
            Förmedlingsverksamheten är alltså konkurrensutsatt och förmedlingarna
            får ersättning efter prestation och de sökandes bakgrund. Efter
            vissa bestämda perioder av arbetslöshet intensifieras insatserna
            och ersättningsgrunden räknas om efter hand. Arbetsförmedlarna
            får också högre ersättning ju längre anställning de lyckas få
            fram.
          </p>
          <p xml:id="i-6CKgQ8vF3WpJMGKdv2rqQ5">
            Arbetsförmedlingarnas resultat offentliggörs i en femskalig betygsskala,
            vilket gör att en arbetssökande kan jämföra olika arbetsförmedlingar
            och välja den som presterat bäst. Konkurrensutsättningen har enligt
            de arbetssökande lett till ökad service och tillgänglighet. Också
            arbetsgivarna tycks i huvudsak vara nöjda med det arbete som arbetsförmedlingarna
            utför. De program som idag erbjuds har visat sig vara betydligt
            mer kostnadseffektiva än före reformens genomförande samtidigt
            som en större andel av de sökande hade arbete efter tre månader.
          </p>
          <p xml:id="i-GNF9esJmvHzX3GoA7BuHiF">
            Utöver arbetsförmedlingarna finns organisationer som letar vakanser
            och fyller dem med arbetslösa. De får ersättning per vakans de
            lyckas fylla och viktas beroende på hur lång arbetslöshetsperiod
            den arbetslöse har haft samt individuella bakgrunder och längden
            på vakansen.
          </p>
          <p xml:id="i-Tdf4Dd3A2Q6QubYQsvk1on">
            Reformen har fått stor internationell uppmärksamhet och flera
            länder har följt den australiensiska modellen. Norge, Storbritannien
            och Holland har genomfört reformer som liknar den i Australien.
            Även reformen i Sverige med kompletterande aktörer har inspirerats
            av det australiensiska systemet.
          </p>
          <head xml:id="i-Stbq9UhXLbA6scr4UQwuRM" type="h2">
            Jobbpeng
          </head>
          <p xml:id="i-TEsm82fZdnh8Y4ceMUpC3H">
            De reformer av Arbetsförmedlingen och möjliggörandet av upphandling
            från kompletterande aktörer, var ett steg i rätt riktning av alliansregeringen.
            Det kan nämligen inte vara ett självändamål att staten ska bedriva
            förmedlingsverksamhet. Staten ska sätta upp ramarna och finansiera
            verksamheten, sedan ska den som kan leverera bästa resultat få
            uppdraget. Jag vill gå vidare med reformarbetet och utreda ett
            system med så kallad jobbpeng.
          </p>
          <p xml:id="i-BSUCwjaVmB6Ls9EHhSrDM1">
            Den arbetssökande ska få en jobbpeng som han eller hon kan betala
            valfri arbetsförmedling med. Därigenom ökar konkurrensen mellan
            arbetsförmedlingarna. Den stora invändningen mot ett system med
            jobbpeng är att arbetsförmedlare kan komma att lägga merparten
            av sina insatser på grupper som redan är attraktiva på arbetsmarknaden.
            Flera länder som har liberaliserat arbetsmarknaden, t.ex. Australien,
            har dock kommit runt detta problem genom att skapa incitament
            för att hjälpa de mest utsatta.
          </p>
          <p xml:id="i-FrtGZdgFXuAmbFJHABvNTz">
            Jag föreslår att jobbpengens storlek ska bestämmas utifrån förutbestämda
            kriterier. En person som står längre från arbetsmarknaden får
            en större jobbpeng än en person som bedöms ha lättare att hitta
            ett nytt jobb. En del av jobbpengen betalas till förmedlingen
            vid inskrivning, en andra del när nytt jobb kan förmedlas och
            en tredje del då personen får en tillsvidareanställning. På det
            sättet kan arbetsförmedlingar, om de så önskar, rikta in sig på
            en viss typ av sökande, exempelvis personer med funktionsnedsättning,
            sjukskrivna eller ungdomar.
          </p>
          <p xml:id="i-SUUTdY15rUYXwYKxKRWpLx">
            I och med att jobbpengens storlek blir större ju svårare den
            arbetssökande bedöms ha att hitta ett nytt jobb uppmuntras arbetsförmedlingar
            att satsa på människor långt i från arbetsmarknaden.
          </p>
          <head xml:id="i-HRDBoHkLHFZ6Qm8iJ7W3qj" type="h2">
            Ökad konkurrens
          </head>
          <p xml:id="i-2pSpVn6HhhRe4C9Vneoxvv">
            Det bör finnas en mångfald av aktörer: privata arbetsförmedlingar,
            ideella organisationer, sociala företag och fackföreningar som
            konkurrerar på samma villkor. I princip ska vem som helst som
            uppfyller vissa villkor kunna starta en arbetsförmedling och konkurrera
            på lika villkor. Fri etableringsrätt ska alltså råda.
          </p>
          <p xml:id="i-9W2XCvc8WBYRGFBWzcs4Qm">
            Med tanke på den kompetens som finns upparbetad på landets arbetsförmedlingar
            är det fullt möjligt att personal kommer att vilja ta över en
            hel förmedling eller vissa specifika uppgifter inom en förmedling.
            En sådan utveckling vore välkommen.
          </p>
          <head xml:id="i-8E5PqMJ1fqk2nBmuBCVitP" type="h2">
            Betygssättning och öppna jämförelser
          </head>
          <p xml:id="i-FSRKTTt2VQSbR2xp5muzjj">
            För att skapa en fungerande konkurrens och för att den arbetssökande
            ska kunna välja rätt förmedling bör olika arbetsförmedlingars
            prestation och resultat objektivt betygssättas. Betygen ska redovisas
            öppet och vara tillgängliga för allmänheten. Dels skapar det incitament
            att prestera bättre för enskilda förmedlingar, dels blir det lättare
            för den arbetssökande att välja en förmedling som utifrån hennes
            eller hans specifika behov och förutsättningar väljer rätt förmedlare.
          </p>
          <p xml:id="i-2jYC3P1WMHfNj8QYmfdCvB">
            Ett sådant system skulle betyda mycket för svensk arbetsmarknad
            och för dem som står långt från arbetsmarknaden. Vi måste involvera
            alla goda krafter som finns som kan bidra till en sådan utveckling.
            Regeringen bör utreda möjligheten att införa ett system som föreslås
            i motionen.
          </p>
        </div>
        <div xml:id="i-Q9Jz61fWP7CQqaLsBdwsiC" type="signatureBlock">
          <list xml:id="i-T92DVpoXSvYTTNdwRaEVca">
            <item xml:id="i-DL9eWUSprk9UvMvAgq3ueC" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
