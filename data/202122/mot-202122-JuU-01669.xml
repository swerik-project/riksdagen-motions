<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-01669">
  <teiHeader>
    <fileDesc>
      <titleStmt>
        <title>Reformer för fler poliser</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1669 av Johan Hultberg (M)</title>
          <idno type="rdwebb">H9021669</idno>
          <rs type="number">1669</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9021669/text</ref>
          <ref type="dokument_url_html">http://data.riksdagen.se/dokument/H9021669</ref>
          <ref type="dokumentstatus_url_xml">http://data.riksdagen.se/dokumentstatus/H9021669</ref>
          <ref type="docx">http://data.riksdagen.se/fil/3B26350D-9A00-4CEC-9630-7DEB7F03DF2C</ref>
          <ref type="pdf">http://data.riksdagen.se/fil/FAA257A7-F938-4169-A878-C566962C3024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4tQtAYFX5KXbpCumDtuc8m" type="signed"/>
        <correspContext corresp="i-4tQtAYFX5KXbpCumDtuc8m">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-W85ecEkdxSuFYPudjB9a6Q" type="submitted">
          <date when="2021-09-30"/>
          <time when="16:47:03"/>
        </correspAction>
        <correspAction xml:id="i-6cmdixj8E3v2RqiuooD5VU" type="reviewed">
          <date when="2021-09-30"/>
          <time when="19:37:47"/>
        </correspAction>
        <correspAction xml:id="i-T88q7BDfUfKgrkFBp1WwuD" type="referred">
          <date when="2021-10-14"/>
        </correspAction>
        <correspAction xml:id="i-PKea4AQn7EGqV6Rt1hF44L" type="assigned">
          <date when="2022-10-05"/>
          <time when="11:27:30"/>
        </correspAction>
        <correspContext corresp="i-PKea4AQn7EGqV6Rt1hF44L">
          <ref type="assignedTo">Justitieutskottet</ref>
        </correspContext>
        <correspAction xml:id="i-32KTzR4WJL29cU4TrsEsRv" type="behandlas_i"/>
        <correspContext corresp="i-32KTzR4WJL29cU4TrsEsRv">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MaZ1ugwPsvD57K4925hWaC" type="motHeader">
        <div xml:id="i-2sm7dhRGAm4QPvef8HUDL7" type="motTitle">
          Motion till riksdagen 2021/22:1669 av Johan Hultberg (M) Reformer
          för fler poliser
        </div>
      </div>
      <div xml:id="i-Nd88qSu79kdZn11YQieeAj" type="motBody">
        <div xml:id="i-Jic9uwhQJ5HL8pNLXwGskC" type="motProposal" subtype="förslag">
          <head xml:id="i-AsX7xhnxf5tw5NqYfoHvyd">
            Förslag till riksdagsbeslut
          </head>
          <list xml:id="i-W6DQEJBv5qewwjmr7b7otK" style="ol">
            <item xml:id="i-CEfSPSS9uUr8PSbDFjFo7Q">
              Riksdagen ställer sig bakom det som anförs i motionen om att
              utreda möjligheten att anställa norska poliser i Sverige och tillkännager
              detta för regeringen.
            </item>
            <item xml:id="i-5QFgrLiMUyvLz9U4dywEhE">
              Riksdagen ställer sig bakom det som anförs i motionen om att
              initiera en dialog om ett fördjupat polisiärt nordiskt samarbete
              och tillkännager detta för regeringen.
            </item>
            <item xml:id="i-NeJWs3y5So14ratq5KKrC2">
              Riksdagen ställer sig bakom det som anförs i motionen om polisutbildningen
              på distans och tillkännager detta för regeringen.
            </item>
          </list>
        </div>
        <div xml:id="i-UAaYua2ahaQ48XqTfBAdVJ" type="motContent">
          <head xml:id="i-PrdJsT2jgHwXrZkUw4T6mc" type="h1">
            Motivering
          </head>
          <p xml:id="i-QtiH3fqXe6HvbjsX2SKk5P">
            Årligen genomförs den nationella trygghetsundersökningen (NTU)
            av Brottsförebyg­gande rådet (Brå). I NTU undersöks bland annat
            befolkningens trygghet, utsatthet för brott och förtroende för
            de rättsvårdande myndigheterna. Undersökningen visar tydligt att
            Sverige har en mycket allvarlig trygghetskris. Hela 30 procent
            av befolkningen (16–84 år) uppgav 2020 att de känner sig mycket
            eller ganska otrygga, eller att de till följd av otrygghet undviker
            att gå ut ensamma under sena kvällar i sitt bostadsområde. Detta
            är alarmerande siffror. Statens allra mest grundläggande uppgift
            är att skydda och försvara sina medborgares liv och frihet. En
            uppgift som den svenska staten idag uppenbarligen inte lyckas
            tillräckligt bra med när snart var tredje svensk känner sig ganska
            eller mycket otrygg. Av NTU 2020 framgår vidare att 22,6 procent
            av delta­garna i undersökningen under 2019 också hade utsatts
            för någon eller några av de brottstyper som i undersökningen kallas
            för brott mot enskild person så som exempelvis misshandel, hot
            och sexualbrott. Och de kriminella gängen blir allt mer hänsynslösa
            vilket inte minst de många skjutningarna är ett uttryck för. Bara
            i år, fram till och med den 31 augusti, ägde 220 skjutningar rum.
            35 personer sköts under perioden ihjäl. I en lång rad särskilt
            utsatta områden har de kriminella gängen en så stark ställning
            att polisen själv konstaterar att man har stora svårigheter att
            fullfölja sitt uppdrag. Läget är akut.
          </p>
          <p xml:id="i-GvakZLgVwSgUp3VnQAR74J">
            Sveriges trygghetskris behöver mötas av ett brett batteri av
            åtgärder. Samhällets samlade kraft behövs för att knäcka gängbrottsligheten
            och för att öka tryggheten i vårt land i allmänhet och i de utsatta
            områdena i synnerhet. Helt centralt är att stärka rätts­väsendet.
            Inte minst behöver Sverige fler poliser och polisen bättre verktyg
            i sitt viktiga och svåra uppdrag. Men idag lider Sverige av en
            allvarlig polisbrist vilket får stora negativa konsekvenser –
            få brott klaras upp och otryggheten ökar. Av Polisförbundets rapport
            ”När färre ska skydda fler” från 2018 framgår också att nästan
            åtta av tio poliser känner sig otillräckliga och att de tycker
            att deras avdelning/enhet sällan eller aldrig har rätt bemanning
            i förhållande till verksamhetskraven. Nu måste antalet poliser
            bli fler samtidigt som polisen också behöver fler och vassare
            verktyg i sitt arbete. Moderaterna föreslår därför bland annat
            visitationszoner och att polisen ska få kunna använda proaktiv
            hemlig avlyssning/dataavläsning mot gängkriminella.
          </p>
          <p xml:id="i-EtTrABLLxbk9FELfug9tYc">
            Trots att vi under de senaste tio åren har haft en mycket allvarlig
            utveckling där det grova våldet har nått historiska nivåer har
            polistätheten sjunkit drastiskt. I fjol hade Sverige endast omkring
            202 poliser per 100 000 invånare vilket kan jämföras med 216 per
            100 000 invånare 2010. Sverige beräknas nu ha den tredje lägsta
            polistätheten i Europa. Det är ett misslyckande för nuvarande
            regering och ett stort problem för vårt samhälle.
          </p>
          <p xml:id="i-7huN675RXPccbFTZtUDEgW">
            För att minska polisbristen och öka polisens förmåga att bekämpa
            kriminaliteten och skapa trygghet behöver fler poliser utbildas
            samtidigt som polisyrket görs mer attraktivt så att färre poliser
            lämnar yrket. För att göra polisyrket mer attraktivt är lönefrågan
            fundamentalt viktig. Enligt Polisförbundets medlemsundersökning
            från 2017 är lön den enskilt viktigaste faktorn för att vilja
            jobba kvar som polis för sex av tio poliser. Mode­raterna vill
            göra en riktad lönesatsning för att höja polislönerna med i genomsnitt
            3 000 kronor extra i månaden per polis. Det är en viktig satsning
            för att göra polisyrket mer attraktivt och för att därigenom både
            behålla erfarna poliser och locka fler sökande till polisutbildningarna.
            Idag gapar många av platserna på polisutbildningen tomma och avhoppen
            från utbildningen är många. En ytterligare reform som Moderaterna
            driver för att locka fler till polisutbildningen och polisyrket
            är att göra utbildningen betald. Detta genom att studielånen skrivs
            av stegvis under de första fem åren som man arbetar som polis.
            Vidare vill vi se över möjligheterna att öppna polisutbildningar
            på fler orter liksom bygga ut möjligheterna till distansstudier.
          </p>
          <p xml:id="i-MZhwX61ZiDRfYwhH6Fnr4Z">
            Givet Sveriges allvarliga trygghetskris och stora polisbrist
            är det undertecknads uppfattning att nya möjligheter behöver prövas
            för att snabbt öka polistätheten. En möjlighet vore att rekrytera
            poliser från vårt västra grannland Norge vilket lyfts fram av
            svenska Polisförbundet. I Norge finns nämligen ett överskott av
            poliser. I Norge var under det första tertialet 2021 hela 281
            utbildade poliser utan jobb. Detta enligt uppgifter från den norska
            polismyndigheten. Likt Polisförbundet ser jag det som en god möjlighet
            för Sverige att anställa norska poliser efter att de genomgått
            en utbildning som kom­pletterar den kandidatexamen som de redan
            har efter genomgången grundläggande norsk polisutbildning. Inte
            minst skulle detta kunna vara en möjlighet att minska polis­bristen
            i gränstrakter så som i exempelvis norra Bohuslän och Dalsland.
            Att anställa norska poliser i Sverige skulle också kunna bidra
            till ett fördjupat svensk-norskt polis­samarbete där erfarenheter
            och goda arbetssätt sprids över gränsen. Det vore positivt för
            det gränsöverskridande brottsbekämpande arbete men också för att
            stärka de svensk-norska relationerna i stort vilket är angeläget
            i ljuset av att dessa dessvärre försämrats under coronapandemin.
            Nu är tid att åter fokusera på hur gränshinder kan rivas och samarbetet
            mellan Sverige och Norge breddas och fördjupas.
          </p>
          <p xml:id="i-U1wFzHFByDnTTVPywScPks">
            Idag är det inte möjligt att anställa norska poliser för myndighetsutövning
            i Sverige, detta bland annat då anställning i Polismyndigheten
            förutsätter svenskt medborgarskap. Regeringen bör grundligt utreda
            om och i så fall hur det skulle kunna göras möjligt att anställa
            norska poliser i Sverige. Detta förslag avstyrktes av justitieutskottet
            (2020/21:JuU23) med motiveringen att Polismyndigheten inte har
            gjort någon begäran till regeringen om lagändringar i syfte att
            kunna rekrytera norska poliser. Det är enligt undertecknads uppfattning
            ett klent motiv. I ett tidigare svar på en skriftlig fråga från
            undertecknad lät också inrikesminister Mikael Damberg (S) meddela
            att han inte hade någon avsikt att låta utreda möjligheten att
            anställa norska poliser i Sverige. Såväl justitieministern som
            justitieutskottet bör tänka om. Istället för att passivt invänta
            myndighetens initiativ bör riksdag och regering själva agera.
            Som nämnts vill också det svenska Polisförbundet att frågan utreds.
            Polisbristen är ett för allvarligt problem för att utan utredning
            avfärda möjligheten att anställa norska poliser. För Fyrbodal
            och andra regioner med gräns mot Norge hade möjligheten att rekrytera
            poliser från andra sidan gränsen kunnat göra stor positiv skillnad.
          </p>
          <p xml:id="i-65MnqeKEDcgAwGusRS3U2d">
            Regeringen bör också ta initiativ till en dialog om hur det polisära
            samarbetet inom Norden kan förstärkas och utvecklas. En sådan
            dialog bör då inkludera diskussion om utbildningssamarbeten liksom
            specifikt frågan om hur poliser utbildade i ett nordiskt land
            skulle kunna arbeta polisärt i ett annat. Dialogen hade då också
            kunnat fungera som en förberedelse inför en utredning om möjligheten
            att anställa norska poliser, och eventuellt poliser från också
            andra nordiska länder, som poliser i Sverige.
          </p>
          <p xml:id="i-Xqf2ixYaNptKrqAeucUZKA">
            För att locka fler svenskar att bli poliser bör som redan anfört
            möjligheten att öppna polisutbildningar på fler orter samt inte
            minst att bygga ut polisutbildningen på distans ses över. Riksdagen
            bör tillkännage för regeringen att antalet distansplatser på polis­högskolan
            bör utökas liksom att se över hur polisutbildningen på distans
            kan göras mer attraktiv. Det är självfallet inte möjlighet att
            bli polis enkom genom distansstudier utan även den som läser på
            distans behöver tillbringa många veckor fysiskt på campus, under
            så kallade närstudieveckor, för att genomföra praktiska övningar
            och examinationer. Detta kan göra det svårare för många att förena
            studierna till polis med familjeliv. Som del i att göra distansutbildningarna
            mer attraktiva bör möjligheten att förlägga en del av närstudierna
            närmare studenterna undersökas. Exempelvis skulle Polishögskolan
            i Borås eventuellt kunna förlägga viss undervisning på Högskolan
            Väst för att därigenom korta avståndet som studenter från exempelvis
            Fyrbodal, Skaraborg och Värmland behöver resa. I norra Sverige
            där avstånden till närmaste polishögskola i Umeå eller Stockholm
            är särskilt stora torde denna möjlighet vara särskilt angelägen
            att undersöka.
          </p>
        </div>
        <div xml:id="i-AATMSeBfmFoGoXWdYtaVmz" type="motSignatures">
          <list xml:id="i-XfwVWRYz9tMgs7Vz2JVqoi">
            <item xml:id="i-WvmCbBNn7hgSuWMFjVNFXw">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
