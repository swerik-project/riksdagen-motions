<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00299">
  <teiHeader>
    <fileDesc>
      <titleStmt>
        <title>Begränsade synfältsbrister ska inte leda till körkortsindragning</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Begränsade synfältsbrister ska inte leda till körkortsindragning</title>
          <idno type="rdwebb">H102T299</idno>
          <rs type="number">T299</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T299/text</ref>
          <ref type="dokument_url_html">http://data.riksdagen.se/dokument/H102T299</ref>
          <ref type="dokumentstatus_url_xml">http://data.riksdagen.se/dokumentstatus/H102T299</ref>
          <ref type="doc">http://data.riksdagen.se/fil/C0C68210-D627-40C1-A9FD-7D2F71ADD6A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FG8DcqVfwpJdpAGxPyLj1M" type="signed"/>
        <correspContext corresp="i-FG8DcqVfwpJdpAGxPyLj1M">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="numbering" xml:id="i-SoDdicFDwHDDmSaUNqcoDS">
          <date when="2013-10-03"/>
        </correspAction>
        <correspAction type="submission" xml:id="i-BifGBVHXRjfcvGAubNE6nX">
          <date when="2013-10-03"/>
        </correspAction>
        <correspAction type="transfer" xml:id="i-Wf2p7CHiAe7DFgBx9dtX99">
          <date when="2013-10-02"/>
        </correspAction>
        <correspAction type="assigned" xml:id="i-SJauky2XfKBsc4d1vrHtL"/>
        <correspContext corresp="i-SJauky2XfKBsc4d1vrHtL">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MRF9wWKTn8B9tzJAhM2fJn">
            Förslag till riksdagsbeslut
          </head>
          <p xml:id="i-SavcfRUArNNBPEZfAYi8MX">
            Riksdagen tillkännager för regeringen som sin mening vad som
            anförs i motionen om att begränsade synfältsbrister inte ska leda
            till körkortsindragning.
          </p>
        </div>
        <div type="motContent">
          <head type="h1" xml:id="i-5FoNdBwcegUnxjUe4E83m1">
            Motivering
          </head>
          <p xml:id="i-89y37WaTC1TWp6iLNoMv9f">
            Jag har de senaste åren engagerat mig i frågan om hur pass bra
            man måste kunna se för att få inneha körkort. Många personer som
            ser bra fråntas varje år sitt körkort, trots att de ofta kört
            prickfritt i flera decennier. Orsaken är att de har vissa brister
            i sitt synfält, det vill säga att när de ser rakt fram uppfattar
            de inte riktigt lika många synintryck från sidan som de som har
            perfekt syn gör.
          </p>
          <p xml:id="i-Psjg1YjGketzJNQ38vHH2v">
            Det är en desperat situation att se bra men ändå förbjudas att
            köra bil. Många drabbade kämpar med överklaganden och visar att
            de klarar uppkörningsprov och test i bilsimulator och tester i
            en maskin som testar synfält. I andra länder i Europa eller i
            USA hade de sannolikt fått behålla sitt körkort, men inte längre
            i Sverige.
          </p>
          <p xml:id="i-PSCiFnh2o4H6nBE3g7sWs2">
            Orsaken är att i Sverige är det Transportstyrelsens ögonspecialister
            som fastställer exakt vilka testresultat som måste uppnås för
            det maskintest som föreskrivs. Ibland klarar man den ena maskinen
            men inte den andra. Och testresultaten varierar betydligt, bland
            annat eftersom de innebär en enorm stressituation för dem som
            genomgår dem. I andra länder är maskintesten ett underlag bland
            andra men ofta kan körkort ändå behållas eller erhållas om man
            klarar praktiska uppkörningsprov och/eller test i körsimulator.
          </p>
          <p xml:id="i-98XWi9YVdSHyHr86DXdR3G">
            Det vetenskapliga underlaget för att exakt låta testmaskiner
            bestämma när människor som ser bra men som har vissa brister i
            sitt sidseende har så pass allvarliga brister att körkortet måste
            dras in är omtvistat.
          </p>
          <p xml:id="i-Q8K2qr9V265zEzBQC114XL">
            I Sverige har Transportstyrelsen ändå valt att låta synfältstesten
            nästan helt avgöra körkortsfrågan, man bestämmer själv exakt vilka
            testresultat som måste uppnås för varje typ av maskin, och klarar
            en testperson inte dem så dras körkortet in. Detta motverkar godtycke
            och gör att alla testpersoner likabehandlas, är motivet. Å andra
            sidan förutsätter det att kraven är vetenskapligt korrekta och
            att korrelationen mellan testresultat och bilkörningsförmåga är
            stor, vilket starkt ifrågasätts av trafikexpertis med ett bredare
            perspektiv.
          </p>
          <p xml:id="i-2L1Gy1RCQNFtNeD9NFjym6">
            Hade de personer med vissa brister i synfältet som i Sverige
            fråntagits sina körkort bott i andra EU-länder, eller i USA eller
            Kanada, hade de i stor utsträckning fått behålla körkortet. Transportstyrelsen
            vill låta påskina att Sverige har liknande regler som andra länder,
            men min uppfattning är att Sverige tillämpar sina regelverk extremt
            fyrkantigt och strängt.
          </p>
          <p xml:id="i-HDRB6M9sDk8RqKmRHEtCwU">
            Sverige ska liksom övriga EU-länder självfallet ha bilförare
            som kör säkert och som har tillräckligt goda förutsättningar för
            att köra säkert. Antalet trafikolyckor minskar också, och Sverige
            ligger i täten i världen vad gäller trafiksäkerhet.
          </p>
          <p xml:id="i-TJfPv9oaM9cuLrvPwXb4JK">
            Självfallet är det viktigt att ställa krav på till exempel omdöme
            och kunskaper och synförmåga på svenska körkortsinnehavare. Samtidigt
            måste alltid en avvägning göras hur långt kraven ska sträckas.
            Sverige har valt en förnuftig linje när människor blir äldre och
            drabbas av försämrad syn och även vanligen av synfältsbortfall.
            I stället för att kalla in alla äldre till regelbundna syn- och
            synfältskontroller gäller körkortet oavsett ålder, och det är
            upp till den enskilde och dennes omdöme att successivt begränsa
            och upphöra med sin bilkörning när synen och andra kroppsfunktioner
            förändras. Ett motiv för detta är att äldre som grupp har en liten
            olycksfrekvens i trafiken.
          </p>
          <p xml:id="i-L7SyTJu45uX9JXSJinPye2">
            Även vad gäller de många hundratusentals människor med god syn
            men med brister i sina synfält accepterar Sverige att de kör bil.
            Inte heller deras olycksfrekvens skiljer sig från normalbilistens.
            Skulle det vara trafikosäkert att köra bil med vissa brister i
            synfältet borde givetvis alla i riskzonen regelbundet kallas in
            till undersökningar och göra förnyade körprov. Så sker inte.
          </p>
          <p xml:id="i-3wmyMQjYEoZhfegrHWkDzq">
            I stället har läkare anmälningsskyldighet när man bedömer att
            en patient av medicinska skäl är olämplig som bilförare (tidigare
            uppenbart olämplig). Det är läkarnas bedömning som avgör vilka
            som kommer att prövas av Transportstyrelsens körkortsenhet, som
            också har konsultläkare att rådfråga.
          </p>
          <p xml:id="i-6WgkwnJbfAWjyPkQ55BnoH">
            Genom att skärpa läkarnas anmälningsplikt kommer alltfler människor
            nu att åläggas att göra synfältstest. Med dagens förment exakta
            testkrav kommer sannolikt antalet människor som ser bra men som
            berövas sina körkort på grund av synfältsbrister att öka kraftigt.
          </p>
          <p xml:id="i-AwaVECYPbbmFfK1fNVycHz">
            Av alla de med brister i sina synfält i Sverige är det alltså
            ett fåtal som för det första söker läkare och för det andra av
            läkaren bedöms som olämplig att köra bil. De flesta torde ha drabbats
            av till exempel diabetes eller glaukom (starr) där synfältet ofta
            påverkas.
          </p>
          <p xml:id="i-RtXtQjwvF2jAx42oLRctut">
            För att underlätta bedömningen och få ett likvärdigt kriterium
            har Transportstyrelsen och dess trafikmedicinska råd infört mycket
            detaljerade krav på vilka testresultat man måste uppnå i olika
            synfältstestsapparater (främst Humphrey, Goldman, Esterman). Man
            kräver ett statiskt synfält på 120 grader horisontellt och 40
            grader vertikalt. Inom detta område måste de allra flesta mätpunkter
            visa att inga synfältsbrister finns.
          </p>
          <p xml:id="i-58PGDnaYcTgKLxZQ4iR12z">
            Testet är mycket stressande och olika apparater och utförare
            kan ge betydande spridning i resultaten. För den som inte klarar
            testet mycket bra finns vanligen ingen återvändo, körkortet dras
            in. Det spelar nästan ingen roll om man haft synfältsbristen medfödd
            och kört bil prickfritt i hundratusentals mil.
          </p>
          <p xml:id="i-v6mTtFvW1vsvv3Mn66z1Y">
            Att förlora rätten att köra bil trots att man ser bra (men har
            brister i sitt synfält) är en oerhört långtgående frihetsinskränkning.
            Av de ca 150 som varje år fråntas sina körkort på grund av Transportstyrelsens
            testregler är det en del som protesterar och några få som lyckas
            få en omprövning. Oftast betyder tester och bedömningar från erfarna
            ögonläkare eller väl avlagda praktiska körkortsprov ingenting.
            Klarar man inte rätt synfältstestmaskin står beslutet vanligen
            fast. Det blir enklare för läkarna, likabehandling av dem som
            hamnar i maskinen men ändå i betydande grad ett lotteri. Bertil
            Lindblom, vetenskaplig expert hos Transportstyrelsen, har själv
            skrivit att avgörandet huruvida synfältskravet är uppfyllt är
            i många fall en tolkningsfråga.
          </p>
          <p xml:id="i-NFzF1ktaY2jZb2s5ED9ADs">
            I samband med att EU har antagit minimidirektiv har Sverige snarast
            skärpt sin tillämpning genom att så i detalj specificera synfältskraven
            och låta testmaskiner stå för nästan hela avgörandet. Sverige
            torde ha bland de strängaste och mest detaljerade kraven på synfältstest
            i världen.
          </p>
          <p xml:id="i-87ExoEMyXnWJnJoFf3xCyj">
            Som framgår ovan finns det sannolikt hundratusentals personer
            i landet som inte skulle klara detta test, men som behåller sina
            körkort och kör utan att detta bedöms öka trafikolycksfrekvensen
            i landet.
          </p>
          <p xml:id="i-CU8dz3UX3yo3P8KE8dG75C">
            I andra länder varierar sätten att mäta synförmåga och kraven
            på fullgoda synfält. Det finns delstater i USA och många länder
            där synfälten knappast testas alls utan där huvudfokus läggs på
            synskärpa och på praktiska körprov.
          </p>
          <p xml:id="i-UpSzDmiWTXSDFMDXhuE33t">
            Många är de som legat i gränslandet vid synfältstest och blivit
            fråntagna sina körkort. En del har orkat överklaga och några har
            till och med lyckats få tillbaka sitt körkort efter omprövning.
          </p>
          <p xml:id="i-RPHkvqzHAkrqP5eLioNEoF">
            Professor Kjell Ohlsson vid Linköpings universitet är expert
            på hur människor och maskiner fungerar tillsammans och kritisk
            till det svenska regelverket vad gäller synfältskrav. Enligt honom
            är det vetenskapliga stödet för samband mellan synfältsbortfall
            och körprestation mycket svagt. Testen är artificiella och har
            inte mycket att göra med de krav som ställs på bilföraren i en
            konkret trafiksituation.
          </p>
          <p xml:id="i-SDP5zQ2tRGJzFhb5LkQfSV">
            Maskintesterna har enligt Kjell Ohlsson ett antal fundamentala
            brister. De är alltför statiska. De är inte tillräckligt tillförlitliga.
            De mäter inte det funktionella synfältet i dynamiska köruppgifter.
            I praktiken krymper synfältet vid körning. De detaljerade svenska
            kriterierna är alltför diffusa, dåligt vetenskapligt underbyggda
            och faktiskt rätt godtyckliga.
          </p>
          <p xml:id="i-VbXYZX7uVZhYxcNFgdWtku">
            En person som har brister i synfältet kompenserar vanligen detta
            i betydande grad genom att röra huvudet mer och flytta blicken
            oftare, vilket empiriska studier också visar. Människor med mycket
            begränsade synfält klarar mer visuellt krävande uppgifter än att
            köra bil, till exempel att spela bordtennis på elitnivå eller
            inneha flygcertifikat. Detta förklarar att bilförare kan köra
            prickfritt i hundratusentals mil utan incidenter trots att de
            lider av betydande synfältsbortfall.
          </p>
          <p xml:id="i-9Mbwtiqk2MN9uL1ZYWVF6c">
            Synfältet försämras progressivt från 50 års ålder, liksom även
            mörkerseendet, vilket inte föranleder allmänna synfältstester
            eller körkortsindragningar.
          </p>
          <p xml:id="i-5jR9peB62eTrVBRFUcFpnn">
            I stället för att slaviskt följa testmaskiner ger test i bilkörningssimulatorer
            ett bättre underlag för att bedöma syn- och synfältsfel.
          </p>
          <p xml:id="i-Ypx4vYsh34VPzwT9aWSoR">
            Professor Kjell Ohlsson arbetar vid Linköpings universitet med
            bland annat en av världens mest avancerade simulatorer som finns
            vid VTI (simulator 3) och med den vid Linköpings universitets
            Virtual &amp; Simulation Lab. Argussimulatorn vid Karolinska sjukhuset
            är oöverträffad vad gäller antalet komplexa trafikscenarier.
          </p>
          <p xml:id="i-UUpuUumsxxT6V3Z6pMkWUX">
            Enligt Kjell Ohlsson säger ett simulatortest betydligt mer om
            en persons förmåga att framföra en bil än de syntest som genomförs
            vid körkortsprövningar. Han menar att det vore önskvärt att man
            i stället för ohemula krav på visuellt synfält (vilket har slopats
            i många länder) föreskrev väl godkända prov på körförmåga i vetenskapligt
            utprövade scenarier i verifierade simulatorer. Körförmågan kan
            också, om det anses nödvändigt, verifieras i ett normalt praktiskt
            körkortsprov.
          </p>
          <p xml:id="i-H7D7fgRVYR5z6TmV89qj4M">
            Kjell Ohlssons kritik är att i dag drabbas även personer med
            mindre allvarliga synfältsbortfall i perifera delar av körkortsåterkallelse.
            Han anser att de som forskar inom området trafiksäkerhet och perception
            borde vara bättre skickade att avgöra om en person ska anses utgöra
            en potentiell fara för sin omgivning vid bilkörning än läkare
            utan specialisering inom områdena visuell perception, synergonomi
            och reliabilitet. Rigida testmetoder med bristande validitet och
            reliabilitet bör inte ligga till grund för körkortsåterkallelser.
          </p>
          <p xml:id="i-QMc9kyfPCNr7ho9wykpE5h">
            Att bli fråntagen sitt körkort är en oerhörd frihetsinskränkning
            i livet, särskilt om man ser bra och har kört prickfritt sedan
            länge. Självfallet ska de som har körkort ha kunskaper och förmåga
            att köra på ett trafiksäkert sätt. De som klarat körkortsteori
            och praktik behåller i dag sina körkort in på ålderns höst, trots
            att synfält och mörkerseende och annat försämras. Mot den bakgrunden
            är det fel att ställa så hårda krav på att klara synfältstest
            som Sverige i dag gör, för de fåtal som kommer under Transportstyrelsens
            prövning varje år.
          </p>
          <p xml:id="i-PeHNRwjM877up3yRo1GKvD">
            Jag har tidigare lagt flera motioner i denna fråga, som utskottet
            avslagit med hänvisning till Transportstyrelsens argumentation
            som bygger på dess trafikmedicinska råds uppfattning.
          </p>
          <p xml:id="i-3NWLcVTbdEzJ3JyCR32Npi">
            Jag anser att frågan om att på vilka grunder körkort ska dras
            in när man har god men inte perfekt syn inte enbart är en ögonspecialist-
            eller myndighetsfråga. Det är också ett politiskt ansvar att avgöra
            hur högt ribban för perfekt syn ska sättas relativt hur man klarar
            uppkörningar och test i körsimulator.
          </p>
          <p xml:id="i-LsqV4JHNGHoUQ8rz7Ur6so">
            Därför bör regeringen tillsätta en utredare som analyserar de
            svenska regelverken i ett internationellt perspektiv, som tar
            in både ögon- och trafikexpertis i arbetet och som ska föreslå
            en mer rimlig praxis så att människor som ser bra men har begränsade
            synfältsproblem i betydligt högre grad än idag kan behålla sina
            körkort. Inriktningen ska vara att personer som ser bra men har
            brister i sitt sidoseende ska kunna dokumentera sin körförmåga
            i både praktiska körprov och/eller i bilsimulator, och att resultaten
            i dessa prov ska kunna väga upp ett tveksamt resultat i syntestmaskinen.
          </p>
          <p xml:id="i-Dnj2x4SoC29naBtwmvUpzC">
            Regeringen bör också fortsätta att med forskningsmedel mm stödja
            utvecklingen av bra testmöjligheter i avancerad körsimulator i
            Sverige.
          </p>
        </div>
        <div type="motSignatures">
          <list>
            <item xml:id="i-UMSv99YSb4JBoKr6jaUSfU">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
