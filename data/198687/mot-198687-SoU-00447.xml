<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00447">
  <teiHeader>
    <fileDesc>
      <titleStmt>
        <title>Läkarförsörjningen i glesbygd</title>
        <author corresp="r-0 i-XxMRaKyWvbxm3uJmt8WBtZ">John Andersson och Margo Ingvardsson (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkarförsörjningen i glesbygd</title>
          <idno type="rdwebb">GA02So447</idno>
          <rs type="number">So447</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So447/text</ref>
          <ref type="dokument_url_html">http://data.riksdagen.se/dokument/GA02So447</ref>
          <ref type="dokumentstatus_url_xml">http://data.riksdagen.se/dokumentstatus/GA02So447</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>John Andersson</name>
            <state type="partyAffiliation">
              <desc>vpk</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>Margo Ingvardsson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FEmXeXgwvnebLFyYoyGe4Y" type="signed"/>
        <correspContext corresp="i-FEmXeXgwvnebLFyYoyGe4Y">
          <note type="signatory" corresp="r-0"/>
          <note type="signatory" corresp="i-XxMRaKyWvbxm3uJmt8WBtZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_447/mot_198687_so_447-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:S0447
          </p>
          <p>
            John Andersson och Margö Ingvardsson (vpk) Läkarförsörjningen
            i glesbygd
          </p>
          <p>
            Läkarbristen är ett mycket stort problem i många glesbygdsområden
            runt om ilandet. Värst är situationen i norra Sverige där många
            vårdcentraler står helt utan läkare eller bemannas med kortvariga
            läkarvikariat. Ofta saknas dessutom sjukgymnaster, arbetsterapeuter
            och sjuksköterskor. I en sådan situation är det självfallet inte
            möjligt att tillgodose människors självklara rätt till sjukvård
            enligt hälso- och sjukvårdslagens målsättningsparagraf. Den s.k.
            Dagmarreformen, som innefattar ambitioner att förmå fler läkare
            att tjänstgöra i glesbygden, är i och för sig vällovlig men har
            ännu inte gett några påtagliga resultat. Den absurda situation
            som glesbygdsbefolk- ningen får uppleva är att medan de har problem
            med tillgång på läkare, så framförs envetna krav från läkare i
            stadsområden att få öppna privata läkarstationer och läkarbilar.
            Ett av de tänkta styrmedlen i Dagmar- reformen är att i områden
            där det råder brist på läkare så är det fritt fram för läkare
            att öppna praktik inom sjukförsäkringens ram. Men detta har inte
            förbättrat situationen i områden med läkarbrist; i dessa områden
            är det endast i undantagsfall som läkare etablerar sig. Att det
            i områden som redan har en fungerande sjukvård etableras privatpraktiker
            uppfattas med rätta från de missgynnade områdena som en form av
            lyxsjukvård. Människorna i de områden som har brist på läkare
            ställer sig ständigt frågan, när en förbättring skall ske. Lugnande
            besked har getts från riksdag och regering och i andra sammanhang
            att det kommer att ordna sig. Visst har det gjorts försök att
            lösa problemet, inte minst har berörda landsting gjort stora ansträngningar
            med olika lockbeten och privilegier för att få tag på läkare,
            men det synes vara långt till en lösning. Enligt vår mening måste
            nu den slutsatsen dras att det är dags att med kraft ta itu med
            det här problemet och på olika sätt försöka styra läkartillgången
            till de platser där behoven finns. Ytterst måste det vara regeringen
            och berörda myndigheter på området som har ansvaret för att detta
            problem löses. Det finns olika åtgärder som inte ännu har prövats
            och som lämpligen borde övervägas. Förslagsvis vill vi peka på
            följande. Ett sätt som är väl värt att pröva är en upprepning
            av den metod som användes för att rekrytera lärare till bl.a.
            Norrbotten under 1940- och 1950-talen och som bevisligen gav ett
            lyckat resultat. Det gick ut på att lärarstuderande fick ett s.k.
            finnbygdsstipendium för att finansiera studier och uppehälle under
            studietiden mot att de förband sig att jobba ett visst antal år
            i områden där det var brist på lärare. Detta skulle kunna utgöra
          </p>
          <pb facs="riksdagen-motions-pdf/data/198687/mot_198687_so_447/mot_198687_so_447-002.pdf"/>
          <p>
            modell för att avhjälpa läkarbristen i glesbygden. En viktig
            del skall då vara att rekryteringen till utbildningen sker lokalt
            så att människor med rötter i glesbygden kommer i fråga i första
            hand. Metoden är också möjlig att använda när det gäller att lösa
            bristen på annan vårdpersonal, som sjukgymnaster, arbetsterapeuter
            och sköterskor. En annan mer begränsad åtgärd, som dock kan vara
            en bra komplettering till förslaget enligt ovan och som skulle
            ge resultat inom ganska kort tid, är att i vidareutbildningen
            till specialist i allmänmedicin införa ett obligatoriskt praktikår
            på vårdcentral i glesbygd. På så sätt skulle allmänläkarna få
            en bredare och mer fördjupad kunskap om olika sjukdomar, som inte
            på samma sätt går att förvärva vid praktik i en storstad där den
            nära tillgången till sjukhus innebär begränsningar. Samtidigt
            som man med detta förslag får ökad kvalitet i utbildningen ger
            den ett värdefullt läkartillskott till glesbyg- den. Ett praktikår
            i glesbygden för att bli specialist i allmänmedicin ser vi som
            lika naturligt som att det i vidareutbildningen till kirurg, gynekolog
            m. m. ingår ett praktikår på ett A-sjukhus. En annan åtgärd som
            borde övervägas för att förbättra läkarförsörjningen i glesbygd
            är att tjänstgöringsår i glesbygd räknas som särskilt meriterande.
            En förutsättning för att glesbygdens behov av läkare skall kunna
            tillgodo- ses är att tillräckligt stort antal läkare utbildas.
            Under senare år har läkarutbildningen skurits ned. Samtliga partier
            utom vpk har ställt sig bakom nedskärningarna. Riksdagens beslut
            att skära ned läkarutbildningen med 180 platser har främst styrts
            av Läkarförbundets egna utredningar. Läkarförbun- det har med
            jämna mellanrum hävdat att Sverige kommer att få läkaröver- skott.
            I början på 1980-talet påstod läkarna att överskottet skulle vara
            ett faktum under mitten på 1980-talet. Med facit tillgängligt
            kan vi nu konstatera att antalet vakanta läkartjänster är större
            än tidigare. Det framstår klart att läkarnas varningar om överskott
            och arbetslöshet har grundats på yrkesego- istiska motiv. En konstant
            brist på läkare underlättar krav på goda förmåner och privilegier.
            Olyckligtvis har läkarnas yrkesegoistiska intressen samman- fallit
            med besparingsniten inom den offentliga sektorn och därmed lett
            till en nedskärning av läkarutbildningen. De nu beslutade nedskärningarna
            inom läkarutbildningen kommer att ytterligare försvåra glesbygdens
            situation under 1990-talet. Därför måste regeringen nu ta initiativ
            till att öka antalet platser i läkarutbildningen. Utökningen bör
            ske i Umeå då det finns ett klart samband mellan utbildningsortens
            geografiska läge och benägenheten att söka arbete i närheten av
            utbildningsorten. Sammanfattningsvis vill vi anföra att nu måste
            omgående åtgärder vidtas; det räcker inte längre med lugnande
            besked. Människorna ute i glesbygden och i de områden som har
            läkarbrist kräver en rättvis sjukvård. Regeringen som ytterst
            ansvarig bör nu skyndsamt vidta de åtgärder som erfordras för
            att här påtalade problem slutligen löses.
          </p>
          <p>
            Mot. 1986/87 S0447
          </p>
          <pb facs="riksdagen-motions-pdf/data/198687/mot_198687_so_447/mot_198687_so_447-003.pdf"/>
          <p>
            Hemställan Mot. 1986/87
          </p>
          <p>
            Med hänvisning till det anförda föreslås S0447
          </p>
          <p>
            att riksdagen hos regeringen begär förslag om att öka tillgången
            på läkare och annan vårdpersonal i glesbygd enligt motionens förslag,
            [att riksdagen hos regeringen begär överläggningar med berörda
            parter för att utöka antalet platser i läkarutbildningen.']
          </p>
          <p>
            Stockholm i januari 1987
          </p>
          <p>
            John Andersson (vpk) Margö Ingvardsson (vpk)
          </p>
          <p>
            1 1986/87:Ub595.
          </p>
        </div>
      </div>
    </body>
  </text>
</TEI>
