<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0909/mot_199899_mj_0909-0001.pdf"/>
      <div type="motHeader" xml:id="i-J934YqZVtmDzXMGAJuCNwM">
        <div type="motTitle" xml:id="i-XXjJw3BwEKQxSFB7EfiDKB"/>
        <div type="motSubmissionInfo" xml:id="i-MKJSLYp6cmkYAXcfbEDuir"/>
      </div>
      <div type="motBody" xml:id="i-2dKWRPy1jm1LQkMLenSEyz">
        <div xml:id="i-Z6H1waTTuqSnDeExujjY8">
          <p xml:id="i-7ePvkfxcytWjH1Z9CtAXAF">
            1998/99 MJ909 MJ909
          </p>
          <p xml:id="i-UAYo3mYK9LAbi4KWq24kHb">
            Motion till riksdagen
          </p>
          <p xml:id="i-9tcSuo9Am3T72ncBmCwZw7">
            1998/99:MJ909
          </p>
          <p xml:id="i-UUCgS5RC7jxPLEVVzQxY6">
            av Gudrun Lindvall (mp)
          </p>
          <p xml:id="i-MCJ82h4A4XGiF9REdgp2EX">
            Jakt på dykänder ovanför odlingsgränsen och på renbetesfjällen
          </p>
          <p xml:id="i-6pvv9ijsYN17e165Kp4Grt">
            Såväl jakten som sådan på dykänder ovan odlingsgränsen och på
            renbetesfjällen som tiden för densamma har diskuterats i olika
            sammanhang. De änder det handlar om är alfågel, svärta, sjöorre,
            vigg och knipa. Men även bergand och salskrake finns i området
            under jakttiden och såväl ungfåglar som honor är svåra att skilja
            från de andra arterna. De två sistnämnda återfinns i Artdatabankens
            Rödlistade ryggradsdjur under hotkategori 4 Hänsynskrävande. I
            Bilagor till utvärdering av småviltjakten, som Jordbruksverket,
            Natur- vårdsverket och Sametinget sammanställt, finns diskussioner
            runt en del arter som påverkas av jakten som den bedrivs idag.
            Som bilaga 3.14 finns dyk- ändernas situation. Efter samtal med
            författaren, fil dr Olof Pehrsson, har vi givits möjlighet att
            använda texten, som förkortats och omarbetats.
          </p>
          <p xml:id="i-4NQ65MxaZRDSc2XiX4gF5e">
            2 Änderna påverkas indirekt av tillgången på smågnagare
          </p>
          <p xml:id="i-VJxTeBBDAqERTUGNLZFLMR">
            En viktig populationsreglerande faktor för småvilt ovan odlingsgränsen
            är tillgången på smågnagare såsom fjällämmel och gråsiding. Under
            ett gnagar- år med rik tillgång på smågnagare under häckningstid
            inriktas rovdjurens, predatorernas, födosök helt på de lättfångade
            smågnagarna. Predatorerna i området är rödräv, fjällräv och olika
            rovfåglar. Detta innebär att häckningarna lyckas för många änder.
            Hos alfågeln kan mer än dubbelt så många kullar kläckas under
            gnagarår som under mellanliggande icke-gna- garår. Under ett gnagarår
            föds dessutom stora kullar hos rovdjuren, medan reproduktionen
            kan utebli under icke-gnagarår, med påföljd att rovdjurstrycket
            kan bli mycket stort under efterföljande gnagarfattiga år. Detta
            varierande tryck kan också påverka ripornas reproduktion. Småviltjakt
            under icke-gnagarår, när populationerna av ripa kan vara uttunnade,
            skulle i högre grad kunna locka till jakt på dykänder.
          </p>
          <p xml:id="i-EYHNpee3Nd1K88KWQhq6aU">
            3 Jakt under reproduktionen
          </p>
          <p xml:id="i-N8g5x8Eam51k1KairK1zbV">
            Den möjliga tiden för andfåglarnas reproduktion ovan trädgränsen
            är kort. Den är anpassad till den tillgängliga perioden mellan
            islossning och
          </p>
          <pb facs="riksdagen-motions-pdf/data/199899/mot_199899_mj_0909/mot_199899_mj_0909-0002.pdf"/>
          <p xml:id="i-38y5AkHS8DzhnJHHiTjNJS">
            isläggning, som dessutom kan variera avsevärt år från år, beroende
            på om våren är tidig eller sen. På Tsåktso-platån noterades nykläckta
            ungar av alfågel från den 5 till den 22 juli. Kullar av sjöorre
            och bergand kan uppträda så mycket som 2—3 veckor senare än alfågeln.
            Få observationer finns över de aktuella dykandungarnas ålder vid
            flyg- kunnighet. För sjöorren finns uppgift om 6,5 veckor. Alfåglar
            i fångenskap blev flygga efter 5 veckor. Viggens ungar anges i
            litteraturen bli flygfärdiga först efter 9 veckor, knipans efter
            8. Detta innebär att många ungfåglar blir flygkunniga först i
            september och att jakt under nuvarande förhållanden i stor utsträckning
            kan bedrivas på ej flygkunniga ungar. De häckande alfågelhonorna,
            liksom också honor av de andra dykand- arterna, börjar inte sin
            ruggning av vingpennorna förrän ungarna nått en viss storlek.
            Under den tiden kan honorna inte flyga. De är fortfarande kvar
            i häckningsområdet. Detta innebär att både färdigruggade honor
            och ungar kan bli flygkunniga vid ungefär samma tidpunkt, vilket
            torde vara en viktig biologisk anpassning. Honorna har en viktig
            uppgift i att leda ungkullar till vatten med god tillgång på föda
            sedan ungarna blivit flygfärdiga. Hanar av alfågel lämnar häckningssjöarna
            efter att ha hävdat nödvändiga häckningsrevir före ungarnas kläckning.
            De ruggar tidigare än honorna i andra, okända, områden. Hanar
            av sjöorre ruggar vingpennor vid danska kuster i augusti och tidigt
            i september. Gamla hanar uppsöker översomrande ungfåglar, sådana
            som är för unga för att häcka, i danska vatten från början av
            juli till mitten av augusti. Även gamla hanar av svärta uppsöker
            över- somrande ungfåglar i danska vatten under juli-augusti.
          </p>
          <p xml:id="i-HP6C9GVaq4Zk5AmZ6t7cXg">
            3.1 Jakttiden under ruggningsperioden då ungarna inte är flygga
          </p>
          <p xml:id="i-GcZFeGQS3fSDUXhffyW3vV">
            Jakt på alfågel, sjöorre, svärta, vigg och knipa infaller mellan
            den 25 augusti och 30 november ovan trädgränsen. Det innebär att
            jakt i stor utsträckning bedrivs på ej flygkunniga ungfåglar och
            honor. De flesta småviltsjägare uppges vara mest aktiva under
            tiden 25/8-3/9, d.v.s. i början av jaktsäsongen. Dessa arter,
            i synnerhet alfågeln, som kan närma sig av ren nyfikenhet, kan
            — med sin exponerade förekomst på öppna och gärna små vatten —
            drabbas hårt av ansvarslös jakt. Såväl alfågeln som sjöorren är
            ovanliga som häckfågel i Sverige. Det finns inga regler avseende
            jakt på arter inom den aktuella dyk- andgruppen. I flera avseenden
            avviker dessa dykänders beteende från sim- änderna. Vid störning
            söker sig ej flygkunniga fåglar ut till det djupaste partiet i
            ett vatten, där de genom dykning har störst möjligheter att und-
            komma sina naturliga fiender medan simänder drar sig in i vegetationen.
            Dykändernas beteende underlättar jakten för jägaren i mindre vatten.
          </p>
          <p xml:id="i-WKDMxLom7V8HGSPR2sXRwq">
            Mot. 1998/99MJ909
          </p>
          <pb facs="riksdagen-motions-pdf/data/199899/mot_199899_mj_0909/mot_199899_mj_0909-0003.pdf"/>
          <p xml:id="i-2TBjKSiwXgggQ719YBhvb8">
            Mot.
          </p>
          <p xml:id="i-MQnq91GtGPtkkWFtHPg8Fh">
            104 Ta bort jakten på dykänder ovan
          </p>
          <p xml:id="i-WF8UALDRhwjSbtc11K4f8u">
            1998/99MJ909 — odlingsgränsen
          </p>
          <p xml:id="i-TEh5akkAszbw71sCwtiLbY">
            I och med den fria småviltsjakten ovan skogsodlingsgränsen finns
            numer betydligt fler jägare i området än tidigare. Eftersom jakten
            på dykänder i tid anpassats till ripjakten, d.v.s. till hönsfåglar
            som har helt avvikande ekologi och beteende, så kan denna jakt
            med ett utökat jakttryck få mycket negativa effekter på en dykandgrupp,
            vars arter dessutom är utsatta för andra hot, som exempelvis oljan,
            i sina vinterkvarter. Det är svårt att skilja ungfåglar och honor
            av dykänderna åt . Risken är uppenbar att rödlistade arter som
            bergand och salskrake skjuts i tron att de är alfågel, svärta,
            sjöorre, vigg eller knipa. Många som avlägger jägarexamen anser
            att just kravet på att känna igen olika änder är en stötesten.
            Vad det handlar om då är hanar i praktdräkt. Att skilja honor
            av dessa arter åt kräver betydligt mer kunnande. I dag kommer
            många jägare från andra länder till fjällen för att jaga. Deras
            artkunskap torde i många fall vara ännu mindre och redan idag
            vet vi fall där jakt bedrivits på fredade arter. Att bedriva jakt
            på icke flygga ungar och ruggande honor bör inte före- komma.
            Allt talar för att alla dykänder bör fredas i sina häckningsområden
            ovanför odlingsgränsen och i renbetesfjällen, vilket vi härmed
            föreslår och att därmed jakten på alfågel, sjöorre, knipa, svärta
            och vigg upphör i dessa områden.
          </p>
          <p xml:id="i-Qq62rPVqLURYS7RDGGhgtM">
            5 Hemställan
          </p>
          <p xml:id="i-2TEXnwetH1pcKSUPZUUNUm">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om jakt
            på dykänder, det vill säga alfågel, sjöorre, knipa, svärta och
            vigg ovan odlingsgränsen och på renbetesfjällen.
          </p>
          <p xml:id="i-F1eEeqxVbMviMPZStH7c9r">
            Stockholm den 26 oktober 1998
          </p>
          <p xml:id="i-R6ACcvt4jrB7ZHdjT5SHLz">
            Gudrun Lindvall (mp)
          </p>
        </div>
      </div>
    </body>
  </text>
</TEI>
