<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00446">
  <teiHeader>
    <fileDesc>
      <titleStmt>
        <title>It och bredband</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:446 av Jens Holm m.fl. (V)</title>
          <idno type="rdwebb">H902446</idno>
          <rs type="number">446</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902446/text</ref>
          <ref type="dokument_url_html">http://data.riksdagen.se/dokument/H902446</ref>
          <ref type="dokumentstatus_url_xml">http://data.riksdagen.se/dokumentstatus/H902446</ref>
          <ref type="docx">http://data.riksdagen.se/fil/9C085D2C-DE08-4399-82EC-CAB7426B4BDE</ref>
          <ref type="pdf">http://data.riksdagen.se/fil/97AC8FF9-AEE0-49D8-B0C8-C62E31F9DAE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MBVquWPxpbQUidhMq8LXC6" type="signed"/>
        <correspContext corresp="i-MBVquWPxpbQUidhMq8LXC6">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-DHy7xHFrRvYHre4LDrncCv" type="submitted">
          <date when="2021-09-27"/>
          <time when="15:21:36"/>
        </correspAction>
        <correspAction xml:id="i-15xiZvJqpXc2pBGSG1pzZF" type="reviewed">
          <date when="2021-09-27"/>
          <time when="18:17:00"/>
        </correspAction>
        <correspAction xml:id="i-N363WcztZSwp6sd2HCCDR1" type="referred">
          <date when="2021-10-14"/>
        </correspAction>
        <correspAction xml:id="i-LYtqeiKcrP5ankUSxSFb1v" type="assigned">
          <date when="2022-10-05"/>
          <time when="09:28:51"/>
        </correspAction>
        <correspContext corresp="i-LYtqeiKcrP5ankUSxSFb1v">
          <ref type="assignedTo">Trafikutskottet</ref>
        </correspContext>
        <correspAction xml:id="i-GRd1dpU78cd2tKRJFyvqWc" type="behandlas_i"/>
        <correspContext corresp="i-GRd1dpU78cd2tKRJFyvqWc">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GJzdb4Pv9w64ndaAuRaDWu" type="behandlas_i"/>
        <correspContext corresp="i-GJzdb4Pv9w64ndaAuRaDWu">
          <ref type="uppgift">2021/22:KU34</ref>
          <ref type="ref_dok_id">H901KU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU34</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:446 av Jens Holm m.fl. (V) It och
          bredband
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Lkj9pKmSiLyPv73Nd5cks1">
            1 Förslag till riksdagsbeslut
          </head>
          <list style="ol">
            <item xml:id="i-5ncEqL3hhMmXckuRkeoWyw">
              Riksdagen ställer sig bakom det som anförs i motionen om att
              regeringen bör återkomma med ett förslag för att öka takten i
              bredbandsutbyggnaden genom att de kommunala stadsnäten undantas
              från lokaliseringsprincipen och därmed kan bedriva bredbandsverksamhet
              i närliggande kommuner och tillkännager detta för regeringen.
            </item>
            <item xml:id="i-PVqtstWb2sL9MgXCoJFbFo">
              Riksdagen ställer sig bakom det som anförs i motionen om att
              regeringen bör tillse att kopparnätet finns kvar till dess att
              det ersatts med annan fast digital uppkoppling och tillkännager
              detta för regeringen.
            </item>
            <item xml:id="i-D1857yh4RAye9roijx1aUz">
              Riksdagen ställer sig bakom det som anförs i motionen om att
              regeringen snarast bör utreda och återkomma med ett förslag till
              statliga molntjänster där data och program ska kunna lagras på
              ett säkert sätt och tillkännager detta för regeringen.
            </item>
            <item xml:id="i-9F61ohwvs4NVL8nKAdz1p5">
              Riksdagen ställer sig bakom det som anförs i motionen om att
              regeringen bör återkomma med förslag på hur fortsatt utbyggnad
              av 5G-nätet kan ske helt i statlig regi och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Be7aYkAMnjc4qqDcqyUWCo" type="h1">
            2 Stärk förutsättningarna för utbyggt bredband
          </head>
          <p xml:id="i-LwHKPy5JFZfqmkiDJTb6pW">
            Bredband är i dag en förutsättning för att kunna leva. Alla människor
            måste ha reella möjlighet att arbeta, studera och ta del av kulturlivet
            digitalt, på distans. Bredband är det offentliga samhällets ansvar
            och får inte överlämnas till marknaden att lösa. Det finns stora
            samhällsvinster i att snabbt bygga ut Sveriges digitala infrastruktur.
            Inte minst under coronapandemin har bristerna i denna infrastruktur
            blottlagts. Så många som 17 procent av hushållen i Sverige saknar
            i dag bra bredband och 45 procent av dessa är boende i glesbygder.
            Regeringens mål om att 95 procent av alla hushåll och företag
            skulle ha tillgång till snabbt bredband senast 2020 har inte nåtts.
            Vänsterpartiets upp­fattning är att bredbandsutbyggnaden dessvärre
            tappat i tempo snarare än att ha ökat de senaste åren, vilket
            hade krävts för att nå regeringens mål. Vi välkomnar därför att
            regeringen nu skjuter till extra pengar för utbyggnad av snabbt
            bredband, men det är tyvärr en otillräcklig satsning. I vår motion
            på utgiftsområde 22 Kommunikationer (2021/22:3189) ökar vi därför
            anslagen till bredbandsutbyggnad under perioden 2021‑2023.
          </p>
          <p xml:id="i-SmwbNLcoR4tu2qtMs9zUCG">
            Det handlar inte bara om hur mycket pengar som staten anslår.
            Sveriges bredbands­utbyggnad utförs av en mängd olika aktörer,
            och detta med mycket varierat utfall. Som ett exempel kan nämnas
            att det bolag som fått mest statliga bidrag också är det som fått
            mest kritik av konsumenter i form av anmälningar till Allmänna
            reklamationsnämnden. Detta kan ses som ett direkt resultat av
            regeringens politik där den bärande delen är att utbyggnaden ska
            vara ”marknadsdriven”. Vänsterpartiet hade önskat en utbyggnad
            där marknad inte är ett självändamål utan bredband ses som grundläggande
            infrastruktur och där samhället i vid bemärkelse tar ett större
            ansvar.
          </p>
          <p xml:id="i-MYc8pTQ47kRQ2zazz8ZEK9">
            Sveriges stadsnätsföreningar är ett bra exempel på hur samhällsansvaret
            för utbygg­naden har bedrivits. Stadsnäten ägs och drivs i de
            absolut flesta fallen av kommuner eller kommunala bolag och är
            de som ansluter flest hushåll till fungerande bredband. I dag
            finns ca 170 stadsnät i Sverige, varav 90 procent är kommunala.
            De är verksamma i 200 av landets kommuner och äger sammantaget
            50 procent av all bredbandsinfrastruktur. Svenska Stadsnätsföreningen
            har i flera olika sammanhang lyft frågan om att deras med­lemmar
            skulle kunna bidra mer till utbyggnaden om de gavs möjlighet att
            undantas från den s.k. lokaliseringsprincipen och även får ansluta
            hushåll i angränsande kommuner. Även Sveriges Kommuner och Regioner
            (SKR) har framhållit detta i en hemställan till regeringen, och
            frågan har utretts och redovisats av Post- och telestyrelsen (mars
            2020). Vi är förvånade över att regeringen inte agerat tydligare
            i frågan och kräver därför att regeringen vidtar åtgärder så att
            de kommunala stadsnäten undantas från lokaliserings­principen.
          </p>
          <p xml:id="i-7pvHhJxnwqu5oa86cEDoa5">
            Regeringen bör återkomma med ett förslag för att öka takten i
            bredbandsutbyggnaden genom att de kommunala stadsnäten undantas
            från lokaliseringsprincipen och därmed kan bedriva bredbandsverksamhet
            i närliggande kommuner. Detta bör riksdagen ställa sig bakom och
            ge regeringen till känna.
          </p>
          <p xml:id="i-KZP4YwrSZSEUfyvddbjkXP">
            Det händer att Telia i sin iver att bli av med kopparnätet river
            det för vissa fastig­heter innan alternativ finns inkopplat. Det
            lämnar de boende och företag utan fasta kommunikationsmöjligheter,
            både när det gäller bredband och telefon. Mobil uppkopp­ling är
            inte tillräcklig för daglig användning i hela landet. Vi anser
            att det är orimligt att i en digital tidsålder lämna invånare
            utan fast uppkoppling och att kopparnätet inte bör få monteras
            ner förrän ett alternativ är installerat.
          </p>
          <p xml:id="i-58wz31zdrxwKb4BZD6aMDh">
            Regeringen bör tillse att kopparnätet finns kvar till dess att
            det ersatts med annan fast digital uppkoppling. Detta bör riksdagen
            ställa sig bakom och ge regeringen till känna.
          </p>
          <head xml:id="i-P1Y1VqAPwUa8LpjNNrHGjS" type="h1">
            3 Statlig molntjänst
          </head>
          <p xml:id="i-EZnZnWmtFrbXdF9v5DnXK4">
            Att lagra data digitalt över internet via ett s.k. moln blir
            allt vanligare och tillämpas i stor utsträckning i offentlig sektor.
            Men det finns stora säkerhetsutmaningar med detta. Sommaren 2017
            avslöjades skandalen kring Transportstyrelsen där icke säkerhets­klassade
            personer utomlands har fått tillgång till skyddade personuppgifter.
            Sedan dess har ett stort antal läckor och hackerattacker drabbat
            både offentliga och privata system. Läckor och attacker kunde
            ske genom att myndigheten hade utlokaliserat lagringen av data
            till servrar hos privata företag i andra länder. Statens servicecenter
            hade tidigare samma år i rapporten En gemensam statlig molntjänst
            för myndigheternas it-drift för regeringen föreslagit en säker
            hantering av data genom en statlig molntjänst i form av statligt
            ägda serverhallar för lagring åt offentlig sektor. Statens servicecenter
            konstaterar också att en molntjänst bör ha sitt säte utanför storstadsområdena
            för att stärka säkerhe­ten och öka effektiviseringen för att sänka
            kostnaderna. Vänsterpartiet anser vidare att ett statligt moln
            också skulle kunna hantera lagringen åt privata företag, och verksam­heten
            skulle på sikt kunna bli lönsam för staten. Dessvärre har regeringen
            agerat sakt­färdigt och inkonsekvent, och någon statlig molnlösning
            har ännu inte sett dagens ljus. Vi välkomnar att regeringen visserligen
            har visat intresse för inrättandet av statliga moln. Till Sveriges
            Radio 29/9 2019 yttrade digitaliserings- och energiminister Anders
            Ygeman: ”Det handlar om ett statligt moln, där staten erbjuder
            en lösning för moln­tjänster som inte innehåller en privat operatör.”
            Regeringen har tillsatt den s k It-drifts­utredningen som hittills
            kommit med delbetänkandet Säker och kostnadseffektiv it-drift
            – rättsliga förutsättningar för utkontraktering (SOU 2021:1).
            Delbetänkandet innehåller inga konkreta förslag om statligt moln.
            Vi förutsätter att slutbetänkandet – som är aviserat till hösten
            2021 – kommer att presentera konkreta förslag för hur en statlig
            molntjänst skulle kunna inrättas. Det torde därför finnas tillräckligt
            med underlag för att gå från ord till handling gällande en mer
            samordnad, kostnadseffektiv och säkrare it-drift. Vänsterpartiet
            anser därför att regeringen snarast ska återkomma med ett förslag
            till en eller flera statliga molntjänster där data och program
            ska kunna lagras på ett säkert sätt. Molntjänsterna ska också,
            mot rimlig avgift, kunna hantera lagring åt andra aktörer än staten,
            om så önskas.
          </p>
          <p xml:id="i-NXp1P5sCoQeMkhw335c2Q5">
            Regeringen bör snarast utreda och återkomma med ett förslag till
            statliga moln­tjänster där data och program ska kunna lagras på
            ett säkert sätt. Detta bör riksdagen ställa sig bakom och ge regeringen
            till känna.
          </p>
          <head xml:id="i-GjU5nSc9Boaq2FbUGwKPAJ" type="h1">
            4 Utbyggnad av 5G-nät i statlig regi
          </head>
          <p xml:id="i-MVi2ZK1BoWbxsntuVzMvdC">
            Post- och telestyrelsen har på regeringens uppdrag auktionerat
            ut frekvenser till 3,5 GHz‑bandet. Detta frekvensband är lämpligt
            för mobila bredbandstjänster och är av intresse för den pågående
            5G-utbyggnaden. Regeringen har tidigare föreslagit lagänd­ringar,
            och fått Vänsterpartiets och riksdagens stöd för detta, för att
            stärka säkerheten vid denna ut­byggnad. Vänsterpartiet anser att
            den säkraste och samhällsekonomiskt effek­tivaste lös­ningen hade
            varit om staten i egen regi hade byggt ut 5G-nätet i gällande
            frekvensband. Radiospektrum är en gemensam resurs för trådlös
            överföring av informa­tion. Utbyggnad av 5G är inte enbart en
            utveckling av 4G-nätet utan utgör också ett system som medger
            utveckling av helt nya tjänster, vilket kräver kommunikations­lösningar
            som inte är beroende av eller riskerar att påverkas av utländska
            aktörer. En framgångsrik utbyggnad av 5G-nätet skapar också förutsättningar
            för ökad elektrifiering inom transportsektorn och stärkta kommunikationsförutsättningar
            på landsbygden. Ut­byggnad av 5G-nätet har därmed potential att
            bl.a. lägga grunden för innovativa och klimatsmarta transporter
            samt minska klyftan mellan stad och land. Att tillgodose dessa
            kollektiva nyttigheter förut­sätter dock att en utbyggnad i alla
            led säkerställer våra nationella säkerhetsintressen. Vänsterpartiet
            anser att ovan anförda klimatmässiga, strategiska och säkerhetsmässiga
            motiv stärker skälen för att staten bör äga 5G-nätet och ansvara
            för utbyggnaden. Med staten som ägare kan förutsättningarna stärkas
            för att nödvändiga och hållbara framtidsinvesteringar prioriteras
            framför privata operatörers vinstintressen, och nationella säkerhetsintressen
            kan säkerställas. Ett statligt ägt nät är det mest samhällsekonomiskt
            rationella systemet då telenät är att jämställa med annan samhällsviktig
            infrastruktur. Med ett statligt ägande av framtida radionät kan
            tillstånd för radiosändaranvändning ges i enlighet med regeringens
            nya förslag, men med den stora fördelen att staten äger nätet.
            Ett statligt ägande stänger inte heller dörren för utbyggnad genom
            externa operatörer där det är lämpligt.
          </p>
          <p xml:id="i-TtGCHEkm5dZmyMNdpKrwmX">
            En allt större del av medborgarnas liv äger rum i radioetern
            – såsom data som trans­porteras från en person till en annan via
            telenät. Det som är en komplicerande faktor i detta är att mycket
            av dessa data – var vi befinner oss, vem vi kommunicerar med,
            vilka platser vi besöker på nätet, ja ibland t.o.m. vad vi säger
            och vad vi skriver – kan hamna i orätta händer. Den amerikanske
            visselblåsaren Edward Snowden har ingående berättat om hur stater
            har övervakat sina medborgare och hur bolag som Facebook, Google
            och Apple villigt har samarbetat i massövervakningen. Om det var
            övervakning från staten som var det stora problemet då, 2013,
            är privata megabolags kartläggning av våra liv nya exempel på
            oacceptabla integritetskränkningar som måste regleras bättre.
            Då är det inte oviktigt vem det är som äger det nät vi kommunicerar
            i. Att ha staten som ägare för nätet torde vara ett bättre sätt
            att värna medborgarnas integritet än att låta privata aktörer,
            alter­nativt utländska statliga aktörer, bygga nätet.
          </p>
          <p xml:id="i-GHxe13X2k2RZtYdHubaq9F">
            Regeringen bör återkomma med förslag på hur fortsatt utbyggnad
            av 5G-nätet kan ske helt i statlig regi. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NtW2PXFx74U8LbWWUtbN9i">
              Jens Holm (V)
            </item>
            <item xml:id="i-LPmefipcAEQEfLUJX3c1kv">
              Hanna Gunnarsson (V)
            </item>
            <item xml:id="i-Txo9pMEfPMRCCDkeBfYgn9">
              Lotta Johnsson Fornarve (V)
            </item>
            <item xml:id="i-SNoJfatufRW2psPCEAFgyh">
              Yasmine Posio (V)
            </item>
            <item xml:id="i-Xxc3KxB5cmPKwewk2Rd1qe">
              Elin Segerlind (V)
            </item>
            <item xml:id="i-MfSvGwCKpd1dyvYHgiF7NR">
              Håkan Svenneling (V)
            </item>
            <item xml:id="i-JbKf3atpSTbhC7hdiR23Up">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
