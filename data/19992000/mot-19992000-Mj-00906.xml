<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0906/mot_199900_Mj_0906-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ906 pnr: mp533
          </p>
          <p>
            Motion till riksdagen 1999/2000:MJ906
          </p>
          <p>
            av Gudrun Lindvall och Thomas Julin (mp)
          </p>
          <p>
            Sälar och skadeersättning
          </p>
          <p>
            Som varje sommar har det även under sommaren 1999 diskuterats
            säl, och röster har åter höjts för att få skjuta. Populationsstorleken
            har diskuterats. Har det skett en formlig explosion av säl, främst
            då gråsäl, eller är det svårt att få en uppfattning om hur många
            sälar vi har? Den senaste uppgiften är i alla fall att de 100.000
            sälar som diskuterades först inte finns. Antalet torde vara ca
            10.000. Att en del av dem orsakar problem för yrkesfisket med
            förstörda fångster och redskap är dock klart.
          </p>
          <p>
            Jakten
          </p>
          <p>
            Efter starka påtryckningar tillät Naturvårdsverket så kallad
            forskningsjakt på säl i Östersjön under sommaren 1997. Tanken
            var att försöka skjuta bort de sälar, som specialiserat sig på
            att vittja fiskarnas nät. Jakten blev hårt kritiserad och två
            sälforskare, som skulle följa upp den, har hoppat av. Enligt uppgift
            avlossades 34 skott mot 27 sälar. 16 djur tror man dödades, men
            endast 6 djur kunde bärgas. Att skjuta säl i vattnet är mycket
            svårt. Risken är mycket stor att sälen skadskjuts och någon möjlighet
            till eftersök för att lindra plågor finns inte. Från Miljöpartiets
            sida har vi flera gånger uttalat ett motstånd mot jakten. På grund
            av risken för skadskjutning och lidande för djuren tycker vi inte
            att den etiskt kan försvaras. Dessutom är gråsälen en hotad art.
          </p>
          <p>
            Gråsäl en hotad art
          </p>
          <p>
            Gråsälen är i Artdatabankens lista klassad som ”Sårbar”. Den
            allmänna jakten försvann år 1972 i Sverige, medan fiskare fick
            skjuta säl vid fiskeredskap fram till 1987. Även i Finland, Ryssland
            och de baltiska staterna är säl fredad. Östersjön är ju som bekant
            ett förorenat hav. Eftersom sälar uteslutande äter fisk och därmed
            är i topp i näringspyramiden är de utsatta för gifter. Under 60-talet
            minskade reproduktionen och vid undersökningar visade det sig
            att miljögifter var boven i dramat. Sälhonorna blev sterila eftersom
            äggledarna hos dem antingen fick förträngningar eller växte ihop
            helt. Under de senaste åren tycks dock reproduktionen vara på
            uppgång. Men fortfarande är det mycket vanligt att sälar har olika
            missbildningar orsakade av miljögifter. Det kan vara grava förändringar
            av binjurar, njurar, tarm, klor,
          </p>
          <p>
            10
          </p>
          <pb facs="riksdagen-motions-pdf/data/199900/mot_199900_Mj_0906/mot_199900_Mj_0906-0002.pdf"/>
          <p>
            11
          </p>
          <p>
            hud eller missbildningar i skelettet. Sälstammen är alltså fortfarande
            hotad Mot. 1999/2000
          </p>
          <p>
            och miljösituationen i Östersjön alls inte löst. Dessutom drunknar
            många MJ906
          </p>
          <p>
            sälar, främst årsungar, i fiskeredskap.
          </p>
          <p>
            Förbättrade ersättningar för sälskador
          </p>
          <p>
            Konflikterna mellan säl och yrkesfisket måste lösas, men på ett
            annat sätt än genom jakt. I budgetsamarbetet mellan regeringen,
            Miljöpartiet och Vänsterpartiet har därför detta varit en prioriterad
            fråga för oss. Vi anser nämligen att ett bevarande av den biologiska
            mångfalden ligger i allas intresse och att det därför är naturligt
            att samhället — vi alla — ersätter dem som på något sätt ”drabbas”
            av de arter vi vill värna. Det gäller inte bara säl utan även
            de stora rovdjuren och vissa fåglar som tranor och gäss. I budgeten
            återfinns denna typ av ersättningar i UO 23 Jordbruk mm. på anslag
            D2 Ersättningar för viltskador mm. Hela anslaget för år 2000 är
            på 63 miljoner kronor. Av dessa är 25 miljoner avsedda för skador
            på annat än ren. Eftersom bland annat skadorna av säl ökat, har
            detta anslag förstärkts från 18 miljoner kronor år 1999, alltså
            en förstärkning med 7 miljoner kronor. Från Miljöpartiets sida
            är vi mycket nöjda med den förstärkningen i budgeten. I texten
            står att läsa: ”Naturvårdsverket fördelar medel på samtliga länsstyrelser
            om bidrag för att förebygga eller ersätta skada. Inriktningen
            är att viltskador så långt möjligt skall förebyggas. Under åren
            har såväl skador av säl som annat vilt ökat som en följd av ökande
            populationer. Med anledning av detta bör engångsvis ytterligare
            7 miljoner kronor anvisas på anslaget.”
          </p>
          <p>
            Konflikterna måste förebyggas
          </p>
          <p>
            Det bästa vore naturligtvis om konflikterna mellan människor
            och djur kunde förebyggas. Vi finns ju här på samma planet och
            en fredlig samexistens mellan allt levande måste eftersträvas.
            I många fall kan konflikterna elimineras genom att stängsla, anpassa
            redskap mm. Ju mer av anslaget som kan lösa konflikter på det
            sättet, desto bättre anser vi det är. Därför hoppas vi att den
            budgetförstärkning som nu kommer kan användas till att ta fram
            redskap och fiskemetoder som eliminerar eller i alla fall minskar
            skador av säl. Vi anser också att det behöver genomföras en analys
            över vilka som skall ha ersättning för sälskador och storleken
            på den ersättningen. Det är viktigt att den ekonomiska ersättningen
            och hjälp till ett fiske med metoder som förhindrar eller minskar
            sälskador riktas till yrkesfiskare. Sälskydds- områdena bör också
            utvidgas med en zon där man får vistas, men där fiske får ske
            på egen risk. Det är inte rimligt att ett fiske i närheten av
            ett sälreservat skall kunna ge ersättning för skador och förlorad
            fångst.
          </p>
          <p>
            11
          </p>
          <pb facs="riksdagen-motions-pdf/data/199900/mot_199900_Mj_0906/mot_199900_Mj_0906-0003.pdf"/>
          <p>
            12
          </p>
          <p>
            Bevarandet viktigt
          </p>
          <p>
            Det är nödvändigt att finna metoder för att kunna ha kvar de
            hotade djurarterna, trots att dessa kan orsaka problem för människan.
            Det är också nödvändigt att visa att talet om att värna den biologiska
            mångfalden är uppriktigt menat. Om årets förstärkning i budgeten
            kommer att vara enbart för i år eller inte anser vi att erfarenheter
            från år 2000 får utvisa. Visar det sig att konflikterna kan elimineras
            eller starkt minska har anslaget fyllt sin funktion. Målet för
            oss är att människa och djur, i detta fall sälen, ska kunna samexistera.
            Vår avsikt är att nära följa vad som sker. För att få vetskap
            om hur för- stärkningen av anslaget D 2 används är det nödvändigt
            med en uppföljning.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            jakt på säl, 2. att riksdagen som sin mening ger regeringen till
            känna vad i motionen anförts om en analys över vilka som skall
            ha ersättning för sälskador och storleken på den ersättningen,
            3. att riksdagen som sin mening ger regeringen till känna vad
            i motionen anförts om utvidgning av sälskyddsområden, 4. att riksdagen
            som sin mening ger regeringen till känna vad i motionen anförts
            om utvärdering av anslag D 2 utgiftsområde 23.
          </p>
          <p>
            Stockholm den 24 september 1999
          </p>
          <p>
            Gudrun Lindvall (mp) Thomas Julin (mp)
          </p>
          <p>
            Mot. 1999/2000
          </p>
          <p>
            MJI906
          </p>
          <p>
            12
          </p>
        </div>
      </div>
    </body>
  </text>
</TEI>
