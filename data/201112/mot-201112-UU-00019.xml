<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00019">
  <teiHeader>
    <fileDesc>
      <titleStmt>
        <title>med anledning av skr. 2011/12:105 Berättelse om verksamheten i Europeiska unionen under 2011</title>
        <author corresp="i-9x2nw6aosA3pyEJfJTc1eD">av Ulf Holm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:105 Berättelse om verksamheten i Europeiska unionen under 2011</title>
          <idno type="rdwebb">GZ02U19</idno>
          <rs type="number">U19</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U19/text</ref>
          <ref type="dokument_url_html">http://data.riksdagen.se/dokument/GZ02U19</ref>
          <ref type="dokumentstatus_url_xml">http://data.riksdagen.se/dokumentstatus/GZ02U19</ref>
          <ref type="doc">http://data.riksdagen.se/fil/0A35B5B6-0FDC-44F8-93A0-16175D1BB74C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VB7tED2W5VCiURpWjatSot" type="basedOn"/>
        <correspContext corresp="i-VB7tED2W5VCiURpWjatSot">
          <ref>Regeringsskrivelse 2011/12:105</ref>
        </correspContext>
        <correspAction xml:id="i-8Dhx5VdG4YvFCMANqNtz3w" type="signed"/>
        <correspContext corresp="i-8Dhx5VdG4YvFCMANqNtz3w">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-Eabus6DSUfc4aAXomaAnsi" type="referral">
          <date when="2012-04-11"/>
        </correspAction>
        <correspAction xml:id="i-DQvMyyQKtV65PVajFXA3P7" type="referral">
          <date when="2012-04-11"/>
        </correspAction>
        <correspAction xml:id="i-ouKK17JcXKBgzkGvQDqxY" type="dismissal">
          <date when="2012-04-10"/>
        </correspAction>
        <correspAction xml:id="i-Gw89ccUTzEg6un3geSt5zQ" type="dismissal">
          <date when="2012-04-10"/>
        </correspAction>
        <correspAction xml:id="i-8FdAY1pGCFb3NXFgUSnWfe" type="submission">
          <date when="2012-03-30"/>
        </correspAction>
        <correspAction xml:id="i-FbhnNfDjFQQ2MC75sXCZgG" type="transfer">
          <date when="2012-03-30"/>
        </correspAction>
        <correspAction xml:id="i-Acn8ac41hefPTmNnRbYSCy" type="assigned"/>
        <correspContext corresp="i-Acn8ac41hefPTmNnRbYSCy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JfTwDWzToeEFRoMRzdrvBL" type="motBody">
        <div xml:id="i-Mn7cSf8eiRXcESiSBBJ46H" type="motProposal" subtype="förslag">
          <head xml:id="i-514Hhch8SN3GDx5Ho9nRKe">
            Förslag till riksdagsbeslut
          </head>
          <list xml:id="i-4R6FKMDvH9oAYJyikd4PhH" style="ol">
            <item xml:id="i-KyUs4gkTGk3orbQnsMyt3Q">
              Riksdagen tillkännager för regeringen som sin mening vad som
              anförs i motionen om EU:s budget.
            </item>
            <item xml:id="i-GEdDpuZWf9j2jXgvgEvu54">
              Riksdagen tillkännager för regeringen som sin mening vad som
              anförs i motionen om att klimatanpassa EU:s budget.
            </item>
            <item xml:id="i-5VadgEfqnuHRVyvppGMuex">
              Riksdagen tillkännager för regeringen som sin mening vad som
              anförs i motionen om att Sverige måste ta initiativ till att bekämpa
              oegentligheter i EU.
            </item>
            <item xml:id="i-HXcCGnHWA3b8DEwEmxfYVy">
              Riksdagen tillkännager för regeringen som sin mening vad som
              anförs i motionen om EU:s jordbrukspolitik.
            </item>
            <item xml:id="i-TqRxYhYEAvRVErA54MHT3a">
              Riksdagen tillkännager för regeringen som sin mening vad som
              anförs i motionen om utfasningen av EU:s exportsubventioner.
            </item>
            <item xml:id="i-SqSr6AtfFgqosvPrcmKDBE">
              Riksdagen tillkännager för regeringen som sin mening vad som
              anförs i motionen om bindande mål för energieffektivisering.
            </item>
            <item xml:id="i-NACLNM4jXYp5SmqNJTJhVj">
              Riksdagen tillkännager för regeringen som sin mening vad som
              anförs i motionen om en skatt på finansiella transaktioner på
              EU-nivå.
            </item>
            <item xml:id="i-CACeTmt6CUVbRy5Eyxn72z">
              Riksdagen tillkännager för regeringen som sin mening vad som
              anförs i motionen om att EU-parlamentet ska ha ett säte.
            </item>
            <item xml:id="i-4VjVg1jWdYkXtUz1ks3TrX">
              Riksdagen tillkännager för regeringen som sin mening vad som
              anförs i motionen om att verka för ökad öppenhet och insyn inom
              EU.
            </item>
            <item xml:id="i-HCLs2eDhJkmpdC9nF4V1Uy">
              Riksdagen tillkännager för regeringen som sin mening vad som
              anförs i motionen om bristen på handlingar på svenska till EU-nämnden.
            </item>
          </list>
        </div>
        <div xml:id="i-NpzmTFyKAkmauqWtz8JbEf" type="motContent">
          <head xml:id="i-WS3KE3uY8HzRsZnQ1FHXWC" type="h1">
            Inledning
          </head>
          <p xml:id="i-Mg4uK3JWXmhSw1L5KU5iZN">
            Regeringen har sedvanligt inkommit med sin skrivelse till riksdagen
            om verksamheten i EU under föregående år. I skrivelsen listas
            stora och små frågor på alla de områden som EU omfattar från EU:s
            omfattande jordbrukspolitik till toppmötet mellan EU och USA.
          </p>
          <p xml:id="i-Mi9occQ95BCN1qDDfn6s7u">
            Inför EU:s ministerrådsmöten sammanträder regeringen med riksdagens
            EU-nämnd för att informera och samråda om de olika ärenden som
            står på ministerrådets dagordning. Miljöpartiet de gröna har fortlöpande
            under året lämnat synpunkter på de förslag som varit uppe till
            diskussion, samt på regeringens agerande kring dessa, och i flera
            fall har vi också i EU-nämnden anmält en avvikande mening gentemot
            regeringens agerande.
          </p>
          <p xml:id="i-9aitF5BU94vaJ4BwwYgM4h">
            I denna motion kommer vi därför i princip inte att återkomma
            med våra eventuella invändningar mot regeringens agerande i avslutade
            frågor. I stället inriktar vi oss främst på sakfrågor som inte
            är avslutade eller på regeringens övergripande inställning på
            vissa områden inom EU som vi bedömer vara viktiga och där vi inte
            delar regeringens inställning eller där vi menar att denna är
            otydlig. Vi tar också upp frågor som har bäring på regeringens
            samråd med riksdagens EU-nämnd.
          </p>
          <head xml:id="i-TZaigJsbkd7XnKtAHNphqj" type="h1">
            Den ekonomiska och finansiella krisen
          </head>
          <p xml:id="i-L1nLwTmoU1WHXKreA1XGVu">
            EU:s verksamhet 2011 präglades i stor utsträckning av den ekonomiska
            och finansiella krisen. En rad extramöten hölls och i snabb takt
            infördes reformer inom EU för att hantera den djupa ekonomiska
            kris som drabbat eurozonen. Det är viktigt att konstatera att
            eurosamarbetet är en bidragande orsak till den ekonomiska krisen.
            Systemet med en valuta och en ränta för så olika ekonomier har
            bidragit till att länder haft en konstgjort låg ränta som lett
            till en hög skuldsättning som bidragit till en överhettning i
            ekonomin. Detta grundläggande problem löses inte genom de föreslagna
            mekanismerna.
          </p>
          <p xml:id="i-GxU15aS77PFpZaiyC7hkKn">
            Sverige är inte med i euron, och flertalet reformer som beslutades
            eller som man inledde förhandlingar om berör därför inte Sverige.
            Krav på bättre budgetdisciplin är något som Miljöpartiet generellt
            tycker är mycket bra och vi har inte heller motsatt oss dessa
            förslag på EU-nivå.
          </p>
          <p xml:id="i-BqWGyv4PUUJp8mLsmhA1px">
            Det finns en fara i att den snabba reformtakten gör att demokratiska
            principer sätts åt sidan. Att införa långtgående reformer som
            inte har stöd bland befolkningen skapar inte stabilitet och trygghet
            i ekonomin utan riskerar snarare att bygga in en ökad osäkerhet
            i det europeiska politiska och ekonomiska systemet. Ett aktuellt
            förslag gäller stabilitetsmekanismen ESM, som har fått hård kritik
            för att den inte styrs enligt demokratiska principer och att konstruktionen
            inte möjliggör insyn och demokratisk granskning av verksamheten.
            Enligt fördraget ska exempelvis ESM-rådets ordförande, ledamöter
            och suppleanter samt den verkställande direktören och övrig personal
            åtnjuta immunitet mot rättsliga förfaranden när det gäller handlingar
            som de utför i sin tjänsteutövning. Fördraget säger också att
            ESM, dess egendom, fonder och tillgångar ska ha immunitet mot
            varje form av juridisk behandling. Detta rimmar illa med principerna
            om att ansvariga ska kunna ställas till svars för de handlingar
            de utför och att misstag som begås ska kunna rättas till med juridiska
            medel.
          </p>
          <p xml:id="i-XNorwYTVMj1NveX4y8UnSi">
            För närvarande hanterar riksdagen en proposition från regeringen
            gällande ESM, och vi lägger därför inga förslag på tillkännagivande
            kring detta i denna motion.
          </p>
          <head xml:id="i-4ajBxjLTFyiD9qsuaXmVGL" type="h1">
            Översyn av EU:s budget
          </head>
          <p xml:id="i-DmkwtYyAbqzDLHbDV2TKZ8">
            En översyn av EU:s omfattande budget har nu inletts. En punkt
            ser vi som angelägen att lyfta fram särskilt, nämligen att klimatsäkra
            EU:s budget. Regeringen måste nu mycket konsekvent ta initiativ
            till att EU:s budget anpassas så att framtidsfrågor som klimat-
            och miljöpolitik prioriteras och får en ökad andel av EU:s budgetram
            samt att EU:s budget klimatsäkras, dvs. att budgeten inte ska
            gå till verksamhet som förstör klimatet. Det betyder t.ex. mindre
            ekonomiska resurser till motorvägar och flygplatser och mer pengar
            till järnvägar. När det gäller just järnvägspolitiken finns ett
            klart mervärde för EU: Ska människor kunna ersätta flygresor (som
            förstör klimatet) med järnvägsåkande (som är bättre för miljön)
            krävs också att järnvägsnäten över gränserna förbättras och att
            en kraftig utbyggnad av höghastighetståg inom och över nationsgränserna
            görs.
          </p>
          <p xml:id="i-W39ivWR6HKTo4TCzuWMinH">
            Miljöpartiet anser att det bör tillsättas en särskild arbetsgrupp
            på EU-nivå för att se över EU:s budget utifrån klimatfrågan, som
            ett led i den påbörjade översynen, och se på hur och inom vilka
            områden åtgärder krävs för att EU-budgeten ska kunna klimatsäkras.
            Det borde ligga både i Sveriges och i EU:s intresse att försöka
            vrida budgeten till en utveckling som inte påskyndar klimatförändringarna.
            Tyvärr är det så att stora delar av EU:s budget i dag är direkt
            klimatförstörande, trots de målsättningar som har satts upp av
            EU med att bl.a. sänka utsläppen med 20 procent fram till 2020.
            Att klimatsäkra EU:s budget borde vara ett svenskt krav att driva
            inom EU. Detta bör ges regeringen till känna.
          </p>
          <head xml:id="i-TUBCE4g9yQiQeHi3U8U44" type="h1">
            Ansvarsfrihet för EU-kommissionen
          </head>
          <p xml:id="i-9JdbmixZY6vhGaQMDmojWB">
            Trots att EU:s revisionsrätt återigen inte har kunnat ge en ren
            revisionsförklaring gällande korrektheten i hur EU:s pengar används
            har den tagits upp av regeringen i skrivelsen. Att man inte kan
            lämna en ren revisionsförklaring betyder att man inte kan intyga
            att allt har gått rätt till, utan konstaterar att det finns oegentligheter.
            Hur mycket som är svinn och bedrägerier vet man inte exakt, men
            det finns. Regeringens åsikt, som redovisades inför EU-nämnden
            i februari 2011 inför beslut om rekommendation på Ekofinmötet,
            är att det inte är bra men att man hoppas att ansvariga, dvs.
            EU-kommissionen, ska skärpa sig. Regeringen valde därför att med
            likasinnade länder lägga ned sin röst, vilket vi tycker är ett
            steg i rätt riktning. Men vi delar inte regeringens åsikt att
            EU-kommissionen på allvar skulle ta itu med frågan, vilket nu
            2012 visar sig vara korrekt. Sverige borde därför inte rösta för
            ansvarsfrihet för EU-kommissionen 2011. Vi är dock glada för att
            regeringen nu 2012 är öppen för att rösta nej till ansvarsfrihet
            för EU-kommissionen eftersom ingen förbättring skett 2011 utan
            det har tvärtom skett en försämring.
          </p>
          <p xml:id="i-8DJd1Bk3PBbczmHVpU2dEA">
            Det pågår sedan flera år ett arbete med att försöka komma till
            rätta med problemen, såväl inom EU-kommissionen som i medlemsstaterna.
            Detta arbete har dock pågått i flera år nu och fortfarande kan
            inte revisionsrätten avge något ordentligt intyg om hur EU handhar
            alla pengatransaktioner. Miljöpartiet menar därför att Sverige
            borde agera mer för att fusk med EU-medel ska bekämpas. Vi anser
            därför att Sverige ska ta initiativ till att bekämpa oegentligheter
            i EU. Detta bör ges regeringen till känna.
          </p>
          <head xml:id="i-MaTfQy9STC92Gs8bCw6r1J" type="h1">
            Jordbruk
          </head>
          <p xml:id="i-KuybmrNDUSLFnJx979suNs">
            EU:s jordbrukspolitik är, trots vissa reformer, omodern och bygger
            i stor utsträckning på målformuleringar från efterkrigstiden.
            Den skapar en överskottssituation på EU-marknaden, vilket leder
            till att överskott dumpas på världs­marknaden och där­igenom slår
            ut jordbruksproduktionen i fattiga länder. Inför reformeringen
            av EU:s jordbrukspolitik är Miljöpartiets inriktning att direktstöd
            ska fasas ut och att stöd i princip enbart ska betalas ut för
            miljönytta. Detta bör ges regeringen till känna. Utformningen
            ska ske så att jordbruk kan bedrivas i hela landet.
          </p>
          <p xml:id="i-GnugGF7KgNJx6oktZ7xrtx">
            I skenet av en växande befolkning i världen och globalt sett
            minskad åkerareal per person, är det Miljöpartiets vilja att öka
            självförsörjningsgraden för livsmedel och foder. Vi vill också
            se en övergång till ekologiskt lantbruk.
          </p>
          <p xml:id="i-9dXg3n5VcKr656htMXu1Ks">
            Regeringens linje är dock alldeles för svag gentemot EU-kommissionen
            och andra medlemsländer. Miljöpartiet anser att målsättningarna
            måste skärpas:
          </p>
          <p xml:id="i-HBfsiwRKLokCyPVEQRDLeH">
            EU:s resurser måste i högre grad gå till att möta nya hot som
            klimatförändringarna, förlusten av biologisk mångfald, jordförstörelse,
            vattenbrist och liknande. Åtgärder för att minska användningen
            av fossila bränslen och konstgödsel inom jordbruket borde ha en
            hög prioritet i EU.
          </p>
          <p xml:id="i-ECLQeU4exFfAZeoWiCWUmF">
            Fördelningen av EU-stödet måste hanteras. En utjämning av stödnivåer
            mellan olika medlemsländer måste genomföras. Genom att tydligare
            koppla stödet till miljöfaktorer skulle stödet delas på fler och
            mindre aktörer.
          </p>
          <p xml:id="i-Dk81gm1quZas4tuzAVDgHf">
            EU:s exportsubventioner ska vara avskaffade till 2013 i enlighet
            med tidigare beslut. Det är viktigt att Sverige bevakar att så
            också blir fallet. Detta bör ges regeringen till känna.
          </p>
          <head xml:id="i-TuTjMzV9NWT1MTD6KC6R2F" type="h1">
            Fiske
          </head>
          <p xml:id="i-Xb5cTsMxf4pEjMQcC59cU4">
            EU:s fiskeavtal med tredje land har haft många brister, och vi
            i Miljöpartiet har kritiserat avtalen och många gånger röstat
            mot att teckna sådana. Ett huvudkrav är att avtal inte träffas
            med diktaturer. Mänskliga fri- och rättigheter måste respekteras
            av det land EU ska träffa fiskeavtal med. Ett annat grundkrav
            är att fiske bara får bedrivas på ett överskott, alltså inte tära
            på kapitalet.
          </p>
          <p xml:id="i-kBBEd59q82S6rdfBYkxD7">
            Här ser vi att reformeringen av den gemensamma fiskeripolitiken
            har tagit en positiv vändning vad gäller den internationella dimensionen.
            Vi välkomnar dessa framsteg och utgår från att regeringen fortsättningsvis
            kommer att följa de nya riktlinjerna, i stället för att som tidigare
            t.ex. stödja EU-fiske på ockuperat vatten.
          </p>
          <head xml:id="i-S42v6ifTgP6iR8XCNh5wBE" type="h1">
            Miljö- och klimatpolitiken
          </head>
          <p xml:id="i-8d4GGNNxyY5GnV17KPTCBy">
            Vi menar att de miljörelaterade frågorna inom EU för närvarande
            generellt sett blir alldeles för styvmoderligt behandlade. Vi
            menar att regeringen borde ta miljö­arbetet inom EU på större
            allvar och driva frågorna med ökad kraft.
          </p>
          <p xml:id="i-RUUywgzZvBUMeUkysR1oLV">
            I vissa fall är regeringen inte bara passiv utan motverkar rent
            av miljöambitionerna. Ett viktigt exempel handlar om innovativa
            mekanismer för att finansiera utsläppsminskningar och klimatanpassning
            i syd. De bilaterala överföringar som sker i dag är inte i närheten
            av de åtaganden vi gjort. Om inte medlemsländerna radikalt ökar
            sina budgetar för klimatfinansiering kommer vi att behöva nya
            finansieringsmekanismer. Inom EU har det diskuterats en rad sådana
            alltifrån skatter på flygbränsle och fartygsbränsle till skatter
            på finansiella transaktioner eller aktiviteter men regeringen
            har i allmänhet motverkat dessa eller förhålligt sig passiv. Det
            rimmar illa med regeringens tal om att klimatarbetet till stor
            del ska ske utomlands.
          </p>
          <p xml:id="i-BHRETGKB6PJjsZqVyKqRJQ">
            Mot bakgrund av att EU:s mål om 20 procent energieffektivisering
            inte bedöms uppnås, är det olyckligt att den svenska regeringen
            motsätter sig alla konkreta förslag för hur målet ska kunna uppnås.
            Energieffektivisering är viktigt för att kunna nå uppsatta klimat-
            och miljömål.
          </p>
          <p xml:id="i-Vg9HZ9QFDAjehi8kneqwxE">
            När Danmark som ordförandeland nyligen föreslog en effektivisering
            om 1,5 procent per år sade den svenska regeringen än en gång nej.
            Motiveringen var att det skulle missgynna svensk industri. Miljöpartiet
            menar tvärtom att regeringens motstånd mot energieffektivisering
            riskerar att slå ut svenskt näringsliv när andra länder producerar
            samma produkter med mindre energi.
          </p>
          <p xml:id="i-CoxJh8CNkg2VsHDB1CUCCJ">
            För att klara den globala konkurrenskraften behövs en politik
            för att använda energin smartare och kunna minska energislöseriet.
            Potentialen för effektivisering är enorm. En genomsnittlig svensk
            konsumerar i dag dubbelt så mycket el som en dansk, tysk eller
            engelsman.
          </p>
          <p xml:id="i-YKSu2o3yfC3ztMPZtfbLUN">
            Den statliga Energieffektiviseringsutredningen pekar på att den
            årliga energianvändningen i Sverige kan minska med 50 terawattimmar
            (TWh) på bara några år och att hela minskningen kan göras med
            lönsamhet för den enskilde och för samhället redan på kort sikt.
            Miljöpartiet tycker därför att Sverige ska ställa sig bakom förslagen
            om bindande mål för energieffektivisering.
          </p>
          <head xml:id="i-63Wqyc9AhzoQmT5qEHghsd" type="h1">
            Skatt på finansiella transaktioner
          </head>
          <p xml:id="i-6CRuTWKMnjpVRhGiHo3i96">
            Frågan om skatt på finansiella transaktioner har mot bakgrund
            av finanskrisen fått förnyad aktualitet. EU-kommissionen presenterade
            i september 2011 ett förslag på skatt på omsättningen av aktier,
            fondandelar och obligationer och beräknar att denna skulle ge
            årliga inkomster på drygt 57 miljarder euro samt minska volatiliteten
            på finansmarknaden. Regeringarna i bl.a. Frankrike, Finland och
            Österrike driver på för att en transaktionsskatt ska träda i kraft
            den 1 januari 2014. Det är djupt beklagligt att den svenska regeringen
            agerar bromskloss och aktivt motverkar en reform som syftar till
            att skapa en långsiktigt stabil ekonomi, där investeringar i den
            reala ekonomin ges företräde framför spekulation i finansiella
            instrument. Miljöpartiet anser att EU-kommissionen ska fortsätta
            utreda möjligheterna att införa en skatt på finansiella transaktioner.
            Miljöpartiet delar dock inte EU-kommissionens förslag att intäkterna
            av denna skatt ska tillfalla EU i form av egna medel utan anser
            att om de inte går direkt till en fond för klimatåtgärder i syd
            så borde medlemsstaterna få dessa medel. Detta bör ges regeringen
            till känna.
          </p>
          <head xml:id="i-5K1WXaMqp7VLzTT9fMBUne" type="h1">
            Ett säte för EU-parlamentet
          </head>
          <p xml:id="i-T1iKa4rWUJyQTu8aftkUK5">
            EU-parlamentet har i dag två möteslokaler, dels huvudkontoret
            i Bryssel, Belgien, dels möteslokalen med tillhörande kontor i
            Strasbourg, Frankrike. På båda ställena finns nybyggda lokaler
            till mångmiljardbelopp. Huvudsakligen används lokalerna i Bryssel
            där man befinner sig tre veckor i månaden. Sedan åker man till
            Strasbourg en vecka i månaden för ett fyradagarsmöte.
          </p>
          <p xml:id="i-WGb3aXMtZrQPHSfBPoEKi4">
            Flyttcirkusen är en makalös misshushållning med ekonomiska resurser
            genom att EU-parlamentet håller sig med två stora byggnader, varav
            den i Strasbourg bara används fyra dagar per månad. Resten av
            månaden står lokalerna tomma.
          </p>
          <p xml:id="i-DYWAh5xUWUHfheHDEhCAqd">
            Förutom att ledamöterna i EU-parlamentet ska ta sig till Strasbourg,
            vilket inte betyder så mycket eftersom de kommer från olika delar
            av EU, är det i runda tal 3 000 personer som ska transporteras
            mellan främst Bryssel och Strasbourg. Personal, assistenter, EU-kommissionens
            ledamöter och tjänstemän, journalister, tolkar, översättare med
            flera ska göra denna resa en gång i månaden. Till detta kommer
            material och underlag som transporteras i ett 20-tal lastbilar
            från Bryssel till Strasbourg. Detta kostar skattebetalarna över
            2 miljarder kronor per år, lågt räknat.
          </p>
          <p xml:id="i-J5qdarZGjRYjPU4d4Ku2RA">
            Gröna gruppen i EU-parlamentet tog för några år sedan fram en
            studie för att se vilka miljöeffekter denna flyttcirkus har. Det
            är The Stockholm Environmental Institute vid Yorkuniversitetet
            som gjort studien. Resultatet är skrämmande. Mellan 20 000 och
            30 000 ton koldioxidutsläpp per år generera denna cirkus, vid
            en försiktig uppskattning (t.ex. är inte utsläppen för att hålla
            byggnaderna med värme den period de inte används inräknade). Det
            är lika mycket som 13 000 tur- och returresor med flyg över Atlanten
            eller vad 4 000 genomsnittshushåll i London producerar per år.
          </p>
          <p xml:id="i-9L99PcZT9Wyy7Cr5TPaYfA">
            Miljöpartiet anser mot bakgrund av ovanstående att EU-parlamentet
            enbart ska ha ett säte, företrädesvis Bryssel, och att den svenska
            regeringen ska verka för detta. Detta bör ges regeringen till
            känna.
          </p>
          <head xml:id="i-u4hsSL7oB94BzD7jr7i4R" type="h1">
            Öppenhet och insyn
          </head>
          <p xml:id="i-RNnqpjq89Rjig7t6cMjSug">
            Frågor om öppenhet och insyn är viktiga att driva inom EU. Även
            om vissa måttliga steg har skett inom EU i riktning mot ökad öppenhet
            återstår mycket att göra. Bakslag har dock också skett, inte minst
            de senaste åren, då hanteringen av olika reformer för att möta
            den ekonomiska och finansiella krisen väldigt ofta skett bakom
            stängda dörrar och hemligstämplade underlag. Det är inte bra.
            Vi menar därför att det är av avgörande betydelse att de länder
            som önskar öppenhet inom EU med kraft verkar för detta. Vi vill
            därför att regeringen kraftfullt engagerar sig i arbetet för ökad
            öppenhet inom EU.
          </p>
          <p xml:id="i-733G1rQLfPH1FXp8xmj1m9">
            Som ett led i arbetet med ökad öppenhet borde regeringen även
            se över hur insynen och öppenheten när det gäller EU-frågorna
            i Sverige kan öka.
          </p>
          <head xml:id="i-Qwm9QpaiGXFUNBi6LdwDCp" type="h1">
            Skriftliga underlag till utskotten och EU-nämnden inför rådsmöten
          </head>
          <p xml:id="i-WtfmH2kXykxdSjLGgBvxHg">
            Regeringen har skyldighet att informera och samråda med EU-nämnden
            inför rådsmöten. Numera finns också ordningen att utskotten ska
            involveras mer och tidigare i processen än vad som varit fallet
            tidigare. Till dessa möten finns i regel skriftliga underlag.
            Det finns dock fortfarande problem med att underlagen kommer sent,
            och i flera fall finns de inte på svenska, utan ofta på engelska.
            Detta gäller främst underlagen till EU-nämnden, som i regel kommer
            sist i riksdagens process inför ministerrådsmötena.
          </p>
          <p xml:id="i-SSjLdKsRP17AgzQCfj7mMn">
            Miljöpartiet anser inte att det är godtagbart att det material
            som tillsänds EU-nämnden inför kommande ministerråds­möten i så
            stor utsträckning enbart är på engelska. Vi menar att detta är
            oacceptabelt, inte minst ur demokratisk synvinkel. Språkkunskaper
            ska inte utgöra ett kriterium för möjligheten att utöva sin kontrollmakt
            som folkvald och för att kunna påverka regeringens agerande i
            EU-arbetet. Även för den som behärskar engelska i någorlunda hög
            grad utgör de enorma textmassorna (som EU-nämnden oftast får samma
            vecka som EU-nämnden har möten) en svårighet, då det till största
            delen handlar om ett komplicerat och rättsligt språk där det är
            viktigt att man även kan förstå detaljerna för att korrekt kunna
            bedöma de frågeställningar som behandlas. Det faktum att EU-dokument
            också ofta är fyllda med en EU-jargong och svårbegripliga formuleringar
            gör det inte heller lättare att begripa texterna.
          </p>
          <p xml:id="i-MNCcADtoAmq8Q5E79WfN2Y">
            Vi inser naturligtvis att det inte alltid är regeringen som kan
            lastas för EU:s otillräcklighet på området, men efterlyser ett
            mer aktivt agerande från regeringens sida för att åtgärda problemet
            eftersom situationen inte är tillfredsställande och inte har så
            varit alltsedan Sverige blev medlem i EU. Detta bör ges regeringen
            till känna.
          </p>
        </div>
        <div xml:id="i-FUNfkjmge4o8ohvvyVDttF" type="signatureBlock">
          <list xml:id="i-3CsguLd9zd8JUstTtXx45R">
            <item xml:id="i-5gPUaHtGncSjrPziW3iN7Q" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-LWFGJz8KcqTaUAyhZG35Cd" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-2ikUmeQwnuw3oNuYpaEVAy" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-DVmKPwNHe5hEjZXwZKSSKt" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
