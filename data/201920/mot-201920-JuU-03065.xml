<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03065">
  <teiHeader>
    <fileDesc>
      <titleStmt>
        <title>Åtgärder mot unga som begår brott</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3065 av Johan Forssell m.fl. (M)</title>
          <idno type="rdwebb">H7023065</idno>
          <rs type="number">3065</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023065/text</ref>
          <ref type="dokument_url_html">http://data.riksdagen.se/dokument/H7023065</ref>
          <ref type="dokumentstatus_url_xml">http://data.riksdagen.se/dokumentstatus/H7023065</ref>
          <ref type="docx">http://data.riksdagen.se/fil/5C2B1BFB-1515-430C-A728-035B1ADF2DC7</ref>
          <ref type="pdf">http://data.riksdagen.se/fil/B4413629-7278-4D55-903F-149C5FD87671</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6bQn9biEBecu5T2HdQ91vV" type="signed"/>
        <correspContext corresp="i-6bQn9biEBecu5T2HdQ91vV">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-4cT4QCGZjyoRo94GxRGUCF">
          <date when="2019-10-03"/>
          <time when="14:12:08"/>
        </correspAction>
        <correspAction type="reviewed" xml:id="i-55Yudnbk2VUH9vjoTDdnsK">
          <date when="2019-10-03"/>
          <time when="16:26:52"/>
        </correspAction>
        <correspAction type="referred" xml:id="i-RXbAFS64K8CaxsvXrFHP6w">
          <date when="2019-10-11"/>
        </correspAction>
        <correspAction type="assigned" xml:id="i-LXH2dcBBkycCvjjL1YD44d">
          <date when="2020-07-17"/>
          <time when="09:25:29"/>
        </correspAction>
        <correspContext corresp="i-LXH2dcBBkycCvjjL1YD44d">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-4EhSvPjL4HubWzvQSnwmY2"/>
        <correspContext corresp="i-4EhSvPjL4HubWzvQSnwmY2">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-V4hNYZ41N1M6CyzAeLbg7G"/>
        <correspContext corresp="i-V4hNYZ41N1M6CyzAeLbg7G">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Q857YQLdJT5UR7Fqy3riSX"/>
        <correspContext corresp="i-Q857YQLdJT5UR7Fqy3riSX">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R8ci8bBNZ9nf1K8baQtxbT"/>
        <correspContext corresp="i-R8ci8bBNZ9nf1K8baQtxbT">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LEUpXeTrKFRDh68bK1QPiM"/>
        <correspContext corresp="i-LEUpXeTrKFRDh68bK1QPiM">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-43p8g8XZpw4KCSeH2KYJZw"/>
        <correspContext corresp="i-43p8g8XZpw4KCSeH2KYJZw">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3065 av Johan Forssell m.fl. (M) Åtgärder mot unga som begår brott</div>
      </div>
      <div type="motBody">
        <div type="motProposal" subtype="förslag">
          <head xml:id="i-37ETR6JmERtbeAQZGxKV6F">
            Förslag till riksdagsbeslut
          </head>
          <list style="ol">
            <item xml:id="i-V9mSqmKhg9RNRKJX2RHtoM">
              Riksdagen ställer sig bakom det som anförs i motionen om att
              regeringen skyndsamt måste återkomma med ett lagförslag om att
              slopa straffrabatten för unga vuxna i åldern 18–21 år och tillkännager
              detta för regeringen.
            </item>
            <item xml:id="i-WozF3Vps6bPpSWEqYmiwiE">
              Riksdagen ställer sig bakom det som anförs i motionen om att
              inrätta en ny enhet hos Kriminalvården för unga mellan 15 och
              18 år som gjort sig skyldiga till grova brott, och detta tillkännager
              riksdagen för regeringen.
            </item>
            <item xml:id="i-DQG1cxEF7sgveSkEftmmFi">
              Riksdagen ställer sig bakom det som anförs i motionen om att
              åtgärder som sätts in mot unga som begår grova brott i större
              utsträckning ska bygga på övervakning och kontroll och tillkännager
              detta för regeringen.
            </item>
            <item xml:id="i-KE6gqUHCnxK9dbt4neUJaD">
              Riksdagen ställer sig bakom det som anförs i motionen om att
              fler unga bör bli föremål för åtgärder enligt LVU och tillkännager
              detta för regeringen.
            </item>
            <item xml:id="i-CKDWpUYoSS2PFhNPq3j6Sy">
              Riksdagen ställer sig bakom det som anförs i motionen om att
              inrätta särskilda ungdomsdomstolar och tillkännager detta för
              regeringen.
            </item>
            <item xml:id="i-6f3LVVCVCRkZyFbZETBtTD">
              Riksdagen ställer sig bakom det som anförs i motionen om fler
              och effektivare sociala insatsgrupper och tillkännager detta för
              regeringen.
            </item>
            <item xml:id="i-DysPGWrFjBjhv8B3hV9uCc">
              Riksdagen ställer sig bakom det som anförs i motionen om att
              säkerställa att polis och socialtjänst har möjlighet att dela
              nödvändig information om unga lagöverträdare för att förhindra
              ungdomsbrottslighet och tillkännager detta för regeringen.
            </item>
            <item xml:id="i-K77danY5D6pPU8NQYdU4Qn">
              Riksdagen ställer sig bakom det som anförs i motionen om att
              förbättra det förebyggande arbetet mot narkotika bland unga och
              tillkännager detta för regeringen.
            </item>
            <item xml:id="i-Cgcj1geG2Us1sPZLtwjc7p">
              Riksdagen ställer sig bakom det som anförs i motionen om behovet
              av fler socialarbetare på fältet och tillkännager detta för regeringen.
            </item>
            <item xml:id="i-H9UZw9y2qvSUJNJeipjWWT">
              Riksdagen ställer sig bakom det som anförs i motionen om att
              skärpa minimistraffet för rån till lägst ett år och sex månader
              och tillkännager detta för regeringen.
            </item>
            <item xml:id="i-JdoM92xa5neKaTz9JCiTjN">
              Riksdagen ställer sig bakom det som anförs i motionen om fler
              civila poliser och tillkännager detta för regeringen.
            </item>
            <item xml:id="i-Fv8xYjahp59SZuND5b5pvv">
              Riksdagen ställer sig bakom det som anförs i motionen om att
              öka polisens möjligheter att publicera bilder på gärningsmän och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GWF7HdM6N2tPxcePdzkHEn">
            Motivering
          </head>
          <p xml:id="i-H3kjDUohRBpAhzchaAWMep">
            Sverige behöver ett starkare fokus på de unga personer som rekryteras
            och utnyttjas av de kriminella gängen, men också på andra unga
            personer som är på väg in på en kriminell bana. Socialtjänsten
            och kommunen har inte rätt verktyg att hantera grovt kriminella
            ungdomar. Staten måste ta ett större ansvar för de ungdomar som
            begår brott. Trots det lyser politiska åtgärder för att stoppa
            denna mycket oroande utveckling med sin frånvaro.
          </p>
          <p xml:id="i-FV4Q93LX5sT85nfbvTaKR9">
            Unga är överrepresenterade i statistiken över misstänkta och
            likaså när det gäller antalet lagföringar. Det är alltså vanligare
            att man begår brott i unga år. De senaste åren har allt fler unga
            misstänkts för brott i Sverige. Förra året anmäldes totalt drygt
            36 000 brott där den misstänkte var i åldern 15–20 år, enligt
            statistik från Brottsförebyggande rådet. Av de personer som misstänktes
            för brott 2018 var omkring hälften 29 år eller yngre vid tidpunkten
            för brottet. Unga personer (15–20 år) utgjorde 20 procent av de
            misstänkta personerna. De vanligaste brottskategorierna är narkotikabrott,
            brott mot person och stöldbrott som sammantaget utgör 97 procent
            av brotten begångna av unga. Det är dock ett fåtal unga som står
            för det mesta av brottsligheten bland ungdomar.
          </p>
          <p xml:id="i-ASgqzM87LFW8nwdfdUgGdU">
            Ungdomars brottsbelastning beror på en rad samspelande orsaker.
            De som begår brott umgås i regel med andra unga som också begår
            brott och där skolk och droger ofta ingår i livsstilen. Föräldrarnas
            kunskap om vad som pågår är i många fall liten. Mot den bakgrunden
            behövs effektiva brottsförebyggande åtgärder, där samhället tidigt
            och tydligt markerar mot brott. Ju tidigare samhället reagerar,
            desto större är möjligheten att bryta utvecklingen.
          </p>
          <p xml:id="i-ArkKgnZPLAVeiESRCEbhcE">
            De senaste årens utveckling i utanförskapsområdena har skapat
            en grogrund för gäng och organiserad brottslighet att växa sig
            allt starkare. Inte sällan dras unga personer in i de kriminella
            gängen. Unga personer utnyttjas ofta för att sälja och transportera
            narko­tika i dessa områden, och narkotikabrottsligheten genererar
            kriminella förtjänster som kan ha en dragningskraft på unga som
            av den anledningen engagerar sig i kriminella nätverk. Det är
            därför viktigt att i åtgärdsarbetet mot ungdomsbrottsligheten
            också ta krafttag mot narkotikahandeln.
          </p>
          <p xml:id="i-AAfMcVKARZyYyPv5kgGEK6">
            Ungdomsbrottsligheten har till del ändrat karaktär. Polisen har
            också konstaterat att det behövs nya lösningar för de unga lagöverträdare
            som ställer sig helt utanför sam­hällets spelregler, till exempel
            genom dödligt våld och grova brott i gängmiljöer. Följd­verkningarna
            för denna grupp är idag för små och betydelselösa. Statens åtgärder
            har mycket låg verkansgrad. När unga begår brott måste samhällets
            reaktion ske snabbt och effektivt för att ungdomen ska få en chans
            till rehabilitering.
          </p>
          <head type="h2" xml:id="i-Wb1UnZ5L86Vehy9Ce2kjVN">
            Slopad straffrabatt för unga
          </head>
          <p xml:id="i-15g1RkRfNurbKrPiwVTZnh">
            I dag särbehandlas unga vuxna i åldern 18–21 år straffrättsligt
            genom en straffrabatt. Vi menar att den som är vuxen och begår
            ett brott också ska behandlas som vuxen av rättsväsendet. Vi vill
            därför att den generella straffrabatten för gruppen 18–21 år ska
            tas bort helt. Därtill vill vi väsentligt skärpa straff för den
            person som döms för flera brott i en och samma rättegång, detta
            genom att dagens form av mängdrabatt tas bort.
          </p>
          <p xml:id="i-88nPHZJKj8qsHQSRR96A2t">
            Riksdagen har också tillkännagett för regeringen att man bör
            se över straffrabatten för unga vuxna mellan 18 och 21 år. Trots
            att det är över två år sedan riksdagen upp­manade regeringen att
            agera har regeringen ännu inte presenterat något förslag för riksdagen.
            Regeringen bör skyndsamt återkomma med ett förslag till riksdagen.
          </p>
          <head type="h2" xml:id="i-PCTw3VxX2rXr1xKY5XTw7A">
            Ansvaret för unga som begår grova brott
          </head>
          <p xml:id="i-KYEPTxE9oNgiqVGAm1aVf8">
            Moderaterna vill inrätta en ny enhet för unga hos Kriminalvården
            för unga mellan 15 och 18 år som gjort sig skyldiga till grova
            brott. Syftet är inte främst att straffa, utan att använda åtgärder
            som har bättre förutsättningar att lyckas än traditionell socialtjänst.
            Här har Kriminalvården särskild kompetens. Den nya enheten hos
            Kriminalvården ska bland annat ansvara för vissa påföljder på
            grund av brott och också involveras i behand­lingsinsatser som
            beslutas med stöd av lagen om vård av unga på grund av den ungas
            kriminalitet. Tanken är att enheten ska hantera barn och unga
            under 18 år som begått allvarliga våldsbrott eller andra grova
            brott, till exempel innehaft vapen eller sålt narko­tika. Det
            handlar alltså om att göra riktade insatser och avsätta särskild
            kompetens för ungdomar som kommit förhållandevis långt in i ett
            kriminellt beteende eller redan befinner sig i en miljö och i
            ett umgänge där grova brott begås.
          </p>
          <p xml:id="i-Ayb1D88ZDiugqphkHYs8zT">
            Denna grupp av unga kommer därmed i större utsträckning bli statens
            ansvar istället för kommunernas och socialnämndernas ansvar. Kriminalvården
            kan antas ha bättre förmåga än socialnämnderna att hantera och
            arbeta återfallsförebyggande med denna grupp. Det innebär också
            att socialtjänsten i utsatta områden avlastas en tids- och resurskrävande
            grupp och får bättre möjligheter att fokusera på barn och ungdomar
            som befinner sig i riskzonen för att hamna i kriminalitet eller
            i andra sociala problem.
          </p>
          <p xml:id="i-5Rf37uqxVwjSzUdn5NL1fL">
            Under våren 2019 tillkännagav riksdagen för regeringen att en
            sådan enhet bör inrät­tas hos Kriminalvården, och det är av stor
            vikt att arbetet med inrättandet av enheten på­börjas snarast
            samt att regeringen skyndsamt återkommer med ett förslag till
            riksdagen.
          </p>
          <p xml:id="i-6RWqhNy8BveDkfySRTcmVK">
            Vidare är det viktigt att åtgärderna som sätts in mot unga som
            begår grova brott i större utsträckning bygger på övervakning
            och kontroll. Ungdomar som återfaller i grov brottslighet eller
            på annat sätt ger uttryck för ett hänsynslöst beteende måste kunna
            hållas borta från gatorna under den tid de bedöms som samhällsfarliga
            – både för sin egen och för andras skull. Det innebär inte att
            målet inte förblir rehabilitering eller att de inte ska kunna
            få stöd. Men när det gäller de ungdomar som begått grova brott
            – och särskilt de som återfallit i grov kriminalitet – bör även
            den samhällsfara som ungdomen faktiskt utgör beaktas i större
            utsträckning än vad den gör idag.
          </p>
          <p xml:id="i-HmEbFBr7NGFib5dDqsGHAi">
            Givetvis ska även dessa ungdomar få stöd och hjälp, men myndigheternas
            insatser bör i högre grad syfta till att ungdomen faktiskt förhindras
            från att begå nya brott. Konkret handlar det om ett större fokus
            på inlåsning, övervakning och kontroll. Vi bedömer att de lagliga
            förutsättningarna i huvudsak redan finns, men att en effektivare
            tillämpning behövs. Det kan bland annat åstadkommas genom att
            staten, och Kriminal­vården, tar över ansvaret för ungdomar som
            begår grova brott.
          </p>
          <head type="h2" xml:id="i-KTHH3gCHb5e5cYks7WqpUG">
            Fler omhändertaganden enligt LVU
          </head>
          <p xml:id="i-RgsRH6JfcacTv5JvrazQzz">
            Unga som kommit förhållandevis långt in i ett kriminellt beteende
            eller befinner sig i en miljö där grova brott begås bör i större
            utsträckning bli föremål för omedelbara omhän­dertaganden enligt
            lagen om vård av unga (LVU). Sådana omhändertaganden bör till
            exempel ske oftare då utredningsläget inte är klart i samband
            med att en ung person grips av polis. Moderaterna vill skapa bättre
            förutsättningar för detta. Vård enligt LVU bör även tillämpas
            oftare när ungdomar är i riskzonen för att hamna i kriminalitet.
            Vi vill ge Socialstyrelsen i uppdrag att undersöka hur LVU tillämpas
            i dessa fall och ta fram allmänna råd i syfte att lagen ska få
            ett mer effektivt genomslag. Fler ungdomar i riskzonen måste kunna
            få hjälp. Det bör vidare skapas möjlighet, inom ramen för en pågående
            brottmålsprocess, att förordna om exempelvis övervakning med fotboja
            under den tid förundersökning pågår. Syftet ska vara att snabbt
            bryta ett kriminellt beteende.
          </p>
          <head type="h2" xml:id="i-Y9A1mEakmjaN1BDaWcmZVv">
            Ungdomsdomstolar
          </head>
          <p xml:id="i-TT7Eq5cQ1Wsp84VGGaRC42">
            Reaktionen på ett brott som begås av en ung person ska vara tydlig
            och snabb. Moderaterna anser att särskilda ungdomsdomstolar bör
            inrättas för att döma i LVU-mål och i mål där barn och unga under
            18 år är åtalade för brott för en snabbare och säkrare hantering
            av åtal mot unga lagöverträdare. Domstolens handläggning ska vara
            snabb och personalen ska ha hög och relevant kompetens. Den ungdom
            som begår ett brott ska snabbt bli varse samhällets reaktion.
          </p>
          <head type="h2" xml:id="i-BqNbCZwxEfFJJNzeSY7QC">
            Fler och effektivare sociala insatsgrupper
          </head>
          <p xml:id="i-LfLVDtQz8EWEADAAsQdzq8">
            I en social insatsgrupp samverkar socialtjänst, skola och polis
            för att på individnivå förmå unga att sluta begå brott. Målgruppen
            för insatsgrupperna är barn och unga med allvarlig risk för fortsatt
            kriminalitet, och insatsgrupperna kan vara ett bra verktyg i det
            brottsförebyggande arbetet. Moderaterna vill inrätta fler och
            effektivare sociala insats­grupper för att socialtjänst, skola
            och polis i samverkan ska kunna hjälpa unga att sluta begå brott
            och samtidigt säkerställa att arbetsformen kontinuerligt ses över
            och för­bättras enligt de analyser och studier som gjorts.
          </p>
          <p xml:id="i-3ovw3aXx9LgDLxXBBqC9Lt">
            Orossamtal är ytterligare en modell som visat sig framgångsrik.
            I syfte att förebygga missbruk och kriminalitet genomför fältpersonal
            från socialtjänsten samtal med för­äldrar vars barn upplevs glida
            iväg eller vistas mycket i fel sammanhang. Samtalen dokumenteras
            inte i socialtjänstens arkiv, men har visat sig ha god förebyggande
            effekt.
          </p>
          <p xml:id="i-62FB3kVJ3PKhXiDZVuFhfC">
            Detta har riksdagen sedan tidigare tillkännagivit för regeringen,
            och regeringen bör omgående agera på den uppmaningen.
          </p>
          <head type="h2" xml:id="i-M4topLZFtZ22utHxHwWtfp">
            Sekretessbrytande informationsutbyte mellan polis och socialtjänst
          </head>
          <p xml:id="i-4RRggevnDgJVgUrycgB8k7">
            Ett välfungerande samarbete mellan socialtjänsten och polisen
            är grundläggande för att kunna förhindra ungdomsbrottslighet.
            Därför infördes 2013 en ny sekretessbrytande bestämmelse som innebär
            att en uppgift som rör en enskild person som inte fyllt 21 år
            i vissa fall ska kunna lämnas från socialtjänsten till polisen.
            Det finns dock indikationer på att bestämmelser om sekretess fortfarande
            förhindrar att nödvändig information delas mellan socialtjänsten
            och polisen.
          </p>
          <p xml:id="i-96sn94QBGsjJvmQMTSsk9o">
            Riksdagen har uppmanat regeringen att utvärdera dessa sekretessbrytande
            bestämmelser och regeringen bör skyndsamt genomföra en sådan utvärdering.
          </p>
          <head type="h2" xml:id="i-5SjSVQ3BqDboqitp6X9pVQ">
            Förbättra det förebyggande arbetet mot narkotika bland unga
          </head>
          <p xml:id="i-7rnaShNJuaqMKFbXyerTHX">
            Det är viktigt att upprätthålla en restriktiv narkotikapolitik
            som ger uttryck för en fast, sträng och konsekvent syn på narkotikabrott.
            Samhället måste tidigt reagera när unga människor är på väg i
            en negativ riktning. Ju tidigare samhället reagerar, desto större
            är möjligheterna att bryta utvecklingen. Möjligheten att drogtesta
            tidigt, liksom att polisen har goda möjligheter att utreda brott,
            också när misstänkta är under 15 år, är viktiga instrument i polisens
            arbete med unga lagöverträdare. Vi har redan tidigare föreslagit
            att polisen ska ha ett utvecklat samarbete med varje skola och
            att polis och socialtjänst som upptäcker unga i riskzonen för
            kriminalitet ska kontakta föräldrarna för ett orossamtal.
          </p>
          <p xml:id="i-KLfNs7PpSGrT3NpTKMcw6n">
            Även här vill vi peka på vikten av att arbetet med sociala insatsgrupper
            fortsätter. Sociala insatsgrupper är ett viktigt verktyg för att
            ta ett helhetsgrepp omkring unga människors problematik. Samarbetet
            mellan sociala myndigheter, polisen, skolan eller en arbetsförmedling
            eller andra berörda har i många fall varit av avgörande betydelse
            för att förhindra att unga i farozonen sjunker djupare ned i kriminalitet
            och missbruk.
          </p>
          <p xml:id="i-4B7MJLKUGuEEMsdb8w2oov">
            Försäljningen av narkotika på nätet ökar. Samtidigt visar undersökningar
            att attity­derna mot droger som exempelvis cannabis har blivit
            mer öppna bland unga i Sverige. Statistik från Socialstyrelsen
            visar att antalet unga mellan 15 och 24 år som vårdats för psykisk
            störning orsakad av cannabis eller av flera droger i kombination
            har mer än fördubblats under en tioårsperiod. En bättre fungerande
            samverkan i kommunerna och fler socialarbetare som är ute på fältet
            och träffar unga kan hjälpa till med att identifiera unga som
            är i riskzonen och som behöver särskilda insatser och stöd.
          </p>
          <p xml:id="i-RJau8qnN5dCL5PTURuuHFa">
            Moderaterna vill öka förutsättningarna för att nå fram till och
            att fånga upp unga som mår dåligt och därför riskerar att hamna
            i utanförskap, kriminalitet eller annat skadligt beteende. Därför
            anser vi bland annat att yrkeskategorier som socialsekreterare,
            fältassistenter och andra kommunala tjänstemän som arbetar brottsförebyggande
            och med trygghetsskapande åtgärder i större utsträckning måste
            finnas tillgängliga även efter kontorstid. Det kan inte vara så
            att polis och ideella organisationer är de enda aktörer som är
            ute och träffar ungdomar på andra tider än kontorstid. Det är
            viktigt att sätta in resurser i rätt tid, innan det är för sent,
            vilket skulle spara samhället stora kostnader som i annat fall
            hade uppkommit senare.
          </p>
          <head type="h2" xml:id="i-TnnwrTqEZqa1KpgMUnSzv2">
            Åtgärder mot ungdomsrånen
          </head>
          <p xml:id="i-4pJryAqAzPFZPmuK8qoN77">
            Allt fler utsätts för personrån i Sverige, inte minst unga personer.
            De allra flesta rånen sker på allmänna platser som gator, torg,
            parker eller liknande. Det handlar om brott som är ofta sätter
            djupa spår hos den som drabbas. Samhället behöver markera kraftfullt
            mot den här brottsligheten. Samtidigt ser vi att mindre än hälften
            av personrånen anmäls och alltför många av brotten förblir ouppklarade.
          </p>
          <p xml:id="i-GfALzaURSy2aReKGuXeAp3">
            På senare tid har det skett ett stort antal rån mot unga i Sverige.
            I många fall är även de som begår de här brotten mycket unga.
            Vid den här typen av mycket allvarlig brotts­lighet är det viktigt
            med en tydlig markering från samhällets sida hur allvarligt vi
            ser på de här brotten. Samtidigt är det viktigt att verkningsfulla
            åtgärder kommer på plats som stärker tryggheten bland ungdomar
            som i dagsläget oroar sig för att bli rånade på vägen hem från
            skolan. Situationen kräver ett flertal åtgärder för att alla ska
            känna trygghet.
          </p>
          <p xml:id="i-VFa5hzwsZaUuTYGTKuEGsT">
            Idag är det lägsta straffet för rån ett års fängelse. Det högsta
            straffet för rån av normalgraden är sex års fängelse. Grovt rån
            kan ge lägst fem och högst tio år. Vi vill höja det lägsta straffet
            för rån av normalgraden till lägst ett år och sex månader. Det
            är konsekvent med Moderaternas förslag om att höja det lägsta
            straffet för grov stöld till ett års fängelse.
          </p>
          <p xml:id="i-U2vuw6aN5LMDcPdyMVDAWG">
            Nyligen höjdes straffen för grovt rån. Det lägsta straffet höjdes
            då från fyra års fängelse till fem års fängelse. I samband med
            det höjdes inte straffen för rån av normalgraden, vilket hade
            varit lämpligt.
          </p>
          <p xml:id="i-TFYMcsJ4LNoT2jBsDZByzx">
            Den utveckling vi nu ser vad gäller rån mot unga måste bekämpas
            och stoppas. Utsattheten för den här typen av brott måste minska.
            För att möjliggöra detta måste upptäcktsrisken öka, och en viktig
            pusselbit för det är fler poliser. En utbyggnad av polisen bör
            kombineras med riktade arbetssätt mot personrån. Polisen bör bland
            annat fokusera på så kallade hot spots, dvs. platser och tider
            där personrån begås i hög utsträckning. Även civila poliser kan
            vara ett effektivt verktyg för att övervaka dessa riskmiljöer.
          </p>
          <p xml:id="i-KPGi9W1W213Vx1j4raa6ng">
            För den här typen av brottsförebyggande åtgärder på lokal nivå
            där den riktade patrulleringen och andra platsspecifika insatser
            är centrala krävs en lokalt närvarande polis. I de situationer
            där polisen bedömer att metoderna kan vara effektiva och verk­ningsfulla
            möjliggör Moderaternas satsningar på Polismyndigheten en kraftsamling
            mot rånen mot unga personer.
          </p>
          <head type="h2" xml:id="i-T9fzLBkNzZsga2DxRaHqLa">
            Ökade möjligheter för polisen att publicera bilder på misstänkta
            gärningsmän
          </head>
          <p xml:id="i-8sX1D2FoceNx7tFX6V2oSL">
            För att polisen ska få publicera bilder på misstänkta i en pågående
            brottsutredning krävs idag att syftet med publiceringen är att
            få allmänhetens hjälp att identifiera gärnings­mannen, att det
            är klarlagt att personen på bilden föreställer den misstänkte,
            att det rör sig om ett brott som inte kommer leda till ett lindrigare
            straff än fängelse i sex månader och att det är av synnerlig vikt
            för polisens fortsatta arbete.
          </p>
          <p xml:id="i-Wdp7dRt1WCsmSYvLPoWZrC">
            Om förundersökningen avser ett grovt brott som leder till lägst
            två års fängelse eller om gärningspersonen kan antas vara farlig
            för allmänheten eller enskilda personer kan publicering ske trots
            att alla krav inte är uppfyllda.
          </p>
          <p xml:id="i-J1jFXxGTBd9umgkCxdxmmh">
            Enligt Moderaternas mening bör polisen ges bättre möjligheter
            att själva avgöra när övervakningsbilder på misstänkta gärningsmän
            ska kunna publiceras. Vi vill därför ta bort kravet på att det
            endast får ske för brott som kommer leda till fängelsestraff om
            sex månader eller mer. Det innebär exempelvis att bilder från
            övervakningskameror av gärningspersoner som begått stöldbrott
            eller misshandel kommer kunna publiceras. Vi anser vidare att
            kravet på att en publicering ska vara av synnerlig vikt bör mjukas
            upp. I likhet med dagens regler bör det dock alltid ske en proportionalitetsbedömning
            där det brottsutredande intresset vägs mot den personliga integriteten
            i det enskilda fallet.
          </p>
        </div>
        <div type="motSignatures">
          <list>
            <item xml:id="i-NfJn5ztdKvAjNDF1CzC1iy" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-ELB66Y9vAi8qY9WTeS83Na" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-NBA2eXYHoSwdMbb8ku9sMx" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-TFyrNikvNZbK7Zzg2xFtKp" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-24pPbyXp9u1QsdPTBw4ypV" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
