<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00239">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__239/mot_1946__ak__239-001.pdf"/>
      <fw xml:id="i-KrCWaiqPDDFFbGEVRpAi8p">
        Motioner i Andra kammaren, nr 239.
      </fw>
      <div xml:id="i-J1h2W1eZmDHzpuPpxFFEzE" type="motHeader">
        <div xml:id="i-Tof4YEgc58umdrbrReUmA3" type="motTitle"/>
        <div xml:id="i-2aYN8JJACnXW1JFea7FsHW" type="motSubmissionInfo"/>
      </div>
      <div xml:id="i-LjdjzPckyT1GsKFkY8whRP" type="motBody">
        <div xml:id="i-LYzXNscXFHkQSjUs1RcGLk">
          <p xml:id="i-Apu4mZaQorcEpQB6qwSeME">
            An
          </p>
          <p xml:id="i-Y7UtvzUU2ckbcyr5H87dCz">
            Nr 239.
          </p>
          <p xml:id="i-FUU8qWjVkavkCh8STCGYs6">
            Av herr Hagberg i Luleå m. fl., om utredning angående inrät-
            tande av ett universitet i Norrland.
          </p>
          <p xml:id="i-SkqwpN9Wpewpdi7vvfiHaN">
            En rad forsknings- och utbildningsproblem äro speciella för Norrland
            och kunna inte nöjaktigt lösas genom de universitet och andra
            högskolor, som nu finnas i vårt land. Därtill komma de problem,
            som, trots att de äro gemensamma med det övriga landets, aldrig
            kunna tillgodoses för Norr- lands vidkommande på grund av denna
            landsdels perifera läge. Norrlands stora naturrikedomar äro ännu
            långt ifrån utnyttjade. Den norrländska befolkningens behov av
            kulturella resurser, hälso- och sjukvård, tandvård, ändamålsenlig
            bostadsförsörjning etc. är inte tillgodosett. Beträffande medicin
            och hygien föreligger ett flertal undersökningar, som visa nödvändigheten
            av att forskningen stimuleras och hälso- och sjuk- vårdsapparaten
            utbygges. Den socialhygieniska undersökningen i Väster- bottens
            och Norrbottens län 1929—1931 gav vid handen, att sjukdoms- symtom
            från tarmkanalen samt blodbrist voro mycket vanliga i övre Norrland
            samt att tändernas tillstånd var mycket dåligt. Sedan dess ha
            visserligen stora framsteg gjorts, men ännu återstår mycket innan
            den norrländska befolkningens, särskilt lantbefolkningens, hälsotillstånd
            blir tillfredsställande. För den egentliga sjukvården saknas inom
            åtskilliga specialiteter särskilda kliniker och polikliniker,
            varför många antingen måste vara utan specialvård eller till priset
            av stora uppoffringar konsul- tera specialister i Mellansverige.
            Från ett sådant område som neurologi och neurokirurgi är omvittnat
            att färre sjukdomsfall diagnostiseras ju längre bort man kommer
            från landets enda specialkliniker (i Stockholm) och att många
            sjuka hinna hopplöst försämras eller t. o. m. dö, innan — i de
            fall där sjukdomen verkligen diagnostiserats — plats kan beredas
            vid specialklinikerna. För förläggandet av en medicinsk högskola
            till övre Norrland talar emellertid inte bara det faktum, att
            behovet av specialkli- niker är trängande och att den medicinska
            forskningen inom flera områden måste inriktas på speciellt norrländska
            förhållanden, utan också att den medicinska undervisningen vid
            de tre utbildningsanstalter, som nu finnas, avsevärt hämmas av
            bristen på klinikutrymme, moderna laboratorier, bri- stande kontakt
            med andra forskningsgrenar, bl. a. organisk kemi, odonto- logiska
            gebit, psykologi och sociologi, samt professorer och andra lärare.
            I bl. a. bostadshygien och näringshygien behövas särskilda norrlandspro-
            fessurer.
          </p>
          <pb facs="riksdagen-motions-pdf/data/1946/mot_1946__ak__239/mot_1946__ak__239-002.pdf"/>
          <fw xml:id="i-4pZxTzamAQv93nECj65SuL">
            6 Motioner i Andra kammaren, nr 239.
          </fw>
          <p xml:id="i-9XFk9wVRBkc1Te6yrF9p47">
            Behovet av tandläkare, vilket som bekant är mycket stort i hela
            landet, är särskilt trängande i Norrland. Det är mycket osannolikt
            att detta behov kommer att fyllas, om båda de nya tandläkarinstitut,
            som riksdagen beslu- tade 1945, bli förlagda till södra Sverige.
            Utbildningen av socialarbetare, som nu äger rum vid socialinstituten
            i Stockholm och Göteborg, kommer, sedan socialvården blir reformerad
            och kravet på personalens kvalifikationer höjes, att kräva inrättandet
            av ett tredje socialinstitut. En tredje teknisk högskola, förlagd
            till Norrland, har länge varit ett önskemål. Cellulosakemien,
            ett hittills av staten försummat ämne, som överlåtits åt privata
            bolag att utforska och monopolisera, kan visa vägen för ett utvinnande
            av väldiga rikedomar i Norrland. Bergforskningen krä- ver institutioner,
            lokaliserade till de områden, som böra utforskas. En byggnadsteknisk
            avdelning borde också ingå i denna tekniska fakultet. Säkerligen
            är också en elektroteknisk avdelning motiverad. Betingelserna
            för jordbruket i övre Norrland äro i många hänseenden annorlunda
            än i övriga delar av Sverige. Inte endast är vegetationstiden
            kort, utan de mycket korta vårarna och höstarna ge synnerligen
            kort tid för bearbetningen av den öppna åkern. Växtodlingen får
            därför en helt annan inriktning än i södra och mellersta Sverige.
            Den konsulent eller lantmannaskollärare, som — såsom fallet nu
            är — har en syd- eller mel- lansvensk utbildning, behärskar inte
            alls denna viktiga fråga. Tilllgången på odlingsvärd men icke
            uppodlad mark är som bekant mycket stor inom de båda nordligaste
            länen, medan nyodlingsverksamhet förekommer mycket sparsamt inom
            landet i övrigt. Nyodlingen har sin egen teknik, som behö- ver
            läras och bli föremål för verklig forskning både när det gäller
            val av odlingsmark, arbetets utförande enligt maskinella metoder
            och jordens senare bearbetning, gödsling och sådd. Dennas forskning
            bör givetvis äga rum i övre Norrland, där förhållandena äro så
            speciella, då det gäller för- multning och andra omvandlingsprocesser
            i jorden. Husdjursskötseln i övre Norrland kännetecknas av egenartade
            förhållanden, betingade av växt- odling, klimat och kreaturstyp.
            Avkastningsresultaten äro nu otillfreds- ställande och bristsjukdomar
            rätt vanliga. Mycket skulle stå att vinna genom en verklig rationalisering.
            Överhuvud taget har det norrländska jordbruket alltför mycket
            anstrykning av husbehovsproduktion och är inte med i penninghushållningen
            på samma sätt som skogsskötseln. Erfaren- heterna från Sovjetunionen,
            där man upprättat vetenskapliga forsknings- stationer i de nordligaste
            trakterna, bevisa att det är möjligt och lönande att idka jordbruk
            t. o. m. norr om polcirkeln. Man har där genom ett in- tensivt
            forskningsarbete lyckats frambringa snabbmognande och köld- härdiga
            växtsorter. I Sovjetunionens polarområden odlas numera potatis,
            morötter, rovor, rädisor och fodergräs. Stora jordbruksanläggningar
            ha upprättats norr om polcirkeln på Kolahalvön, i Petjorabassängen,
            i den nya
          </p>
          <pb facs="riksdagen-motions-pdf/data/1946/mot_1946__ak__239/mot_1946__ak__239-003.pdf"/>
          <fw xml:id="i-E94chUNpskBYj1vpThu9M7">
            Motioner i Andra kammaren, nr 239. 7
          </fw>
          <p xml:id="i-FcLH2JY9FpGpvMr2F3EK26">
            staden Igarka vid nedre Jenisej o. s. v. Sovjets växtförädlingsforskning
            och lantbruksekonomiska utveckling borde kunna ge rika impulser
            vid plan- läggandet av agrarvetenskaplig verksamhet i övre Norrland.
            Den naturvetenskapliga fakulteten vid ett norrländskt universitet
            skulle genom den intima anknytningen till de övriga fakulteterna
            kunna bli ett centrum för forskningsverksamheten. Det har i debatten
            om detta uni- versitet framhållits, att en stor biologiinstitution
            med goda experimentella resurser särskilt i fysiologi skulle tjäna
            ett fyrfaldigt syfte: biologiinstitu- tion för naturvetarna, anatomi-
            och fysiologiinstitution för medicinarna och tandläkarna samt
            institution för den högre utbildningen i lantbrukets och skogsbrukets
            tjänst. I ett land som Schweiz, där man på ett tidigt sta- dium
            haft framsynthet nog att tillkalla framstående organiska kemister
            från andra delar av världen och ställa rika resurser till den
            organisk- kemiska forskningens förfogande, ligger man långt framför
            vårt land på detta forskningsgebit. Vid planläggningen av ett
            universitet i övre Norr- land är det nödvändigt att ägna utformandet
            av den organisk-kemiska av- delningen ett mycket stort intresse
            och för en gångs skull ge de yngre forskarna tillfälle uttala
            sina önskemål i stället för att som så ofta före- kommer i sakkunnigeförsamlingar
            överlämna initiativet åt de resigne- rade äldre. Cellulosakemien,
            som är en gren av den organiska kemien, kan aldrig utvecklas utan
            att denna ägnas mera intresse. För geologi och meteorologi, där
            Norrland framvisar säregna förhållan- den, böra särskilda avdelningar
            upprättas. Den humanistiska fakulteten blir självfallet inte &gt;»matnyttig&gt;
            på samma sätt som de övriga institutionerna, vilkas ekonomiska
            lönsamhet ligger i öppen dag. Man bör emellertid inte i ett samhälle,
            som önskar samman- ställas med attributet kultur, kräva, att varje
            vetenskaplig och intellektuell institution skall motiveras med
            räntabilitetskalkyler. De finska och lapska folkgrupperna ha rätt
            att peka på sina språk och kulturarv såsom objekt för intensivare
            forskning och bättre skydd. Vi ha i Sverige ännu inga professurer
            i ett så viktigt ämne som sociologi. Av det sagda framgår, att
            vi eftersträva ett universitet av för vårt land ny typ. Det är
            med hänsyn till särskilt den naturvetenskapliga forsk- ningens
            nutida utveckling i hög grad önskvärt för att inte säga nödvändigt
            att de olika institutionerna upprätthålla en god kontakt. Så t.
            ex. utgöra den organiska kemiens framsteg en nödvändig förutsättning
            för utveckling inom medicinens, odontologiens, jordbrukets och
            skogsbrukets områden. För oss synes det lämpligt, att man vid
            planerandet av ett universitet i Norrland tar sikte på möjligheten
            av att skapa fakulteter för naturveten- skap, humaniora, odontologi,
            medicin, teknologi, agrarpolitik och -veten- skap, socialpolitik
            och ev. ytterligare ämnen inom en organisatorisk ram. Den nuvarande
            uppdelningen i universitet och specialhögskolor synes oss ur många
            synpunkter opraktisk och knappast i något avseende motiverad.
          </p>
          <pb facs="riksdagen-motions-pdf/data/1946/mot_1946__ak__239/mot_1946__ak__239-004.pdf"/>
          <fw xml:id="i-Ah1GEwYsrrVaVYTnTM81Zn">
            8 Motioner i Andra kammaren, nr 239.
          </fw>
          <p xml:id="i-9xXrXoomb6oy3VbiZ94nNw">
            Givetvis böra de studentsociala synpunkterna inte lämnas obeaktade.
            Frågan om den högre utbildningens demokratisering få vi återkomma
            till i annat sammanhang. Var det föreslagna universitetet än förlägges
            — enligt vår uppfattning bör någon av de större industriorterna
            i övre Norr- land komma i fråga — måste en plan för bostadskvarteren
            åtfölja planen för universitetets pedagogiska och vetenskapliga
            institutioner. Då studierna i princip böra betraktas som produktivt
            arbete och studenterna böra till- försäkras samma möjligheter
            som andra medborgare att bo och bilda familj, måste man vid bostadsproduktionens
            planerande bl. a. ta hänsyn till behovet av familjebostäder. Erfarenheterna
            från våra nuvarande hög- skolestäder visa, att även om särskilda
            studentstadsdelar inte böra efter- strävas, måste studenterna
            beredas bättre möjligheter att erhålla goda och ändamålsenliga
            bostäder inom rimligt avstånd från universitetsinstitu- tionerna.
            Man kan inte inskränka ett nytt universitets planläggning till
            dessa och överlämna bostadspolitiken åt slumpen. Vi anse det vidare
            nödvändigt att före planläggningen göra en noggrann analys av
            bristerna i vår nuvarande forskning och högskoleutbildning. Traditioner
            skola bevaras endast i den mån de tjäna ett förnuftigt ända- mål.
            Vi ha för få professorer och lärare i förhållande till studentantalet,
            inga eller fåtaliga forskningsassistenter, praktiskt taget ingen
            kontors- personal, undermåliga laboratorier, snåla anslag till
            vetenskaplig forskning etc. Examensväsendet är irrationellt. Den
            akademiska verksamheten är i många hänseenden stelnad i ålderdomliga
            former och ter sig i jämförelse med förhållandena i andra länder
            efterbliven. Så t. ex. är disputationsvä- sendet i svensk utformning
            en omotiverad kvarleva från en gången tid. Modern forskning bedrivs
            inte som i vårt land av ensamma, från varandra isolerade akademiker
            utan av grupper av samarbetande vetenskapsmän. Ett föråldrat system
            representerar också den gemensamma utbildnings- linjen för läroverkslärare
            och forskare. Här krävs en uppdelning i en pedagogisk linje och
            en vetenskaplig linje med fördjupad specialisering. Ett universitet,
            som byggde på moderna erfarenheter och bröte med sådana traditioner,
            vilka hämma den intellektuella utvecklingen, skulle kunna bli
            ett ferment för uppryckning av hela vårt akademiska liv. För Norrlands
            vidkommande kunde universitetet, i den mån det tilldelades resurser
            för bl. a. skapandet av ett tidsenligt vetenskapligt bibliotek
            och på ett helt annat sätt än våra hittillsvarande högskolor utvecklade
            förbin- delser med de folkliga kulturorganisationerna, bli ett
            kulturcentrum av utomordentlig betydelse. Med hänvisning till
            vad som ovan anförts föreslås,
          </p>
          <p xml:id="i-CyLiPs4MCLSSR9rkiViWmv">
            att riksdagen hos Kungl. Maj:t hemställer om utredning om inrättandet
            av ett universitet i Norrland. Stockholm i januari 1946.
          </p>
          <p xml:id="i-Ae7JuEAfdozGgc6X1Vg72E">
            H. Hagberg. Helmer Holmberg. Axel Nordström.
          </p>
        </div>
      </div>
    </body>
  </text>
</TEI>
