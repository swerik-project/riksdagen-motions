<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__84/mot_1944__fk__84-001.pdf"/>
      <div type="motHeader" xml:id="i-59TaNaUEteeHM4o9woSnFk">
        <div type="motTitle" xml:id="i-MD1WSGCLvHwUCj4kv45uBS"/>
        <div type="motSubmissionInfo" xml:id="i-3yFco6KQaAuWJaKhQ63HqP"/>
      </div>
      <div type="motBody" xml:id="i-HBUE9hqpcTwaQ3Ba8i4F9w">
        <div xml:id="i-4vcm3aayatca3DHvcfuN81">
          <p xml:id="i-Egkipp1WYBnYK75WTdWseQ">
            8 Motioner i Första kammaren, nr 84.
          </p>
          <p xml:id="i-BVVr4UwFw9noF9cHDaxUsy">
            Nr 84.
          </p>
          <p xml:id="i-SjjMcLJaU3N97LAezjH3L2">
            Av herr Helgesson m. fl., om inrättande av en statens trafiksäker-
            hetsinspektion.
          </p>
          <p xml:id="i-Uggnhkm3AVs43qsJdfmSAM">
            Den genom avspärrningskrisen framtvingade reduceringen av landets
            mo- torfordonstrafik har medfört, att transporter och samfärdsel
            i betydande omfattning måste ombesörjas av andra trafikmedel.
            Vad beträffar särskilt personbefordran kan man därvidlag konstatera
            en ständigt utvidgad och stegrad cykeltrafik. Denna har i olika
            avseenden ställt den enskilde och samhället inför omfattande och
            svårlösta problem. Sålunda har den genom utvecklingen nödvändiggjorda
            anpassningen av den yttre ramen kring tra- fiken i riktning mot
            ökat utrymme för cykeltrafiken icke kunnat ske i den takt och
            i den omfattning, som i och för sig varit önskvärd. Följden härav
            har bland annat blivit en viss trängsel ute på trafiklederna,
            vilken visat sig vara förenad med betydande risker såväl för cyklisterna
            själva som för övriga trafikanter. Det förhållandet, att motorfordonen
            till betydande utsträckning försvun- nit från gator och vägar,
            har bland övriga trafikanter alstrat en falsk trygg- hetskänsla,
            som tar sig uttryck i en viss allmän oförsiktighet och ouppmärk-
            samhet. Alldeles särskilt torde detta kunna sägas gälla landets
            cyklister. Av de nytillkomna cyklisterna äro många helt otränade
            och trafikovana, medan de, som redan tidigare regelbundet använde
            cykeln som samfärdsel- och transportmedel och av vilka ett betydande
            antal äro helt unga och all- mänt odisciplinerade, slappnat i
            vaksamhet och hänsyn i och med att mo- tortrafiken med dess uppenbara
            faromoment nedgått. Även hos fotgängarna kan man konstatera en
            allmän osäkerhet med därav följande oförsiktighet och benägenhet
            att taga risker, för vilka man tidigare rent automatiskt tog sig
            i akt. Det är uppenbart, att nu antydda förhållanden måste, om
            de tillåtas att ohämmat utveckla sig, leda till en för hela samhället
            vådlig försämring av den allmänna trafiksäkerheten. En tendens
            härtill kan redan nu skönjas i en sedan krisens inbrott ständigt
            stegrad trafikolycksfallsfrekvens. Överhuvud råder ute på trafiklederna
            ett osäkerhetstillstånd, som det ur allmän trygghets- och säkerhetssynpunkt
            måste vara ett angeläget in- tresse att med alla till buds stående
            medel motarbeta. Särskilt påfrestande äro nu rådande förhållanden
            inom den rörliga gatu- och vägtrafiken för utövarna av yrkesmässig
            motortrafik. Genom de speci- ella omständigheter, under vilka
            dessa genom krisen hänvisas att utöva sin för landet livsväsentliga
            gärning, äro de redan i och för sig såväl psykiskt
          </p>
          <pb facs="riksdagen-motions-pdf/data/1944/mot_1944__fk__84/mot_1944__fk__84-002.pdf"/>
          <p xml:id="i-AAPso5njry4eP69H2JkBYf">
            . Motioner i Första kammaren, nr 84. 9
          </p>
          <p xml:id="i-7WCs83FeKaa72Nw9xRLRMs">
            som fysiskt hårt pressade. Den bristande uppmärksamheten och
            vårdslöshe- ten hos övriga trafikanter utgör ett irritationsmoment,
            som ytterligare belas- tar dem och gör deras yrke nervpåfrestande
            på ett sätt, som utgör ett ytterst allvarligt riskmoment ur allmän
            trafiksäkerhetssynpunkt. Ännu mycket större komma påfrestningarna
            att bliva i den mån kris- trycket lättar och motortrafiken åter
            kommer i gång i normal omfattning. Övergången från drift med ersättningsbränslen
            till drift med bensin medför sålunda självfallet vissa anpassningssvårigheter
            och särskilda risker. Den för närvarande praktiskt taget helt
            avregistrerade privata bensindrivna mo- torfordonsparken kommer
            att succesivt och säkerligen i rätt snabb takt att tagas i bruk.
            Förarna av denna sistnämnda ha under krisen icke haft tillfälle
            att praktiskt pröva sin körförmåga samtidigt som de efter den
            långa perioden av nödtvunget stillastående komma att vara ivriga
            att utnyttja sina körkort och vagnar. Framförallt saknas vana
            vid den samkörning med en sedan krisens in- brott starkt utökad
            cykeltrafik, som kommer att för lång tid framåt bliva aktuell.
            Denna cykeltrafik i sin tur är icke van att möta annat än enstaka
            motorfordon ute på trafiklederna. Trafikriskerna bliva med andra
            ord enormt ökade och detta så mycket mer som gator och vägar endast
            i myc- ket begränsad omfattning hunnit anpassas efter de ändrade
            trafikförutsätt- ningarna. Ä Lämnas utvecklingen inom gatu- och
            vägtrafiken, som redan nu visar hotande tendenser att växa samhället
            över huvudet, att ostört utveckla sig, komma, det är vår fasta
            övertygelse, övergångstidens trafikförhållanden att utmynna i
            fullständig kaos med enormt stegrat antal trafikolyckor med därav
            följande återverkningar på samhällslivets alla områden. Detta
            stod också redan på ett tidigt stadium klart för intresserade
            och initierade. Sålunda anhöllo ombud för Svenska iransportarbetarförbundet,
            Svenska järnvägsmannaförbundet och Svenska kommunalarbetarförbundet
            i skrivelse den 24 oktober 1941 till Kungl. Maj:t, att åtgärder
            från stats- makternas sida omedelbart måtte vidtagas för att i
            möjligaste mån undvika en katastrofal ökning av trafikolyckorna
            och olyckstillbud. I skrivelsen underströks att det väsentliga
            för undvikande av olyckor inom trafiken är, att den trafikerande
            allmänheten tillägnar sig och utvecklar nödig trafikkultur. Upplysning
            och undervisning är det verksamma medlet härför. Denna upplysnings-
            och undervisningsverksamhet berör alla med- borgare och måste
            alltså vara en statens angelägenhet. För att erhålla nödig slagkraft
            och auktoritet bör den därför förankras i ett statligt organ,
            som har till uppgift att följa trafikens utveckling, leda och
            kontrollera en kon- tinuerlig upplysnings- och undervisningsverksamhet
            och överhuvud vidtaga och planera de åtgärder, vilka kunna ur
            skilda synpunkter främja trafik- säkerheten. Ett dylikt statsorgan
            skulle äga nödiga förutsättningar för en fullt effektiv upplysning
            och undervisning beträffande de problem, vilka sammanhänga med
            trafiksäkerheten på gator och vägar, och genom sin befogenhet
            att ingripa där så erfordras åstadkomma större respekt för gäl-
          </p>
          <pb facs="riksdagen-motions-pdf/data/1944/mot_1944__fk__84/mot_1944__fk__84-003.pdf"/>
          <p xml:id="i-6krok35mwuYv4VZB6A3v1p">
            10 Motioner i Första kammaren, nr 84.
          </p>
          <p xml:id="i-2pZhYkjEoaT147gaNzkuC7">
            lande trafikföreskrifter samt öppna möjlighet till intim samverkan
            med myndigheter och sammanslutningar till gagn för trafiksäkerheten.
            Utredningar rörande tillskapande av ett sådant statligt trafiksäkerhets-
            organ ha sedan länge pågått, och olika förslag ha även framkommit.
            Sedan år 1934 finnes inom landet ett efter regeringsinitiativ
            bildat central- organ för den del av landets trafiksäkerhetsarbete,
            som innefattar upplysning och undervisning, Nationalföreningen
            för trafiksäkerhetens främjande. På grundval av de erfarenheter,
            vilka denna organisation vunnit under sin verk- samhet, hemställde
            föreningen i skrivelse den 3 december 1942 till Kundgl. Maj:t,
            att en statens trafiksäkerhetsinspektion måtte inrättas från och
            med den 1 juli 1943. I motioner vid 1943 års riksdag hemställdes
            i likalydande motioner inom första och andra kammaren med en längre
            motivering, till vilken vi tillåta oss hänvisa, att riksdagen
            måtte besluta att hos Kungl. Maj:t föreslå inrättan- det från
            och med den 1 juli 1944 av en statens trafiksäkerhetsinspektion
            med uppgift att utöva den centrala ledningen och kontrollen över
            trafiksäkerheten på gator och vägar inom riket i den del, som
            omfattar upplysning och un- dervisning. Under erinran att frågan
            om inrättandet av en statens trafiksäkerhetsin- spektion genom
            Nationalföreningens för trafiksäkerhetens främjande före- nämnda
            skrivelse av den 8 december 1942 för det dåvarande vore beroende
            på Kungl. Maj:ts prövning avstyrkte statsutskottet ifrågavarande
            motioner, vilka ej heller vunno riksdagens bifall. Enligt skrivelse
            den 30 juni 1943 har Nationalföreningens framställning, sedan
            utlåtanden infordrats från statskontoret och väg- och vattenbyggnadsstyrelsen,
            icke föranlett någon Kungl. Maj:ts åtgärd. Då, som av det anförda
            framgår, spörsmålet om inrättande av en statens trafiksäkerhetsinspektion
            icke blivit föremål för någon realbehandling inom riksdagen, är
            det oss, med hänsyn till frågans väsentliga betydelse, angeläget
            att åter bringa den inför riksdagen. På olika områden av samhällslivet
            ha under senare år av statsmakterna åtgärder vidtagits, vilka
            avse att skänka medborgarna förstärkt skydd mot katastrofer av
            skilda slag. Sålunda ha en permanent luftskyddsinspektion tillkommit,
            förslag framlagts om skapande av en statlig brandinspektion, yrkesinspektionen,
            organisationen för skydd mot faror inom arbetet i fabri- ker och
            industrier, förstärkts etc. Det måste anses vara naturligt och
            själv- fallet, att från det offentligas sida på motsvarande sätt
            skyddet mot trafik- farorna utbygges och fördjupas. Av trafiken
            är i det moderna samhället var- je medborgare beroende, i trafiken
            deltaga alla, oberoende av ålder och social ställning, och för
            riskerna ute på gator och vägar äro alla utsatta. Det allmänna
            trafiksäkerhetsläget inom landet inger redan nu allvar- liga betänkligheter,
            och trafikolyckorna med dess följdverkningar utgöra en ur social
            och ekonomisk synpunkt ytterst allvarlig belastning för samhälle
            och individ. Övergången från krisförhållandena till normalhushållning
            kom- mer att, som i det föregående antytts, medföra en katastrofal
            försämring, om icke motåtgärder i tid vidtagas.
          </p>
          <pb facs="riksdagen-motions-pdf/data/1944/mot_1944__fk__84/mot_1944__fk__84-004.pdf"/>
          <p xml:id="i-CBAjSNQF9JSL8ZLguxP3JW">
            Motioner i Första kammaren, nr 84. 11
          </p>
          <p xml:id="i-PdVJSvSS2aViWVwYLt8D1c">
            Behovet av en vidsträckt trafiksäkerhetskampanj gör sig med allt
            större styrka gällande inom initierade och intresserade kretsar.
            En kampanj, som når ut till allmänheten — i län, landstingsområden,
            städer och landsbygds- kommuner —, till skolor, industrier, företag
            och fackföreningar, organisa- tioner och klubbar samt militära
            förband. Ett första och oeftergivligt krav för att denna trafiksäkerhetsberedskap
            skall kunna ernå hållfasthet, enhetlighet och auktoritet är, att
            ett med stats- makts auktoritet utrustat organ tillskapas, som
            kan samordna, leda och övervaka alla de åtgärder och strävanden
            inom landet, som ha till uppgift och syfte att främja trafiksäkerheten
            på gator och vägar. Icke minst bland yrkesfolket har det varit
            anledning att under de gångna åren beklaga, att en myndighet saknats,
            vilken haft till ämbetsuppgift att övervaka och handlägga alla
            de frågor, vilka sammanhänga med trafiksäker- heten ute på gator
            och vägar. Viktiga spörsmål ha därigenom undanskjutits, villrådighet
            och osäkerhet har uppstått, som icke minst ur allmän ekono- misk
            synpunkt måste anses oförsvarbar, då man betänker de stora värden,
            materiella och immateriella, det här rör sig om. Då i och med
            skapandet av ett sådant organ, en statens trafiksäkerhets- inspektion,
            nu utgående anslag till trafiksäkerhetsupplysning och -undervis-
            ning skulle upphöra, torde kostnaderna för inspektionen, enligt
            vad verk- ställda undersökningar utvisa, icke behöva överstiga
            vad som för närvarande årligen voteras för motsvarande ändamål.
            Effektiviteten och slagkraften skulle däremot högst avsevärt förstärkas.
            Med åberopande av vad som sålunda anförts, få undertecknade därför
            hemställa,
          </p>
          <p xml:id="i-M5Jk6kV7udCthtVvnSjWqT">
            alt riksdagen måtte besluta att hos Kungl. Maj:t anhålla om en
            förutsättningslös utredning om inrättande av en statens trafiksäkerhetsinspektion
            med uppgift att utöva den centrala ledningen och kontrollen över
            trafiksäkerheten på gator och vägar inom riket samt att förslag
            härom framlägges i så god tid, att det kan bliva föremål för handläggning
            av 1945 års riksdag.
          </p>
          <p xml:id="i-JvkTi5SgRebRWpKWoVrMrz">
            Stockholm den 20 januari 1944.
          </p>
          <p xml:id="i-QE3yeQhc3MAf55LcX87Tcm">
            Ragnar Helgesson. Axel Löfgren. Rob. Berg.
          </p>
        </div>
      </div>
    </body>
  </text>
</TEI>
