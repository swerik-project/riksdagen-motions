<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__173/mot_1953__ak__173-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 173—2179. Motioner i Andra kammaren, nr 173.
          </p>
          <p>
            Nr 173.
          </p>
          <p>
            Av fru Ericsson i Luleå m. fl, i anledning av Kungl. Maj:ts framställningar
            om anslag till ferieresor för barn och husmödrar.
          </p>
          <p>
            I årets statsverksproposition föreslås i femte huvudtiteln under
            punk- terna 32 och 33 att nu gällande bestämmelser för ferieresor
            för barn och husmödrar m. m. skola tillämpas även under budgetåret
            1953/54. Enligt nuvarande bestämmelser gäller bland annat att
            den enskilde får lämna ersättning för de resor till enskilt ordnad
            ferie- eller semester- vistelse, som helt eller delvis företagas
            med järnväg. Ersättning lämnas med fem kronor för barns och vårdares
            resor och med tio kronor för husmödrars resor. För såväl barn
            som vårdare bestridas resekostna- derna dock helt av statsmedel,
            då fråga är om resor, som företagas antingen av barn från familj
            med minst tre hemmavarande barn, av vilka icke något under det
            år resan sker uppnår högre ålder än 14 år, eller av barn till
            ensamstående moder. Resor för gäster till och från semesterhem
            äro helt avgiftsfria. Frågan om att den enskilde skulle lämna
            en avgift för ferieresorna var under flera år mycket aktuell,
            och diskussioner fördes mot och för en sådan åtgärd. 1951 års
            riksdag beslöt att avgift skulle uttagas av den enskilde, och
            bestämmelserna härom trädde i kraft den 1 juli 1951. Den avgift,
            som då uttogs, var större än den som nu erlägges. Ej heller funnos
            då några undantagsbestämmelser för resor för barn från famil-
            jer med tre barn eller barn till ensamstående mödrar. Enligt 1952
            års riksdags beslut sänktes avgiften för vissa barns och vårdares
            resor, och nyssnämnda undantagsbestämmelser infördes. De nya bestämmelserna
            började att tillämpas den 1 maj 1952. I vissa remissyttranden
            över arbetsmarknadsstyrelsens utredning om semester åt husmödrar,
            lantbrukare m. fl. har det ifrågasatts, om icke bestämmelserna
            skulle kunna slopas om den enskildes skyldighet att lämna ersättning
            för ferieresorna. Departementschefen har emellertid ansett, att
            tillräckliga skäl icke föreligga att nu ompröva de för ferie-
            resorna gällande bestämmelserna, som de senaste åren ändrats upp-
            repade gånger. Det må icke här förnekas, att bestämmelserna för
            ferieresor för barn och husmödrar ändrats upprepade gånger och
            att detta medfört stora svårigheter för landets barnavårdsnämnder,
            som lokalt ha att handlägga ärendena om resorna. En ändring av
            bestämmelserna så till vida att den enskilde befriades från att
            erlägga avgift skulle dock icke 1. Bihang till riksdagens protokoll
            1953. 4 saml. Nr 173—179.
          </p>
          <pb facs="riksdagen-motions-pdf/data/1953/mot_1953__ak__173/mot_1953__ak__173-002.pdf"/>
          <p>
            2 Motioner i Andra kammaren, nr 173.
          </p>
          <p>
            bliva betungande för barnavårdsnämnderna. I stället skulle nämndernas
            arbete härigenom icke obetydligt lättas. Nämnderna måste under
            nu- varande förhållanden i varje fall pröva om avgift skall erläggas
            eller ej. Nämnderna måste vidare vid utskrivningen av biljettbeställningar
            för resor tillämpa olika förfaringssätt. Detta är skäl, som tala
            för ett slo- pande av avgiften. Det viktigaste skälet är dock
            av annan art. Under de senaste åren har antalet resor för såväl
            barn som husmödrar icke oväsentligt minskats. En bidragande orsak
            härtill är utan tvekan att söka i bestämmelserna om avgiften.
            Uttagningen av denna har inneburit en inskränkning av förmånen
            och hårdast drabbat de små inkomst- tagarna. Avgiften har verkat
            återhållande när det gällt att använda sig av förmånen av ferieresorna.
            En utgift på fem eller tio kronor synes kanske många vara ett
            helt obetydligt belopp. I familjer, där en mindre arbetsinkomst
            skall täcka kostnaderna för allt vad som hör till livets nödtorft,
            hyra, mat, kläder, sjukkasseavgifter etc., blir en extra utgift
            om fem eller tio kronor dock kännbar. Många av våra strävsamma,
            kan- ske ofta mycket utslitna husmödrar, som äro i allra största
            behov av vila och ledighet, avstå förvisso, osjälviska som de
            äro, från en välbehövlig resa. Anledningen är den, att de anse,
            att det belopp om tio kronor, som de ha att erlägga, måste användas
            till för familjen mera nödvändiga ting. Med stor tillfredsställelse
            har det kunnat konstateras, att feriebarns- verksamheten för varje
            år kunnat utvidgas. Den är att föredraga icke enbart av ekonomiska
            skäl utan fast mer på grund av att den gagnar barnen bättre än
            en vistelse i ett kollektiv. Till enskilda feriehem skola landets
            feriebarnsreseanordnare i första hand uttaga barn från hem där
            ekonomien är dålig eller där de sociala förhållandena äro sådana,
            att ett miljöbyte är nödvändigt för barnen. Feriebarnsreseanordnarna
            ha icke så sällan att kämpa med ekonomiska svårigheter. Kostnaderna
            för bar- nens inackordering äro i ständigt stigande. För anordnarna
            ha också bestämmelserna om avgiften för ferieresorna inneburit
            en icke obetydlig ökning av omkostnaderna. Anordnarna kunna nämligen
            många gånger icke utkräva avgiften av föräldrarna utan få själva
            erlägga denna. Detta kan medföra att ett mindre antal barn komma
            att utplaceras. De medel, som äro avsedda för inackorderingskostnaderna,
            få till viss del tagas i anspråk för resekostnaderna. För ytterligare
            stimulering av feriebarns- verksamheten har socialstyrelsen föreslagit,
            att statsbidraget till driften av feriebarnsverksamheten, som
            för närvarande utgår med högst 1 krona för barn och dag, skulle
            höjas till 1: 30 kronor. Oaktat en viss förbättring av stödet
            till barnkolonier och feriebarnsverksamhet kan synas önskvärt
            har departementschefen icke funnit sig för närvarande kunna tillstyrka
            ökad medelsanvisning för ändamålet. Enligt de beräkningsgrunder,
            som socialstyrelsen använt och mot vilka departementschefen icke
            haft något att erinra, uppskattas de belopp, som
          </p>
          <pb facs="riksdagen-motions-pdf/data/1953/mot_1953__ak__173/mot_1953__ak__173-003.pdf"/>
          <p>
            Motioner i Andra kammaren, nr 173. 3
          </p>
          <p>
            de enskilda själva beräknas erlägga, till 162 2350 kronor för
            barnens och vårdarnas resor och till 236 000 kronor för husmödrarnas
            resor. För statsverket blir den ekonomiska betydelsen av avgiften
            alltså icke så stor. Vi finna för vår del det vara av betydelse
            att bestämmelserna om avgif- ten, som den enskilde skall erlägga,
            borttagas. I anslutning till vad som ovan anförts hemställa vi,
            att riksdagen vid behandlingen av statsverksproposi- tionen vill
            dels besluta att bestämmelserna slopas om att den en- skilde skall
            lämna ersättning med respektive fem och tio kronor för ferieresor
            till enskilt ordnad ferie- eller se- mestervistelse; dels under
            femte huvudtiteln till Ferieresor för barn för budgetåret 1953/54
            anvisa ett förslagsanslag om 3 100 000 kronor; dels ock under
            femte huvudtiteln till Ferieresor för husmödrar för budgetåret
            1953/54 anvisa ett förslagsan- slag om 1500 000 kronor.
          </p>
          <p>
            Stockholm den 21 januari 1933.
          </p>
          <p>
            Hildur Ericsson, Thyra Löfqvist. Disa Västberg.
          </p>
          <p>
            Luleå.
          </p>
        </div>
      </div>
    </body>
  </text>
</TEI>
