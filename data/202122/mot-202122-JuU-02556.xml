<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02556">
  <teiHeader>
    <fileDesc>
      <titleStmt>
        <title>Processrättsliga frågor</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2556 av Adam Marttinen m.fl. (SD)</title>
          <idno type="rdwebb">H9022556</idno>
          <rs type="number">2556</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022556/text</ref>
          <ref type="dokument_url_html">http://data.riksdagen.se/dokument/H9022556</ref>
          <ref type="dokumentstatus_url_xml">http://data.riksdagen.se/dokumentstatus/H9022556</ref>
          <ref type="docx">http://data.riksdagen.se/fil/D1706C23-3CDF-42BA-89C9-46D0E44D808C</ref>
          <ref type="pdf">http://data.riksdagen.se/fil/181D610A-1191-473D-B7B0-2C6EF9EF8CD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-85P7P2TquTjr7i8YxiZxQr" type="signed"/>
        <correspContext corresp="i-85P7P2TquTjr7i8YxiZxQr">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-HUSmFsL1Y8xYLMbYyPfby2"/>
        </correspContext>
        <correspAction xml:id="i-HhKqpuisTHzgcU3dm7RFnF" type="submitted">
          <date when="2021-10-01"/>
          <time when="18:53:38"/>
        </correspAction>
        <correspAction xml:id="i-QzMVaNErAVrhmkvAsz3zzQ" type="reviewed">
          <date when="2021-10-04"/>
          <time when="12:41:12"/>
        </correspAction>
        <correspAction xml:id="i-BUky8CUZppweKi67RXH8nE" type="referred">
          <date when="2021-10-14"/>
        </correspAction>
        <correspAction xml:id="i-9e76ctwuKcZ7iyP8q8WiGW" type="assigned">
          <date when="2022-10-05"/>
          <time when="11:53:15"/>
        </correspAction>
        <correspContext corresp="i-9e76ctwuKcZ7iyP8q8WiGW">
          <ref type="assignedTo">Justitieutskottet</ref>
        </correspContext>
        <correspAction xml:id="i-M4qhaSkHG6CuRExizuEqN7" type="behandlas_i"/>
        <correspContext corresp="i-M4qhaSkHG6CuRExizuEqN7">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CJYv8rGhpwc52Wy1qKjMF1" type="behandlas_i"/>
        <correspContext corresp="i-CJYv8rGhpwc52Wy1qKjMF1">
          <ref type="uppgift">2021/22:JuU15</ref>
          <ref type="ref_dok_id">H901JuU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU15</ref>
          <ref type="ref_dok_titel">Modernare regler för användningen av tvångsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NN1vRbU11GFmb3uUAPwr99" type="motHeader">
        <div xml:id="i-QHkAHkxxtMfeNFP98rueRa" type="motTitle">
          Motion till riksdagen 2021/22:2556 av Adam Marttinen m.fl. (SD)
          Processrättsliga frågor
        </div>
      </div>
      <div xml:id="i-S7M2dhkHvR8JAgmnAebRah" type="motBody">
        <div xml:id="i-9EQAszttL3zR5aUBXFzmaC" type="motProposal" subtype="förslag">
          <head xml:id="i-Q6pnGZMh36t6UwGsoKfTe9">
            Förslag till riksdagsbeslut
          </head>
          <list xml:id="i-Go9ut6wgRuRCqBRmJFghv9" style="ol">
            <item xml:id="i-KJQ4ERybbC598f4GCswa2j">
              Riksdagen ställer sig bakom det som anförs i motionen om ett
              kronvittnessystem och tillkännager detta för regeringen.
            </item>
            <item xml:id="i-VCXhYD2WPRxa1RCTyCjkqL">
              Riksdagen ställer sig bakom det som anförs i motionen om utökat
              vittnesskydd och tillkännager detta för regeringen.
            </item>
            <item xml:id="i-2BqjovjDnRoPPcu8Q8YoZC">
              Riksdagen ställer sig bakom det som anförs i motionen om användande
              av anonyma vittnen och tillkännager detta för regeringen.
            </item>
            <item xml:id="i-HP1oxPGwRDK5fCM8nXpoSV">
              Riksdagen ställer sig bakom det som anförs i motionen om sänkt
              straffvärdesgräns för hemliga tvångsmedel och tillkännager detta
              för regeringen.
            </item>
            <item xml:id="i-7QnBPh8Dro9t5FBNLDHa3K">
              Riksdagen ställer sig bakom det som anförs i motionen om översyn
              och modernisering av hemliga tvångsmedel och tillkännager detta
              för regeringen.
            </item>
            <item xml:id="i-XRSJqZq3AWwL9PZ9jtXvrY">
              Riksdagen ställer sig bakom det som anförs i motionen om hemliga
              tvångsmedel mot person och tillkännager detta för regeringen.
            </item>
            <item xml:id="i-R7GXdRbbdsLN7PFMZhUi2V">
              Riksdagen ställer sig bakom det som anförs i motionen om beslag
              och hemliga tvångsmedel och tillkännager detta för regeringen.
            </item>
            <item xml:id="i-RPWAfW2gMBiVMoAzJvLV8B">
              Riksdagen ställer sig bakom det som anförs i motionen om ljudupptagning
              vid hemlig kameraövervakning och tillkännager detta för regeringen.
            </item>
            <item xml:id="i-JyDKw5fwTU25kuMw6VbdiD">
              Riksdagen ställer sig bakom det som anförs i motionen om platskrav
              för hemlig dataavläsning och tillkännager detta för regeringen.
            </item>
            <item xml:id="i-7MRk5eU5G9SGki29Gs3AuX">
              Riksdagen ställer sig bakom det som anförs i motionen om undantag
              för vissa platser gällande hemlig dataavläsning och tillkännager
              detta för regeringen.
            </item>
            <item xml:id="i-2XiUjSrsphSKr6PGoetdQA">
              Riksdagen ställer sig bakom det som anförs i motionen om hemlig
              dataavläsning i inhämtningslagsfallen och tillkännager detta för
              regeringen.
            </item>
            <item xml:id="i-27jekUEQ7W7BCVMN6gFBcc">
              Riksdagen ställer sig bakom det som anförs i motionen om territorialitetsprincipen
              gällande hemlig dataavläsning och tillkännager detta för regeringen.
            </item>
            <item xml:id="i-6gUF1ffnYxSrTUkfgRgPxG">
              Riksdagen ställer sig bakom det som anförs i motionen om signalspaning
              vid terrorism och tillkännager detta för regeringen.
            </item>
            <item xml:id="i-LPuWtqMWeXauEiBEcmMix5">
              Riksdagen ställer sig bakom det som anförs i motionen om användandet
              av preventiva tvångsmedel och tillkännager detta för regeringen.
            </item>
            <item xml:id="i-AC6PFwwaSztU1zvGiFateu">
              Riksdagen ställer sig bakom det som anförs i motionen om användandet
              av preventiva tvångsmedel gällande organiserad kriminalitet och
              tillkännager detta för regeringen.
            </item>
            <item xml:id="i-6bEYAZPjZSb5fNZ7icjdGB">
              Riksdagen ställer sig bakom det som anförs i motionen om snabbspår
              för utvisning och tillkännager detta för regeringen.
            </item>
            <item xml:id="i-PCUecNx62bJ16HAWensjC1">
              Riksdagen ställer sig bakom det som anförs i motionen om brottsbekämpande
              myndigheters kameraövervakning och tillkännager detta för regeringen.
            </item>
            <item xml:id="i-85aBk9ukEB9L2W3uPQvoma">
              Riksdagen ställer sig bakom det som anförs i motionen om kamerabevakning
              i sjukvården och tillkännager detta för regeringen.
            </item>
            <item xml:id="i-6jvKWyfg6yewbv44oxK2W7">
              Riksdagen ställer sig bakom det som anförs i motionen om offentlig
              kamerabevakning och tillkännager detta för regeringen.
            </item>
          </list>
        </div>
        <div xml:id="i-A9NWka9kdr8vNHtKbeE1Wo" type="motContent">
          <head xml:id="i-6RhY8zB1oXSBEuJJNZrXjZ" type="h1">
            Kronvittnen
          </head>
          <p xml:id="i-6HxG36S8ZNGmJ2NzyhJDRW">
            Kronvittnessystem används i flera länder runt om i världen och
            Europa. De förekommer i olika former men har det gemensamt att
            uppgifter som leder till fällande domar för medgärningsmän eller
            andra i samma kriminella nätverk leder till strafflindring för
            den medverkande brottslingen. Efter oppositionens tillkännagivande
            om att ett sådant system bör utredas och införas har nu regeringen
            mottagit en utredning om ett kron­vittnessystem. Det är angeläget
            att utredningens förslag snarast leder till lagstiftning och att
            frågan inte i likhet med många andra bereds i åratal inom Regeringskansliet.
            Reger­ingen bör således skyndsamt bereda frågan och föreslå lagstiftning
            i enlighet med det tidigare tillkännagivandet och utredningens
            förslag till riksdagen.
          </p>
          <head xml:id="i-AmaZc5GaCd8BGQv6CDrJGH" type="h1">
            Utökat vittnesskydd
          </head>
          <p xml:id="i-SsCmRV3uJvbK8gyonUKLgd">
            Med ett införande av kronvittnessystem kommer det också att ställas
            högre krav på vittnesskydd. Vi anser att det bör tillsättas en
            utredning som klargör hur vittnesskyddet kan förbättras och som
            föreslår en tydlig budgetering för hanterandet av de extra­kostnader
            som ett utbyggt vittnesskydd medför. Det bör finnas en grupp inom
            den del av polisen som är inriktad mot grov organiserad brottslighet
            som är specialutbildad för just vittnesskydd och som får ett helhetsansvar
            i en sådan process.
          </p>
          <head xml:id="i-SuQH4UodWwr55Gz9MK1m3Y" type="h1">
            Anonyma vittnen
          </head>
          <p xml:id="i-7xMhJwKVejfBf5pR9f2Qmd">
            I utredningen som behandlar ett kronvittnessystem behandlas,
            i enlighet med Sverige­demokraternas och oppositionens tillkännagivande
            till regeringen, även frågan om anonyma vittnesmål. Utredningen
            väljer dock att inte föreslå ett sådant system, trots explicita
            exempel från brottsbekämpande myndigheter på situationer då ett
            sådant system hade bidragit till beivrande av tämligen allvarlig
            brottslighet. En av anledning­arna som anförs av utredningen är
            att det saknas skäl att tro att ett sådant system skulle vara
            effektivt. Givet de brottsbekämpande myndigheternas yttranden
            finns det skäl att ifrågasätta detta ställningstagande, även om
            utredningen anför ytterligare anledningar till att ett förslag
            inte läggs fram.
          </p>
          <p xml:id="i-JDbeXb4osGK4jsaSJiSsP6">
            Med anledning av de brottsbekämpande myndigheternas uttalade
            behov av ett system med anonyma vittnesmål bör en ny utredning
            tillsättas där det av utrednings­direktiven explicit framgår att
            ett förslag för anonyma vittnesmål ska presenteras.
          </p>
          <head xml:id="i-UQf8LVa9XZNHCSj4z1B1wN" type="h1">
            Översyn och modernisering av regler för hemliga tvångsmedel
          </head>
          <p xml:id="i-WFXrS9y1pecQx4gmqQW6zU">
            Regleringen kring användandet av hemliga tvångsmedel är ålderstigen
            och kan inte längre anses anpassad efter den moderna teknikens
            utveckling. Möjligheten att övervaka personer på distans har förbättrats
            och går i vissa fall inte att använda om en sådan ordning inte
            införs. Möjligheten att bevaka personer genom att bevaka en viss
            plats har förlorat sin mening eftersom personer i högre grad använder
            olika mobila enheter för kommunikation. Riksdagen har tidigare
            tillkännagivit för regeringen att en moderniser­ing krävs och
            det är angeläget att så även sker.
          </p>
          <head xml:id="i-Ax7GUVobx5M19VYMARXGpz" type="h1">
            Hemliga tvångsmedel mot person
          </head>
          <p xml:id="i-2a8hXBYUtMmBZtuX7adhCv">
            I dagsläget meddelas tillstånd för hemliga tvångsmedel mot ett
            specifikt telefonnummer, en specifik plats eller liknande. Detta
            gör att personer som kontinuerligt begår brottsliga handlingar
            skapar mönster där de byter mobiler och platser där brottslighet
            begås eller planeras. Eftersom ärendegången för att meddela tillstånd
            för nya tvångsmedel är tidskrävande hämmas de brottsbekämpande
            myndigheternas arbete av den nuvarande lagstiftningen. Genom att
            kunna knyta hemliga tvångsmedel till en person underlättas detta.
            De eventuella integritetsaspekter som en sådan ordning innebär
            måste visserligen beaktas men bör anses underordnade den samhällsvinst
            som en ordning med möjlighet att knyta tillstånden till en specifik
            person innebär.
          </p>
          <head xml:id="i-VnEjyn9dYYTMYfudCrqGYa" type="h1">
            Sänkta krav på straffvärde för hemliga tvångsmedel
          </head>
          <p xml:id="i-DMXGNqgnUXZYb2dTHe1YVK">
            Hemliga tvångsmedel avser främst telefonavlyssning, kameraövervakning
            och bugg­ning. Tvångsmedlen utgör effektiva verktyg mot den grova
            brottsligheten, vilket framgår av regeringens årliga redovisningar
            och Brottsförebyggande rådets rapporter. Tyvärr omges användningen
            av dessa av alltför stränga restriktioner. Den restriktivitet
            som nuvarande lagstiftning innebär betyder att verktygen främst
            används för att utreda narkotikabrott som har ett högt straffvärde,
            vilket endast utgör en del av den organise­rade kriminalitetens
            verksamhet.
          </p>
          <p xml:id="i-StHDz5jwieybVNKqYfsF5t">
            Sverigedemokraterna vill därför att restriktionerna för polisens
            användning av hemliga tvångsmedel lättas upp till en nivå liknande
            den som råder i Danmark. På grund av Danmarks bättre avvägda lagstiftning
            kan polisen där använda hemlig teleavlyssning för allvarliga brott
            för vilka lägre straffskalor är föreskrivna.
          </p>
          <p xml:id="i-2mJd6YKqT9CvaCNy62xK6c">
            Gällande hemlig teleavlyssning och hemlig kameraövervakning bör
            kravet för användande ändras till ett brott för vilket det inte
            är föreskrivet lägre än ett års fängelse. För hemlig rumsavlyssning
            bör kravet för användande ändras till ett brott för vilket det
            inte är föreskrivet lägre än två års fängelse.
          </p>
          <head xml:id="i-NYBpvqhz9NTTUkGXY9JP4x" type="h1">
            Beslag och hemliga tvångsmedel
          </head>
          <p xml:id="i-9eyhATkeDgVdJxTUzerGbJ">
            Med tanke på en ökad kriminalitet, i synnerhet utvecklingen med
            kriminella klaner, finns tidigare ställningstaganden som bör revideras.
            Detta gäller bland annat och i synnerhet möjligheten till beslag
            av handlingar mellan närstående enligt 27 kap. 2 § rättegångsbalken.
            Sådan kommunikation mellan närstående får visserligen anses vara
            behäftad med integritetsaspekter som överstiger sådan kommunikation
            i övrigt men bör inte anses så pass priviligierad att den inte
            får tas i beslag. En översyn av hemliga tvångsmedel bör därför
            omfatta en omprövning av denna avvägning.
          </p>
          <head xml:id="i-B1Nu9CAhNLstX1bQWcvPRR" type="h1">
            Ljudupptagning vid hemlig kameraövervakning
          </head>
          <p xml:id="i-693PmQUapinhiqaHNhyzTe">
            Ljudupptagning får i dag inte användas vid hemlig kameraövervakning.
            De skäl som tidigare angetts är att det skulle vara integritetskränkande.
            Tidigare skrivelser har visat att hemlig kameraövervakning är
            mindre effektivt än andra tvångsmedel. Skrivelse 2011/12:39 konstaterar
            att hemlig kameraövervakning bara har varit till nytta i 35 procent
            av fallen, vilket kan jämföras med 71 procent för hemlig teleavlyssning.
          </p>
          <p xml:id="i-yLhcXRBjioRdhDn1t5JL5">
            För att Sveriges poliser ska ha bättre verktyg bör regeringen
            arbeta för att nyttoeffekterna av hemlig kameraövervakning motsvarar
            de för de andra tvångsmedlen. Ett första steg bör vara att tillåta
            ljudinspelning vid hemlig kameraövervakning.
          </p>
          <head xml:id="i-LSfje6tFnUCmRFG91B6KLu" type="h1">
            Hemlig dataavläsning
          </head>
          <head xml:id="i-Bvyfd3rW2yx6DgUyUkxgRp" type="h2">
            Platskrav
          </head>
          <p xml:id="i-B9ZrdvGSSdwnVESKkfaHj4">
            Både Säkerhetspolisen och Polismyndigheten har i sina remissvar
            till proposition 2019/20:64 konstaterat att den konstruktion som
            följt tidigare tvångsmedel gällande huruvida tillstånd till hemlig
            dataavläsning för att ta del av kameraövervaknings- och rumsavlyssningsuppgifter
            inte tillräckligt beaktar de förutsättningar som det nya tvångsmedlet
            innebär. Även Svea hovrätt noterar problematiken när hemlig dataavläsning
            sker genom en mobiltelefon, som av sin natur ofta är i rörelse.
            Regeringen hänvisar i sin motivering till den bedömning som gjordes
            när hemlig kameraövervakning infördes, i proposition 1995/96:85.
            I avsnitt 7.4 av propositionen behandlas platskravet och de argument
            som regeringen i nuvarande proposition vidimerar bör föranleda
            en diskussion. De principer som där berörs är ändamålsprincipen,
            behovsprincipen och proportionalitetsprincipen. I denna aspekt
            är det främst proportionalitetsprincipen som synes föranleda regeringens
            ställningstagande. Principen bör visserligen alltjämt nyttjas,
            men det bör noteras att de tillämpande myndigheterna ser den nuvarande
            tillämpningen av principen som ett klart försvårande av användandet
            av hemlig dataavläsning. I synnerhet Säkerhetspolisen noterar
            att det rör sig om en stor brist.
          </p>
          <p xml:id="i-Rjb8gHWKnGHRCfJ8qCVKpN">
            Det är vidare värt att notera att de praktiska hinder som regeringen
            hänvisar till, i proposition 2019/20:64 till proposition 1995/96:85,
            torde anses helt eller i vart fall till del inaktuella på grund
            av det föreslagna tvångsmedlets natur.
          </p>
          <p xml:id="i-6gwYMHCcVcA46ZSV4coDsp">
            Det finns således starka skäl att åter utreda frågan om platskrav,
            med hänvisning till teknikens utveckling och de svårigheter gällande
            tillämpning som de brottsbekämpande myndigheterna anfört.
          </p>
          <head xml:id="i-W8R59n7NvSrWSHuzVgsDvf" type="h2">
            Undantag för vissa platser
          </head>
          <p xml:id="i-AwYGmZr29P7beNb5WnTJsp">
            För hemlig dataavläsning föreskrivs att vissa platser, av sin
            natur, föranleder ett förbud mot hemlig dataavläsning för system
            som stadigvarande används eller är särskilt avsedda att användas
            där. Säkerhetspolisen har återkommande noterat hot från den våldsbejakande
            islamistiska miljön, vilket nyligen visade sig vid tillämpningen
            av lagen om särskild utlänningskontroll gällande flera imamer.
            Det finns således skäl att anta att det i vissa fall kan finnas
            behov av hemliga tvångsmedel på sådana platser som innefattas
            av detta förbud. Detta torde anses inskränka den personliga integriteten
            i större utsträckning än vissa andra platser men kan i vissa fall
            anses motiverat utifrån den särskilda hotbilden i det enskilda
            fallet.
          </p>
          <p xml:id="i-C9aRgGny9XmeszvchXv9U2">
            Således bör den tredje punkten om undantag för avläsningsbara
            informationssystem som brukas av präster inom trossamfund eller
            av motsvarande ställning inom sådana samfund och gällande sådan
            verksamhet strykas i den mån detta kan motiveras av proportionalitetsprincipen.
            Detta bör ges regeringen till känna.
          </p>
          <head xml:id="i-2hYXHxDw6R2mbQv7AgtKzn" type="h2">
            Hemlig dataavläsning i inhämtningslagsfallen
          </head>
          <p xml:id="i-RD4Yxuag2mC8bQHkmbYJAR">
            Regeringen föreslog i proposition 2019/20:3475, till skillnad
            från både Säkerhetspolisen och Polismyndigheten, att rekvisitet
            synnerliga skäl bör tillämpas vid hemlig dataavläsning i inhämtningslagsfallen,
            till skillnad mot nu gällande ordning där rekvisitet är särskilda
            skäl. Regeringen hänvisar till utredningen och uttrycker att ändringen
            främst föranleds av harmoniseringsskäl eftersom synnerliga skäl
            tillämpas i övriga fall gällande hemlig dataavläsning. Harmonisering
            torde vanligtvis vara önskvärt men kan inte när det gäller dessa
            frågor anses vara ett avgörande skäl till ett ställningstagande
            som de primära brottsbekämpande myndigheterna anser är olämpligt.
            Det bör således utredas huruvida särskilda eller synnerliga skäl
            bör gälla avseende inhämtningslagsfallen och hemlig dataavläsning
            i allmänhet. Utgångspunkten bör vara att särskilda skäl är tillräckligt
            för att motivera sådana åtgärder. Detta bör ges regeringen till
            känna.
          </p>
          <head xml:id="i-Awxu3MgHiXyFSbN4Pwz9Xt" type="h2">
            Territorialitetsprincipen
          </head>
          <p xml:id="i-L4HcrwiyrTwrWXPSQY5uDY">
            På grund av den teknologiska utvecklingen av molnbaserade data,
            och tillgången till dessa data genom vardagliga ting, så träder
            återigen den institutionella senfärdigheten in. Regeringen hänvisar
            i propositionen genomgående till tidigare ställningstaganden,
            vilket vanligtvis är berömvärt men i detta fallet faller på sin
            orimlighet. En viss nyansering när tekniken utvecklas är behövlig,
            och även gällande exekutiv jurisdiktion så krävs förändringar
            om nyttan med det föreslagna hemliga tvångsmedlet ska infinna
            sig. Det finns därför klara skäl att genom lagstiftning klargöra
            hur territorialitetsprincipen ska tillämpas i detta fall. Den
            passivitet som uttrycks i propositionen bör inte bli normativ,
            och detta bör ges regeringen till känna.
          </p>
          <head xml:id="i-T3jaVdBm4qrUwaohqetzEa" type="h2">
            Signalspaning vid terrorism
          </head>
          <p xml:id="i-YATPS6p6bsKRBMeCXD1Z1v">
            Säkerhetspolisen har framhållit att det är ytterst angeläget
            att möjligheterna för Försvarets radioanstalt att delge underrättelseinformation
            till Säkerhetspolisens underrättelseverksamhet trots att förundersökning
            har inletts snarast bör ses över. Vi instämmer i den bedömningen.
          </p>
          <p xml:id="i-4qLWzYXJeh5GsBjGfN9irs">
            2007 års lag om preventiva tvångsmedel är i förhållande till
            rekryteringslagen och finansieringslagen tillämplig endast i de
            fall brotten bedöms som grova. Polismyndigheten och Säkerhetspolisen
            har framfört att det finns ett behov av att kunna använda åtgärderna
            även för brott av normalgraden. Även här instämmer vi i att de
            bör ha möjlighet att använda preventiva tvångsåtgärder och inhämtning
            av elektronisk kommunikation för normalgraden av de föreslagna
            brotten.
          </p>
          <p xml:id="i-YEx8sCyxHecqM1Koyb1L83">
            Sverigedemokraterna vill även se en utredning om FRA ska ges
            rätt att signalspana även när mottagare och avsändare finns i
            Sverige. Detta ska gälla specifika personer/enheter efter domstolsbeslut
            och röra terrorism.
          </p>
          <head xml:id="i-VWGr2mJfSPjBJbmDE9Z4Dw" type="h1">
            Preventiva tvångsmedel
          </head>
          <p xml:id="i-C9W26h71RzdPzT7H3B1f3A">
            Hemliga tvångsmedel kan användas preventivt, d.v.s. utan att
            en förundersökning har inletts, i syfte att förhindra brottslighet.
            Detta sker enligt lagen (2007:979) om åtgärder för att förhindra
            vissa särskilt allvarliga brott. Dessa kan användas preventivt
            enligt 1 § 6 samma lag, då det rör terroristbrott enligt 2 § lagen
            (2003:148) om straff för terroristbrott, grovt brott enligt 3
            § andra stycket lagen (2002:444) om straff för finansiering av
            särskilt allvarlig brottslighet i vissa fall eller grovt brott
            enligt 6 § lagen (2010:299) om straff för offentlig uppmaning,
            rekrytering och utbildning avseende terroristbrott och annan särskilt
            allvarlig brottslighet. Eftersom Sverige i dagsläget har betydande
            problem med återvändande terrorister, primärt från organisationen
            IS, krävs omfattande åtgärder på olika områden för att säkerställa
            svenska medborgares trygghet. Det bör således, i syfte att nå
            detta, utredas huruvida preventiva tvångsmedel bör kunna användas
            för de brott som nu nämns i lagen samt samröresbrott av normalgraden.
            Dessa brott är, oaktat om de är av normalgraden eller att anse
            som grova, tillräckligt allvarliga för att preventiva tvångsmedel
            ska anses vara berättigade.
          </p>
          <p xml:id="i-Gn2U8inB8a38KAYeW7TCgj">
            Hemliga tvångsmedel i preventivt syfte bör förutom för vad som
            idag gäller och ovan anförts även få användas mot personer som
            deltar i organiserad kriminalitet. En utredning bör ta ställning
            till huruvida detta sker genom att deltagande i en kriminell organisation
            förbjuds och tas upp i uppräkningen i 1 § lagen (2007:979) eller
            genom att organiserad kriminalitet tas upp som en särreglering
            utan att ett sådant deltagandebrott införts.
          </p>
          <head xml:id="i-QYZfZRvWwg6vpPiEuYGSsv" type="h1">
            Snabbspår för utvisning
          </head>
          <p xml:id="i-UbWjXGHX1bYjzAtGbXG3z3">
            Det finns ingen anledning att låta utländska brottslingar belasta
            det svenska rättsväsendet mer än nödvändigt. Därför föreslår Sverigedemokraterna
            att man, likt Norge, ska införa ett snabbspår för utvisning i
            mål där bevisläget är enkelt.
          </p>
          <head xml:id="i-QG4zjrk8tucZzx7sCRk6Q6" type="h1">
            Kamerabevakning
          </head>
          <head xml:id="i-4EFWL95DQRYPtT5bkELEas" type="h2">
            Brottsbekämpande myndigheters kamerabevakning
          </head>
          <p xml:id="i-HzWoVugYeqBbLgRSMEadSo">
            Kamerabevakning utgör ett verktyg för att beivra brottslighet
            och har en brottsförebyggande effekt. Kamerabevakning bör användas
            i långt större utsträckning av de brottsbekämpande myndigheterna
            och bör tillförsäkras den kvalitet som syftet kräver. Förutom
            de brottsbekämpande myndigheternas egna kamerabevakning förekommer
            externa aktörers material i rättsväsendets verksamhet. Det bör
            således även beaktas huruvida kvalitetskrav kan införas i samband
            med tillståndsgivning som rör kamerabevakning.
          </p>
          <head xml:id="i-26KMzSLGdTKNoSsa6bB9M2" type="h2">
            Kamerabevakning i sjukvården
          </head>
          <p xml:id="i-6QrMQNvmBsygYyeCPT7HQA">
            Med grund i den ökande organiserade brottsligheten i samhället
            förekommer hot mot vårdpersonal. Denna utveckling måste brytas,
            och vårdpersonal ska garanteras att kunna arbeta utan oro över
            att drabbas på arbetsplatsen när de arbetar för att rädda liv.
            Sjukvården ska, utan att onödig övervakning av vårdtagare sker,
            ges möjlighet och skyldighet att införa erforderlig kamerabevakning
            av vårdinrättningar.
          </p>
          <head xml:id="i-KVzKgK5umUnW6qJqcBjDv3" type="h2">
            Offentlig kamerabevakning
          </head>
          <p xml:id="i-GTapTfxs7xBqAEuqFaU8fr">
            I likhet med brottsbekämpande myndigheters utökade kamerabevakning
            bör det offentliga i allmänhet nyttja kamerabevakning av deras
            verksamhet och offentliga platser i större utsträckning. Intresset
            av att minska brottsligheten, och att beivra den brottslighet
            som ändå alltför ofta sker på offentlig plats, bör anses överordnat
            intresset från enskilda att inte fastna på film. Den allmänna
            offentliga kamerabevakningen måste utökas och, givet omfattningen
            av en sådan verksamhet, möjligtvis dagligen hanteras av annan
            aktör än Polismyndigheten. En sådan utökad övervakning och formerna
            för detta bör utredas.
          </p>
        </div>
        <div xml:id="i-PTSGbMJBnM14GDGziehoP5" type="motSignatures">
          <list xml:id="i-F5j3Qiamf8CHk8Gz2mc5Dy">
            <item xml:id="i-Az95HAZXeFVLjAYquXacBG">
              Adam Marttinen (SD)
            </item>
            <item xml:id="i-QiKqwfRPBa9rouqNXvAqko">
              Katja Nyberg (SD)
            </item>
            <item xml:id="i-Ft7khzanNCR3n4qmhDVLZE">
              Bo Broman (SD)
            </item>
            <item xml:id="i-NzmWo5pixLom9SMFhQqZFR">
              Ebba Hermansson (SD)
            </item>
          </list>
        </div>
      </div>
    </body>
  </text>
</TEI>
