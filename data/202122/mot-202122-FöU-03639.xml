<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-03639">
  <teiHeader>
    <fileDesc>
      <titleStmt>
        <title>Cybersäkerhet och cyberförsvar</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3639 av Pål Jonson m.fl. (M)</title>
          <idno type="rdwebb">H9023639</idno>
          <rs type="number">3639</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9023639/text</ref>
          <ref type="dokument_url_html">http://data.riksdagen.se/dokument/H9023639</ref>
          <ref type="dokumentstatus_url_xml">http://data.riksdagen.se/dokumentstatus/H9023639</ref>
          <ref type="docx">http://data.riksdagen.se/fil/D2EEC205-B878-4A9B-92D3-7C8E3670E651</ref>
          <ref type="pdf">http://data.riksdagen.se/fil/D6AA3887-FD7F-4EE4-A435-A58208C99A35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7r57FVHcnGAM4AnVqDENwc" type="signed"/>
        <correspContext corresp="i-7r57FVHcnGAM4AnVqDENwc">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-EDoMipQS5qrNaErsXZSoSE" type="submitted">
          <date when="2021-10-05"/>
          <time when="11:27:47"/>
        </correspAction>
        <correspAction xml:id="i-TjbWr1E4FJZRemrUUa62Wq" type="reviewed">
          <date when="2021-10-05"/>
          <time when="13:22:49"/>
        </correspAction>
        <correspAction xml:id="i-Q2peCq9qnubMN9jWaQjktw" type="referred">
          <date when="2021-10-14"/>
        </correspAction>
        <correspAction xml:id="i-4F1uzXeYLR1WbHF5oHRriY" type="assigned">
          <date when="2022-10-25"/>
          <time when="15:22:40"/>
        </correspAction>
        <correspContext corresp="i-4F1uzXeYLR1WbHF5oHRriY">
          <ref type="assignedTo">Försvarsutskottet</ref>
        </correspContext>
        <correspAction xml:id="i-BY9UWQDYkHojRrdKW3J56N" type="behandlas_i"/>
        <correspContext corresp="i-BY9UWQDYkHojRrdKW3J56N">
          <ref type="uppgift">2021/22:FöU1</ref>
          <ref type="ref_dok_id">H901FöU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jgx5RJtHCBdHj2rVxutsYV" type="behandlas_i"/>
        <correspContext corresp="i-Jgx5RJtHCBdHj2rVxutsYV">
          <ref type="uppgift">2021/22:KU1</ref>
          <ref type="ref_dok_id">H901KU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SEH5joQGL9cudYtCNKeB4S" type="behandlas_i"/>
        <correspContext corresp="i-SEH5joQGL9cudYtCNKeB4S">
          <ref type="uppgift">2021/22:FöU10</ref>
          <ref type="ref_dok_id">H901FöU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU10</ref>
          <ref type="ref_dok_titel">Cybersäkerhetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J4v4RF71C2xbef7j7sqLvE" type="motHeader">
        <div xml:id="i-SyExVRAYPkNQTrKXqLmD3W" type="motTitle">
          Motion till riksdagen 2021/22:3639 av Pål Jonson m.fl. (M) Cybersäkerhet
          och cyberförsvar
        </div>
      </div>
      <div xml:id="i-GrXce8aSiUgZGa7TS4GKUb" type="motBody">
        <div xml:id="i-9znYYNdoNEU3qX9kjckyJr" type="motProposal" subtype="förslag">
          <head xml:id="i-2BoVuG7DnmGscagNEe84sK">
            Förslag till riksdagsbeslut
          </head>
          <list xml:id="i-DDm5PUYukukeucukm8UjPS" style="ol">
            <item xml:id="i-3vkm6GiTJMvRtg7fd89WZc">
              Riksdagen ställer sig bakom det som anförs i motionen om en översyn
              av cybersäkerhetsområdet med tydliga delredovisningar och tillkännager
              detta för regeringen.
            </item>
            <item xml:id="i-72StD7gE1BDesbfgLwpyHd">
              Riksdagen ställer sig bakom det som anförs i motionen om att
              Sverige ska få en ny cyberstrategi och tillkännager detta för
              regeringen.
            </item>
            <item xml:id="i-8djbtbAc6iCw3kPtKBantg">
              Riksdagen ställer sig bakom det som anförs i motionen om att
              ge det nya cybercentrumet ett tydligt mandat och en ändamålsenlig
              budget och tillkännager detta för regeringen.
            </item>
            <item xml:id="i-3WjKgsP1iPVtPdDxeHHNtM">
              Riksdagen ställer sig bakom det som anförs i motionen om att
              införa en cyberkoordinator på Regeringskansliet och tillkännager
              detta för regeringen.
            </item>
            <item xml:id="i-UrBXTzhPGV5JqTMJseSpRy">
              Riksdagen ställer sig bakom det som anförs i motionen om risk-
              och sårbarhetsanalyser och en enhetlig kravställning och tillkännager
              detta för regeringen.
            </item>
            <item xml:id="i-EKen661B6ZHJee3DWBwhg">
              Riksdagen ställer sig bakom det som anförs i motionen om att
              inrätta haverikommissioner vid större cyberangrepp mot samhällsviktig
              verksamhet och tillkännager detta för regeringen.
            </item>
            <item xml:id="i-Wr5RfzponLTZdogFNHAVya">
              Riksdagen ställer sig bakom det som anförs i motionen om vikten
              av ett starkare samarbete mellan staten och näringslivet inom
              cyberområdet och tillkännager detta för regeringen.
            </item>
            <item xml:id="i-VahEhm7vSLKGL5ZLkSHAte">
              Riksdagen ställer sig bakom det som anförs i motionen om att
              Sverige bör främja ett djupare samarbete inom Norden och EU samt
              med Nato på cybersäkerhetsområdet och tillkännager detta för regeringen.
            </item>
            <item xml:id="i-XbDPakrbjhpjWzAQqKzK7M">
              Riksdagen ställer sig bakom det som anförs i motionen om att
              använda lagen om upphandling på försvars- och säkerhetsområdet
              (LUFS) i större utsträckning och tillkännager detta för regeringen.
            </item>
            <item xml:id="i-HX98UxKbAFW6DCjRrrYseb">
              Riksdagen ställer sig bakom det som anförs i motionen om att
              Sverige bör upprätta en cyberdoktrin för den defensiva och offensiva
              cyberförmågan och tillkännager detta för regeringen.
            </item>
            <item xml:id="i-7xyj62rH2fQfsDi4TBy3k9">
              Riksdagen ställer sig bakom det som anförs i motionen om att
              använda tidvis tjänstgörande personal och hemvärnet för att utveckla
              cyberförsvaret och tillkännager detta för regeringen.
            </item>
            <item xml:id="i-U6pK1PJaYuf8ahDwy7pgbn">
              Riksdagen ställer sig bakom det som anförs i motionen om att
              ge FRA ett utökat uppdrag att skydda samhällsviktiga företag och
              tillkännager detta för regeringen.
            </item>
            <item xml:id="i-L9ajt2ckGj7oMZD1eiMAEb">
              Riksdagen ställer sig bakom det som anförs i motionen om att
              ge Försvarsmakten och KTH ett uppdrag att föreslå en process och
              struktur för att ta fram nya tekniska lösningar inom cyberförsvaret
              och tillkännager detta för regeringen.
            </item>
          </list>
        </div>
        <div xml:id="i-CdjFcE6gEMkB1aEKiVWFVt" type="motContent">
          <head xml:id="i-AiwyWV9CWYAHVoDqm38Qbc" type="h1">
            Inledning – åtgärder för stärkt cybersäkerhet och cyberförsvar
          </head>
          <p xml:id="i-J1EYA7ZR7LeqyYW6UaquPJ">
            Sverige är ett av världens mest digitaliserade länder, men när
            det gäller cybersäkerhet ligger vi betydligt sämre till enligt
            internationella jämförelser.
          </p>
          <p xml:id="i-29GhuaMKvsBSi3DPxQW3bW">
            På ett antal områden finns det en stor förbättringspotential.
            Det gäller allt från kompetensförsörjning och teknikutveckling
            till samarbete med näringslivet samt att det finns relevanta lagar,
            riktlinjer och myndighetsstrukturer.
          </p>
          <p xml:id="i-NQyzxaQhbsU3Lwv5QMS7R8">
            Dessa svagheter har visats flera gånger de senaste åren vid till
            exempel olika cyberangrepp mot svenska myndigheter och företag,
            men även då svenska myndigheter som Transportstyrelsen har misskött
            sin cyber- och informationssäkerhet. I somras kunde vi till exempel
            se hur dagligvarukedjan Coop lamslogs när den drabbades av ett
            så kallat ransomwareangrepp, vilket lamslog verksamheten under
            flera dagar.
          </p>
          <p xml:id="i-UfpcUzefFv4f8KT9xttM4k">
            Moderaterna lägger i denna motion ett antal förslag som syftar
            till att stärka den svenska cyber- och informationssäkerheten
            brett, men även det svenska cyberförsvaret.
          </p>
          <p xml:id="i-YRp64MhheMzMQGCXuSMsgr">
            Det finns ett antal områden som behöver stärkas i Sverige när
            det kommer till cybersäkerhet. Det handlar bland annat om kompetensförsörjning,
            större och effektivare satsningar på forskning inom akademin samt
            bättre samarbetsstrukturer med närings­livet och ett bättre och
            mer sammanhållet författningsstöd. Det finns också ett stort behov
            av att investera i kommunikationer med ett högre säkerhetsskydd
            då åter­uppbyggnaden av det civila försvaret kräver en bättre
            ledning och samverkan. Vidare bör kompetensen kring cybersäkerhetsfrågor
            på Regeringskansliet stärkas högst avsevärt.
          </p>
          <p xml:id="i-LuuiopkRGiVWbERCtyjjHu">
            Det är nödvändigt att Sverige även utvecklat en offensiv cyberförmåga.
            Men frågan är inte helt okomplicerad ur ett legalt perspektiv.
            Det har också varit en debatt om huruvida de etablerade lagar
            kring krigföring vi har i dag är tillämpbara när nya tekno­logier
            och förmågor som cyber, artificiell intelligens och autonoma system
            skapar en helt ny spelplan och blir en allt mer integrerad del
            av försvaret. Sverige bör som en ledande tekniknation aktivt forma
            den internationella policydebatten kring dessa frågor. Vidare
            bör en doktrin utvecklas som ger vägledning för tillämpningen
            av defensiva och offensiva cyberoperationer.
          </p>
          <p xml:id="i-SmdZxzY8q3CT6zixFcjmKx">
            De nordiska länderna bör samordna och öva sina Computer Emergency
            Response Team (CERT) gemensamt och intensifiera samarbetet kring
            utbyggnaden av 5G inklusive de säkerhetsaspekter som är kopplade
            till detta arbete. Sverige bör också bejaka möjligheterna som
            finns att använda EU:s verktygslåda för cyberdiplomati om vi drabbas
            av omfattande cyberangrepp.
          </p>
          <p xml:id="i-Srew2XKGZ5d8nS5h8WxJ1A">
            Etablerandet av det nya cybersäkerhetscentret är en viktig byggsten
            i detta arbete. Det behöver skyndsamt bli operativt och utveckla
            ett nära samarbete med näringslivet. Vidare bör centret även ha
            en nära samverkan med den nya myndigheten för psykolog­iskt försvar
            bland annat eftersom båda aktörerna ska arbeta med att identifiera,
            hantera och bemöta angrepp och påverkansoperationer i digitala
            miljöer.
          </p>
          <p xml:id="i-QCicCZ3fZEV1Ky3fmbCtmX">
            Det behöver också initieras en större utredning som ska stödja
            och utveckla en ny svensk cybersäkerhetsstrategi.
          </p>
          <p xml:id="i-FLDksqsP5XCrK4NPqh7HbW">
            Den cybersäkerhetskoordinator som Moderaterna föreslår ska införas
            på säkerhets­rådet kommer att ha huvudansvar för att utveckla
            strategin framgent. Cybersäkerhets­koordinatorn kommer även att
            få en central roll i att hålla ihop hela cybersäkerhets­arbetet
            på Regeringskansliet.
          </p>
          <head xml:id="i-7SWDqE8BVu2vA1Y49hKTho" type="h1">
            Utredning om cybersäkerhet och en svensk cybersäkerhetsstrategi
          </head>
          <p xml:id="i-QPrNHUsJBRPJRjUjxmrnL9">
            Det behövs ett samlat grepp kring hur Sverige kan stärka och
            kontinuerligt arbeta med cybersäkerhet. Etablerandet av det nya
            cybersäkerhetscentret är en viktig byggsten i detta arbete. Det
            behövs dock ett större samlat grepp för att identifiera risker
            och möjligheter när det gäller svensk cybersäkerhet. Moderaterna
            vill därför initiera en större utredning som ska stödja och utveckla
            en svensk cybersäkerhetsstrategi.
          </p>
          <p xml:id="i-L6XXrUmMNmjYXUbrAqH4rH">
            Utredningen bör ha en bred ansats och utgå ifrån hotbilden, hur
            den förväntas utvecklas och vilka krav den ställer på svensk cybersäkerhet
            framgent. Faktorer som kompetensförsörjning, forskning och teknikutveckling
            samt framtagning av certifierade produkter bör vara en central
            del i utredningen. Andra relevanta saker som bör genom­lysas är
            samarbetet mellan det offentliga och näringslivet samt lärdomar
            från andra relevanta länder. För att minska ledtiden till dess
            att utredningen är klar bör det göras ett antal delredovisningar
            på specifika prioriterade områden före slutredovisningen.
          </p>
          <p xml:id="i-Gs9tJ55SALCLsaKNZRgF7V">
            Utredningen ska kontinuerligt stärka en skarp svensk cybersäkerhetsstrategi
            som utgör en del av den svenska nationella säkerhetsstrategin.
            Det innebär att den cyber­säkerhetskoordinator som Moderaterna
            föreslår ska införas på Regeringskansliet kommer att ha huvudansvar
            för att utveckla strategin framgent. Detta tillsammans med det
            nyligen etablerade cybersäkerhetscentrumet.
          </p>
          <p xml:id="i-RLRNqzkga278hXkKGKjtFu">
            Den nationella strategi för samhällets informations- och cybersäkerhet
            som regeringen presenterade 2018 i en skrivelse påminner mer om
            en vision än en konkret strategi. En strategi bör normalt sett
            innefatta tre M: Mål, Medel och Metod. Bredd sker på bekostnad
            av djup i analysen, och skrivelsen saknar besked om hur målsättningarna
            i strategin ska uppnås. Vidare belyser inte skrivelsen heller
            vilka medel som ska tillföras för att stärka Sveriges informations-
            och cybersäkerhet.
          </p>
          <head xml:id="i-zsemwzMfkddHYNEXVbmRL" type="h1">
            Ett cybersäkerhetscentrum med en ändamålsenlig budget samt en
            cyberkoordinator på Regeringskansliet
          </head>
          <p xml:id="i-Pr9frz6Q655L8gqXCCzDN6">
            Ett viktigt steg för att stärka den svenska cybersäkerheten är
            inrättandet av det nya svenska cybersäkerhetscentrumet. Det är
            ett samarbete mellan de fyra myndigheterna Försvarets radioanstalt
            (FRA), Försvarsmakten, Säkerhetspolisen (Säpo) och Myndig­heten
            för samhällsskydd och beredskap (MSB).
          </p>
          <p xml:id="i-HwWzsiyo2zEf64w5aNvRYa">
            Cybersäkerhetscentret ska arbeta brett med både offentliga och
            privata aktörer för att stärka svensk cybersäkerhet. Moderaterna
            har varit pådrivande för att få centrumet på plats och vi har
            särskilt tryckt på behovet av att det bidrar till att stärka cybersäkerheten
            hos privata aktörer så att Sverige betraktas som en säker marknadsplats
            där både svenska och utländska företag kan verka.
          </p>
          <p xml:id="i-JrrjPj5B59YwduM6VA3xCi">
            Huvudmannaskapet för centret bör läggas hos FRA som besitter
            en stor kompetens när det gäller cybersäkerhet. Innan dess att
            Moderaternas och Försvarsberedningens förslag om ett totalförsvarsdepartement
            med ansvar för både militärt och civilt försvar har genomförts
            bör Justitiedepartementet ges mandat för inriktning av FRA:s verksam­het
            på cybersäkerhetsområdet med ett särskilt regleringsbrev vid sidan
            av det generella som Försvarsdepartementet har.
          </p>
          <p xml:id="i-6evxYq7Nt5hWHxqDdGL4MV">
            Cybersäkerhetscentrumet bör ges en ändamålsenlig budget där det
            finns en balans mellan mål och medel och ett starkt mandat att
            samverka med näringslivet samt att kunna utgöra knutpunkten i
            det nationella och internationella cybersäkerhetsarbetet. Det
            är oroväckande att regeringen inte har utpekat en tydlig huvudman
            eller tillfört medel som möjliggör för centret att kunna utföra
            sitt uppdrag fullt ut.
          </p>
          <p xml:id="i-SffuetmNLkMEwRdoTA3wyc">
            Slutligen så bör det återinföras en cyberkoordinator på Regeringskansliet
            för att kunna samla ansvaret i en fråga som idag är uppdelad på
            fyra departement och åtta myndigheter. Koordinatorn ska ha ett
            tydligt mandat, ett eget kansli, utgöra kontaktyta mellan Regeringskansliet
            och det nya cybersäkerhetscentret samt ingå i det nationella säkerhetsrådet.
            Koordinatorn med tillhörande kansli bör kunna utgöra en egen underavdelning
            inom det nationella säkerhetsrådet.
          </p>
          <head xml:id="i-Fq34zwbTMrn69x3aQQ1GxU" type="h1">
            Risk- och sårbarhetsanalyser för en enhetlig kravställning
          </head>
          <p xml:id="i-SNwBk227L9JTxVB5dB2yER">
            Utredningen Sveriges säkerhet – behov av starkare skydd för nätverks-
            och informa­tionssystem (SOU 2021:63) konstaterar att det finns
            allvarliga brister när det gäller såväl statliga myndigheter som
            regioner och kommuner men även organisationer och näringslivet.
            Bristerna gäller både det systematiska informationssäkerhetsarbetet
            och säkerhet i olika nätverks- och informationssystem.
          </p>
          <p xml:id="i-6FQNFmVEw81JdYhm8QhREt">
            Utredningen föreslår därför att regeringen ger Försvarets materielverk
            (FMV) i uppdrag att, i samråd och samverkan med främst de myndigheter
            som ingår i det nationella cybersäkerhetscentret, utveckla formerna
            för hur gemensamt framtagna hot-, sårbarhets- och riskbedömningar
            samt skyddsprofiler kan tas fram till stöd för krav­ställning
            på IKT-produkter, IKT-tjänster och IKT-processer som ska användas
            i nätverks- och informationssystem i säkerhetskänslig verksamhet.
          </p>
          <p xml:id="i-Mjb7umGqUZQcWD552BhbYz">
            Utifrån de allvarliga brister som har konstaterats anser Moderaterna
            att det är prioriterat att gå vidare med utredningens förslag
            rörande hot-, sårbarhets- och riskbedömningar, vilka kan fungera
            som stöd för kravställning.
          </p>
          <head xml:id="i-SRod1XDeCBj6rw6AbZ1MKp" type="h1">
            Haverikommission vid större it-störningar i samhällsviktig verksamhet
          </head>
          <p xml:id="i-MnnRMyzXoUVs8bS9rBuAL2">
            It-störningar i samhällsviktig verksamhet, såväl offentlig som
            privat, kan få mycket långtgående konsekvenser för samhällets
            funktionalitet. Exempel på detta kunde vi se när Coops betalningssystem
            gick ner efter att det utsatts för en ransomwareattack. Detta
            ledde till att dagligvarukedjan tvingades att stänga merparten
            av sina butiker i flera dagar. I vissa glesbygdskommuner med bara
            en matbutik blev konsekvenserna särskilt svåra.
          </p>
          <p xml:id="i-Gbws7EcGb3ZDRFRKnves3L">
            Motsvarande cyberattacker på till exempel större banker, sjukhus
            eller anläggningar för vatten- eller elförsörjning skulle innebära
            mycket stora problem. Antalet attacker ökar också exponentiellt
            utifrån att de är relativt enkla att genomföra och ger angriparen
            möjlighet att kunna pressa måltavlan för angreppet på stora summor.
          </p>
          <p xml:id="i-7PJQzyCuxkoUyxvesocCGX">
            It-systemen är dessutom ofta komplexa system av system där tjänster
            och produkter köps in från olika underleverantörer. Detta gör
            att det kan vara svårt att identifiera och åtgärda alla svagheter
            i helheten. I fallet med Coop så var det just en underleverantör
            som angreps.
          </p>
          <p xml:id="i-U8jS5XCBszxy4Qij7pW2uZ">
            Sverige behöver bli bättre på att kunna identifiera, analysera
            och möta angrepp på samhällsviktig verksamhet. Moderaterna vill
            därför att det upprättas en haveri­kommission när större cyberangrepp
            har drabbat samhällsviktig verksamhet. På så sätt kan sårbarheter
            identifieras och analyseras och lärdomar dras för framtiden.
          </p>
          <head xml:id="i-QCRZygh4oC58ggg4CQzHna" type="h1">
            Samverkan mellan stat och näringsliv för en starkare cybersäkerhet
          </head>
          <p xml:id="i-Ckzsh6qAqpW53aLU45bcai">
            En bra samverkan mellan stat och näringsliv är centralt om samhällets
            samlade resurser ska kunna användas effektivt för att stärka såväl
            krisberedskap som totalförsvar. Stora delar av de samhällsviktiga
            resurserna och tillhörande kompetens ligger idag hos det privata
            näringslivet. Detta gäller inte minst på cyberområdet.
          </p>
          <p xml:id="i-GojhPC2wmaDDWobXhb8wuS">
            Moderaterna ser det därför som centralt att länken mellan det
            offentliga och privata fördjupas på cyberområdet för att stärka
            svensk säkerhet brett. Därför anser vi, vilket anförs ovan, att
            en förbättrad samverkan med näringslivet bör vara en viktig punkt
            i den utredning om cybersäkerhet som Moderaterna föreslår.
          </p>
          <p xml:id="i-QsFGK7R14CZHdaYULvHrY3">
            I princip all produktutveckling inom cybersäkerhetsområdet sker
            inom det privata näringslivet, och den teknikkompetens som finns
            bland dessa företag är ofta väsentligt högre än den som finns
            på statliga myndigheter. Men för att uppnå en fungerande marknad
            som kan leverera de lösningar och produkter som statliga myndigheter
            behöver i framtiden krävs det en långsiktig strategisk dialog
            mellan myndigheter och företag om teknikutvecklingstrender samt
            hot, risker och sårbarheter i cybermiljön.
          </p>
          <p xml:id="i-7n2BTu4vsJ7xBPygqakWew">
            Genom en sådan dialog kan svensk underrättelse- och säkerhetstjänst
            få en bättre överblick över hur tekniktrender på cybersäkerhetsområdet
            kommer att påverka behovet av säkerhetsskydd. Formerna för en
            sådan dialog bör avgöras efter behov och är avhängiga att den
            personal som medverkar från företagen är säkerhetsklassad. En
            viktig del i detta är dock att beredskapssektorn elektronisk kommunikation
            och post kommer på plats så snart som möjligt för att kunna bli
            ett viktigt forum för framtidsfrågor i skärningspunkten mellan
            offentligt och privat som till exempel den framtida kommunikationsstrukturen.
          </p>
          <p xml:id="i-JynwGSH5vuTu9U9a4zmH9M">
            Regeringens nationella strategi för samhällets informations-
            och cybersäkerhet innehåller dock inga konkreta förslag på hur
            samverkan med näringslivet kan förbättras och hur samhällets cybersäkerhet
            som helhet kan dra nytta av den teknikkompetens som finns på området
            i Sverige. Till exempel skulle en utökad användning av Näringslivets
            säkerhetsdelegation i cybersäkerhetsfrågor och/eller Näringslivets
            totalförsvarsråd, som Försvarsberedningen föreslår, kunna främja
            en effektivare samverkan med näringslivet.
          </p>
          <p xml:id="i-PujMxZV2ngmgnSpeUWC1CK">
            Det finns en stor vilja hos flera aktörer inom näringslivet att
            i ökad utsträckning ta samhällsansvar genom att bidra till arbetet
            med att stärka totalförsvaret, detta inte minst inom cybersäkerhetsområdet.
            Vi måste ta vara på det samhällsengagemanget genom att skapa bättre
            samverkan mellan näringsliv, stat och samhälle i syfte att öka
            skyddet mot olika former av cyberhot.
          </p>
          <p xml:id="i-2e9dJgSa5UCwfYbzbk11GF">
            Ett sätt att ytterligare stärka samverkan mellan stat och näringsliv
            är att använda tidvis anställda och reservofficerare inom försvaret
            som kan kombinera en anställning inom it-industrin med tjänstgöring
            inom försvaret med liknande uppgifter.
          </p>
          <p xml:id="i-KJPZyePFPqGCE4Bgr5eWfQ">
            På EU-nivå slöt kommissionen 2016 avtal med näringslivet om cybersäkerhet
            för att möta de ökade hoten. Detta avtal är ett offentligt-privat
            partnerskap som syftar till att främja samarbete och skapa cybersäkerhetslösningar
            för olika sektorer, till exempel energi, hälsa, transport och
            finans. Samarbetet finansieras av EU tillsammans med marknadsaktörer.
            Sverige bör inta en aktiv roll i det EU-samarbetet kring cybersäkerhet
            och särskilt driva frågan om att inkludera näringslivet i detta.
          </p>
          <head xml:id="i-MpUxoiC26feLHXuun54fjR" type="h1">
            Internationell samverkan
          </head>
          <p xml:id="i-GkKDEVW8uyWTUyETA7M9vY">
            De nordiska länderna bör samordna och öva sina Computer Emergency
            Response Team (CERT) gemensamt och intensifiera samarbetet kring
            utbyggnaden av 5G inklusive de säkerhetsaspekter som är kopplade
            till detta arbete. Förstärkt nordiskt samarbete på cybersäkerhetsområdet
            ingår också som ett förslag i Björn Bjarnasons rapport om hur
            de nordiska länderna kan stärka sitt samarbete när det gäller
            utrikes- och säkerhets­politik.
          </p>
          <p xml:id="i-WSCiRN1m5Mqe9dVZTWrFDa">
            EU lanserade 2020 en ny cybersäkerhetsstrategi som när den implementeras
            fullt ut kommer att bli ett viktigt verktyg för både unionen och
            medlemsländerna. Strategin innehåller såväl operativa förslag
            som att skapa en gemensam cyberenhet för att intensifiera insatserna
            vid storskaliga säkerhetsincidenter som att arbeta med partners
            internationellt för att skapa och upprätthålla normer och standarder
            i cyberdomänen. EU har avsatt särskilda medel i långtidsbudgeten
            för ökad cybersäkerhet. Projekt för att stärka cyberförsvaret
            bedrivs också inom ramen för den europeiska försvarsfonden. Sverige
            bör bedriva ett aktivt arbete för att kunna få del av de medlen.
            Sverige bör vidare bejaka möjligheterna som finns att använda
            EU:s verktygslåda för cyber­diplomati om vi drabbas av omfattande
            cyberangrepp. En annan del i EU‑samarbetet kring cybersäkerhet
            är det nätverk av nationella samordningscentrum som nu är under
            uppbyggnad. MSB har fått i uppdrag att vidta förberedelser för
            att bli nationellt samordningscenter kopplat till det europeiska
            kompetenscentret för cybersäkerhet. Dessa kompetenscentrum bör
            bejaka möjligheten att arbeta parallellt med cybersäkerhet och
            cyberförsvar. Civila och militära lösningar när det gäller såväl
            cybersäkerhet och cyberförsvar som teknologi i stort blir allt
            mer integrerade och detta bör även avspeglas i arbetet hos EU:s
            kompetenscentrum för största möjliga synergieffekter.
          </p>
          <p xml:id="i-UjrgypGqCKJ4svgANiV8tx">
            Cyberförsvar kommer även att bli en allt viktigare del av Natos
            kollektiva försvar. Vid Natotoppmötet i Bryssel 2021 lyftes behovet
            av ett ökat fokus på cybersäkerhet och cyberförsvar fram i ljuset
            av den exponentiella ökningen av cyberattacker. Sverige bör samarbeta
            med Nato i största möjliga utsträckning även när det gäller cyberförsvar.
            Vi har redan nu representation på Natos kompetenscentrum i Tallinn
            och Sverige har deltagit i komplexa Natoledda övningar som Locked
            Shields där det svenska bidraget rönte stor framgång.
          </p>
          <head xml:id="i-E6tZGRvzdMdzZJ7BWPULZS" type="h1">
            Förändrade upphandlingsrutiner
          </head>
          <p xml:id="i-UTgMJrEaomtAqnv7jpxF6Q">
            Utredningen om informations- och cybersäkerhet i Sverige (SOU
            2015:23) pekar på att lagen om offentlig upphandling (LOU) kan
            vara ett problem vid offentliga aktörers upp­handling av it-drift
            då frågor om cyber- och informationssäkerhet kan prioriteras ned
            på bekostnad av ett lägre pris.
          </p>
          <p xml:id="i-9LZKYSEdE3JW4Fut9h5wPr">
            Vi vill därför att regeringen ser över hur offentliga aktörer
            ska kunna använda sig av lagen (2011:1029) om upphandling på försvars-
            och säkerhetsområdet (LUFS) i större utsträckning. LUFS innehåller
            till skillnad från LOU bestämmelser om bland annat informationssäkerhet
            och stärker därmed möjligheterna för myndigheter att ställa krav
            utifrån nödvändiga säkerhetshänsyn. LOU ska fortsatt användas
            där det går. Det förutsätter dock att upphandlingskompetensen
            när det gäller cybersäkerhet stärks.
          </p>
          <head xml:id="i-MPJkhtVRUWMkLbf7adbCFE" type="h1">
            Det svenska cyberförsvaret
          </head>
          <p xml:id="i-7WYkm9iSyeULimX3y6B4p8">
            Cyberförsvar är numera en central del i det samlade totalförsvaret.
            I vissa länder, som till exempel USA, Tyskland och Norge, har
            cyberförsvaret kommit att bli en egen försvarsgren. I Sverige
            har viktiga steg för att stärka det svenska cyberförsvaret tagits
            i och med införandet av ett nytt centrum för cyberförsvar och
            informationssäkerhet, att Försvarsmakten har infört en spetsutbildning
            för cybersoldater samt att Försvarsmakten byggt en fullskalig
            övningsanläggning för att kunna öva cyberkrigföring. Cybercentret
            är ett samarbete mellan Försvarsmakten och Kungliga Tekniska högskolan
            (KTH). Ett annat viktigt steg är att Försvarsmakten nu även kommer
            att införa en särskild ut­bildning för specialistofficerare med
            inriktning mot cyber.
          </p>
          <head xml:id="i-AMRFYYrdgngJHbGuuBKroi" type="h1">
            En svensk cyberförsvarsdoktrin
          </head>
          <p xml:id="i-9Gfyv5YJJ4B1jg2U5K1UDg">
            Ett trovärdigt cyberförsvar handlar om förmågan att skydda det
            egna it-systemet från angrepp men även om att cyberförsvaret ska
            ha förmågan att slå tillbaka mot en potentiell angripare – en
            så kallad aktiv cyberförmåga. Det finns en bred politisk enighet
            kring att Sverige ska ha en offensiv förmåga på cyberområdet,
            men denna förmåga ställer också svåra frågor. Den aktiva cyberförmågan
            kräver att det tas fram ett för­hållningssätt för hur, var och
            när den i så fall ska användas. Detta som en del i det svenska
            försvarets samlade avskräckningsförmåga. Det behövs en motsvarighet
            till den IKFN-förordning som Försvarsmakten använder. Där finns
            handlingsregler för olika fall av kränkningar som är utformade
            så att de följer folkrättsliga regler. Moderaterna vill därför
            att Sverige ska ha en tydlig cyberdoktrin som stipulerar hur vi
            ser på principerna för användandet av den aktiva cyberförmågan.
          </p>
          <p xml:id="i-WgHwhHnRSErBMDAG4Zrwgy">
            Sverige bör även spela en större roll i att skapa ett relevant
            internationellt regelverk för nya teknologier. Frågan om att använda
            aktiv cyber och till exempel ta sig in i andra länders it-system
            är inte helt okomplicerad ur ett legalt perspektiv. Det har också
            varit en debatt om huruvida de etablerade lagar kring krigföring
            som vi har idag är tillämp­bara när nya teknologier och förmågor
            som cyber, artificiell intelligens och autonoma system skapar
            en helt ny spelplan och blir en allt mer integrerad del av försvaret.
          </p>
          <p xml:id="i-NygWGxGV6j1UncF589uz7v">
            Det finns uppenbart svåra frågor som till exempel vem som bär
            ansvaret för de skador som uppkommer utan att ett mänskligt beslut
            ligger till grund för det autonoma systemets agerande i fält.
          </p>
          <p xml:id="i-Ns8ZVcQ2DME7WrEfZXFJts">
            Sverige bör, som en framstående tekniknation, ta en ledande roll
            i arbetet för att skapa nya relevanta internationella lagar och
            regler som är applicerbara på nya teknologier i en krigföringskontext.
            Detta skulle vara en betydligt bättre användning av svenska diplomatiska
            resurser än att som regeringen gjort driva frågan om en kärn­vapenkonvention
            som skulle motverka svenska säkerhetsintressen och bara gynna
            auktoritära kärnvapenstater.
          </p>
          <head xml:id="i-12GA3YcDssptZ51yrAwt6o" type="h1">
            Utveckling av cyberförsvaret
          </head>
          <p xml:id="i-S2u62bsjwx1yRAkoLEKyEU">
            Behovet av att resurssätta och kompetensförsörja det svenska
            cyberförsvaret kommer att bli en viktig framtidsfråga. Försvaret
            kommer fullt ut inte att kunna konkurrera med det privata näringslivet
            när det gäller lön. Därför måste Försvarsmakten dels fortsatt
            vidare­utveckla möjligheten att själv utbilda cybersoldater och
            dels upprätta fler samarbeten med företag i det svenska näringslivet
            som besitter stor kompetens på it‑området. Viktiga forum för denna
            samverkan bör vara såväl Näringslivets totalförsvarsråd som Försvarsberedningen
            föreslagit som det försvarsindustriråd som Moderaterna föreslagit.
          </p>
          <p xml:id="i-3cgj7qJ9rLixjXvv4eHvQn">
            Det finns en stor potential att utnyttja de som i dag är tidvis
            tjänstgörande soldater när det gäller cybersäkerhet. Detta sker
            redan i viss utsträckning genom samarbeten mellan större it-företag
            och försvaret där de anställda delar sin tid mellan de två arbetsgivarna.
          </p>
          <p xml:id="i-QqNCmdmXmGo2EP6uQttg7Y">
            Möjligheten att knyta upp civil it-kompetens genom motsvarande
            hemvärnsavtal och via frivilliga försvarsorganisationer bör också
            undersökas. I förlängningen skulle detta kunna leda till etablerandet
            av digitala hemvärnsförband och en frivillig försvars­organisation
            med koppling till cyberförmågan.
          </p>
          <p xml:id="i-Ed7pKwmbYeKyCWpAtqi4ZJ">
            FRA utför idag ett viktigt arbete när det gäller att stödja statliga
            myndigheter och statligt ägda bolag med att identifiera och möta
            hot mot cyber- och informations­säkerheten. Ett viktigt verktyg
            som FRA använder är Tekniskt detekterings- och varningssystem
            (TDV). Det är ett varningssystem som kan upptäcka avancerade it-angrepp
            som normalt inte upptäcks av kommersiella antivirusskydd. Uppdraget
            som det är formulerat idag begränsar FRA:s arbete till statliga
            myndigheter och bolag som hanterar information som bedöms vara
            känslig från sårbarhetssynpunkt eller i ett säkerhets- eller försvarspolitiskt
            avseende. Utifrån den breddade hotbild vi ser idag där även samhällsviktiga
            företag är primära mål för cyberattacker från statsstödda aktörer
            anser Moderaterna att 4 § i förordningen (2007:937) med instruktion
            för Försvarets radioanstalt bör utökas till att även gälla samhällsviktiga
            företag.
          </p>
          <p xml:id="i-XVc2NR87Ns6skMZpHtZdrj">
            Ett effektivt cyberförsvar är beroende av att det finns relevant
            teknik i framkant att tillgå. Ofta handlar det om skräddarsydda
            tekniska lösningar som inte finns på marknaden. Ett sådant exempel
            är just TDV som används av FRA.
          </p>
          <p xml:id="i-AW1RnJAoksJ84foeVmP2WF">
            Försvarsmakten bör ges ökade möjligheter att genom innovationsupphandling
            kunna ta fram nya tekniska lösningar för att stärka cyberförsvaret.
            Här bör Försvarsmaktens och KTH:s centrum för cyberförsvar och
            informationssäkerhet kunna spela en viktig roll som nod mellan
            försvarsmyndigheter, näringsliv och akademi.
          </p>
          <p xml:id="i-AHyKtS49CgxRGqEF2c8mGC">
            Moderaterna vill därför att Försvarsmakten och KTH ges ett särskilt
            uppdrag att ta fram förslag på hur en process och struktur för
            att ta fram nya tekniska lösningar inom cyberförsvaret skulle
            kunna se ut.
          </p>
        </div>
        <div xml:id="i-Bx8zG8PEyCvjEZpcQv9mws" type="signatureBlock">
          <list xml:id="i-6apRNEAAxK9jM8K3LFt3AF">
            <item xml:id="i-SoCTfVrUgXGPngFWueemBQ" type="signature">
              Pål Jonson (M)
            </item>
            <item xml:id="i-QzmPkBX3oPw1uHArWagiPc" type="signature">
              Jan R Andersson (M)
            </item>
            <item xml:id="i-FWqQBEqsivq2syTP9GfZd3" type="signature">
              Jörgen Berglund (M)
            </item>
            <item xml:id="i-6sNXMRb6p8X2Tp2gE4om84" type="signature">
              Alexandra Anstrell (M)
            </item>
            <item xml:id="i-NXoBBXmZfRjw1FnWzPATAy" type="signature">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
