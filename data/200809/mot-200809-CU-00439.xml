<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00439">
  <teiHeader>
    <fileDesc>
      <titleStmt>
        <title>Hyresrätten och allmännyttan</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hyresrätten och allmännyttan</title>
          <idno type="rdwebb">GW02C439</idno>
          <rs type="number">C439</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C439/text</ref>
          <ref type="dokument_url_html">http://data.riksdagen.se/dokument/GW02C439</ref>
          <ref type="dokumentstatus_url_xml">http://data.riksdagen.se/dokumentstatus/GW02C439</ref>
          <ref type="doc">http://data.riksdagen.se/fil/E3D87EE8-DAA5-48B2-AC0A-406819DDC432</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MFD5AnGEDLmKuyBsBJQnfU" type="signed"/>
        <correspContext corresp="i-MFD5AnGEDLmKuyBsBJQnfU">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction type="numbering" xml:id="i-8W54Yjyz2kjvqR14g86Bqg">
          <date when="2008-10-08"/>
        </correspAction>
        <correspAction type="submission" xml:id="i-XAciWa4rcyAmEjHw8yCxdJ">
          <date when="2008-10-07"/>
        </correspAction>
        <correspAction type="transfer" xml:id="i-MrPa4C4LRCsCy9Le4C8siJ">
          <date when="2008-10-07"/>
        </correspAction>
        <correspAction type="assigned" xml:id="i-Fyp9GzgaU2Kmdyn3FaGMyT"/>
        <correspContext corresp="i-Fyp9GzgaU2Kmdyn3FaGMyT">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4bq4cxQCNATinLkm4uW75U">
            Förslag till riksdagsbeslut
          </head>
          <list style="ol">
            <item xml:id="i-ApByvXBABodJd4iknhxebW">
              Riksdagen tillkännager för regeringen som sin mening vad som
              anförs i motionen om hyresrättens betydelse för arbetsmarknaden.
            </item>
            <item xml:id="i-FcMWy68hTDNAoqLoDbc3mC">
              Riksdagen tillkännager för regeringen som sin mening vad som
              anförs i motionen om hyressättningen.
            </item>
            <item xml:id="i-WG4YaamaXQoSiNbnoGKCuV">
              Riksdagen tillkännager för regeringen som sin mening vad som
              anförs i motionen om införandet av ett nytt stöd för byggandet
              av små klimatsmarta hyresrätter.
            </item>
            <item xml:id="i-GZUYn4NhkSnsKzQFNfdJes">
              Riksdagen tillkännager för regeringen som sin mening vad som
              anförs i motionen om allmännyttan som bostadspolitiskt instrument.
            </item>
            <item xml:id="i-RUbqjjEXHenDfzZdYswoyF">
              Riksdagen tillkännager för regeringen som sin mening vad som
              anförs i motionen om utförsäljningarna av allmännyttiga hyresrätter.
            </item>
            <item xml:id="i-2qbYQwHEMip24rkHRgrk8o">
              Riksdagen tillkännager för regeringen som sin mening vad som
              anförs i motionen om regler vid ombildning av allmännyttig hyresrätt
              till bostadsrätt.
            </item>
            <item xml:id="i-HkW37WYELwWbP6TxCQFXT7">
              Riksdagen tillkännager för regeringen som sin mening vad som
              anförs i motionen om allmännyttans roll vid upprustningen av våra
              mest slitna bostadsområden.
            </item>
            <item xml:id="i-64gd59tEr4sWHAWHGytnsK">
              Riksdagen tillkännager för regeringen som sin mening vad som
              anförs i motionen om att allmännyttiga kommunala bostadsföretag
              ska drivas enligt långsiktig självkostnadsprincip.
            </item>
            <item xml:id="i-5Ag3BWb6V1vkw86Z5RbpzZ">
              Riksdagen tillkännager för regeringen som sin mening vad som
              anförs i motionen om ett miljardprogram för miljonprogramsområden.
            </item>
          </list>
        </div>
        <div type="motContent">
          <head type="h1" xml:id="i-MiRHbDrg6L8HhjsJ5MjQ8m">
            Motivering
          </head>
          <p xml:id="i-2b7nJ6KzuT6jnbZwMMdEdE">
            Hyresrätten är så mycket mer än bara en boendeform. Den skapar
            valmöjligheter på vår bostadsmarknad, den främjar rörligheten
            på arbetsmarknaden, den motverkar segregationen och öppnar dörrar
            till en egen bostad för många de som väljer att hyra och därigenom
            få ett fullservicealternativ men också för dem där övriga boendeformer
            av olika skäl inte är aktuella.
          </p>
          <p xml:id="i-Sz2cQ1iBERCTwvY4NZRWPk">
            Trots detta menar vi att regeringen angriper hyresrätten, allmännyttan
            och hyresgästerna på punkt efter punkt. Med stor målmedvetenhet
            har produktionsstöd, avvecklade mål, avlövad lagstiftning och
            marginaljusterande förändringar sammantaget lett fram till en
            tydlig bild av hur ambitionerna på det bostadspolitiska området
            minskat. Hyressättningssystemet är under utredning till (är vi
            rädda för) den starkare partens fördel.
          </p>
          <p xml:id="i-32SX5xqa19VvMDDY7ptXMc">
            Effekterna visar sig redan genom en dramatisk minskning av nybyggda
            hyresrätter och där utförsäljningen av allmännyttan kommer att
            leda till minskade valmöjligheter, ökad segregation, minskad rörlighet
            och sämre förutsättningar för kommunerna att garantera alla medborgare
            bostad. Utvecklingen går åt helt fel håll och kommer att slå hårt
            mot kommande generationer.
          </p>
          <head type="h2" xml:id="i-R28NXVcGrBtJTeXq83sxbU">
            Hyresrätten en självklar del av bostadsmarknaden och en förutsättning
            för rörligheten på arbetsmarknaden
          </head>
          <p xml:id="i-6ULHT7LvC3xvikS9tRHgEC">
            Vi socialdemokrater anser att samhället har ansvar att trygga
            bostadsförsörjningen, att motverka boendesegregation och att hålla
            nere boendekostnaderna. Sverige har länge haft tre huvudsakliga
            upplåtelseformer; hyresrätt, bostadsrätt och äganderätt. Samtliga
            dessa fyller viktiga behov för ett fungerande samhälle. Utvecklingen
            i framför allt storstadsområdena med utförsäljningar samt ombildningar
            av hyresrätter till bostadsrätter rubbar balansen och begränsar
            rörligheten på såväl bostadsmarknaden som arbetsmarknaden.
          </p>
          <p xml:id="i-Su4v98SEdba36w1KyC91on">
            För att arbetsmarknaden ska kunna blomstra förutsätts att det
            finns bostäder att tillgå. Det finns olika lösningar på detta,
            men hyresrätten och allmännyttiga bostadsföretag har länge varit
            samhällets främsta verktyg för att tillgodose behovet av bostäder.
            Professor Andrew Oswald vid Warwick University har påvisat sambanden
            mellan upplåtelseformer och arbetsmarknaden. Hans studier visar
            att arbetslösheten ökar snabbare i de länder som haft den snabbaste
            tillväxten av andelen ägt boende. Den främsta förklaringen till
            detta är att ägt boende innebär högre kostnader för att byta bostad,
            vilket minskar rörligheten. Samma resultat har sociologen Maria
            Brandén på Stockholms universitet, Institutionen för framtidsstudier,
            kommit fram till i sin studie Arbetslöshet, upplåtelseform och
            geografisk rörlighet där hon undersöker sambanden mellan bostads-
            och arbetsmarknaden.
          </p>
          <p xml:id="i-M6zoDMvd73nFocGCMyG47G">
            Det finns problem på bostadsmarknaden som måste hanteras. På
            många håll råder bostadsbrist, vilket särskilt drabbar de unga
            och de med svag ekonomi. Bostadsbristen i landets tillväxtorter
            är också ett hinder för rörligheten på arbetsmarknaden. Mot denna
            bakgrund är det bekymmersamt att utbudet av hyresrätter minskar
            genom ombildningar till bostadsrätt och att vissa kommuner driver
            en utförsäljningspolitik av allmännyttan.
          </p>
          <p xml:id="i-7MpL2FWpxnHvBxZqWaBi7v">
            Bristen på hyresbostäder med rimliga hyror i expansiva storstadsregioner
            försvagar möjligheterna för näringslivet att utvecklas. Det är
            främst unga vuxna och andra som flyttar in till storstadsområdena
            som drabbas av bristen på bostäder med rimliga boendekostnader.
            Sverige behöver skapa bättre villkor för byggande av hyresrätter
            och hyresboende. Inriktningen bör vara att skapa möjligheter för
            alla att kunna få en bostad till rimlig kostnad och att skapa
            möjligheter för näringslivet att utvecklas och kunna efterfråga
            den arbetskraft som behövs. Vi socialdemokrater anser att det
            behövs ett fortsatt stöd för nyproduktion av hyresrätter i lägen
            där marknaden visar sitt tillkortakommande och för att tillgodose
            målet om allas rätt till en god bostad till en rimlig kostnad.
          </p>
          <head type="h2" xml:id="i-ATAnZS9bjJY1p6Zgf1D57p">
            Hyressättning
          </head>
          <p xml:id="i-YbvkDqS3fn522C22vNLjzp">
            I framtidens allt rörligare samhälle där människor kommer att
            flytta runt mer spelar hyresrätterna en viktig roll. För oss socialdemokrater
            är ett stabilt hyressättningssystem av avgörande betydelse för
            en fungerande hyresmarknad. Marknadshyror är inte den modell som
            gynnar hyresgäster med vanliga inkomster. Därför avvisar vi socialdemokrater
            de förslag som lämnas i slutbetänkandet från Utredningen om allmännyttan
            SOU 2008:38 EU, allmännyttan och hyrorna . Utredningens förslag
            om efterfrågestyrda hyror kan komma att innebära 50150 % i de
            tre storstadsregionerna och 2050 % i mellanstora städerna. Hyreshöjningarna
            kan leda till att drygt 50 000 hushåll med låga inkomster kan
            tvingas från storstädernas attraktiva områden. Det är mer än 70
            000 personer som kan tvingas flytta enligt beräkningar från Hyresgästföreningen.
            Utredningens förslag innebär även att statens makt över hyressättningen
            ökar på bekostnad av marknadens parters makt.
          </p>
          <p xml:id="i-CSUAxwbp9M6EfEJP9sshb7">
            Vi socialdemokrater vill i stället se en hyressättning som styrs
            av andra principer än enbart utbud och efterfrågan. En begränsning
            i hur mycket hyrorna får höjas måste finnas kvar för att motverka
            ockerhyror och försäkra hyresgästens faktiska besittningsskydd.
            Ett sätt att uppnå detta mål kan vara aktiv politik och ett mer
            framsynt ansvarstagande från parterna på bostadsmarknaden inom
            i stort sett nuvarande bruksvärdessystem. Skillnaden mellan den
            hyresnivå som är resultat av någon form av bruksvärdessystem och
            vad det skulle bli med marknadshyror får heller inte bli för stor.
            Då kommer problemen med svartkontrakt, ombildning till bostadsrätt
            och minskad nyproduktion av hyresrätter bli allt svårare att bemästra.
            Vi menar att man måste överväga hur man långsiktigt kan förbättra
            de ekonomiska förutsättningarna för hyresrätten och därmed balansen
            mellan upplåtelseformerna.
          </p>
          <head type="h2" xml:id="i-YB6BhsaC9yvdJmEPDkifh1">
            Ett nytt stöd till byggandet av små klimatsmarta hyresrätter
          </head>
          <p xml:id="i-C8RWBqWYEv8a7HQoeLwb4K">
            Den borgerliga politiken har lett till att byggandet av hyresrätter
            kraftigt minskat enligt siffror från Boverkets indikatorer. Påbörjandet
            av hyresrättsbyggandet har minskat med 63 % under första halvåret
            2007 jämfört med första halvåret 2006, och värst är det i Stockholm
            där minskningen är 75 %. Under 2008 kan vi se en minskning med
            20 % av byggandet av hyresrätter jämfört med 2007.
          </p>
          <p xml:id="i-Ey72F9HFaqB7t3QtWYnfUK">
            Detta är en oroande och farlig utveckling. Inte minst eftersom
            vi i dag har stora ungdomskullar som är på väg ut på bostadsmarknaden.
            Vi socialdemokrater vill bryta denna negativa utveckling den borgerliga
            politiken medfört och införa ett nytt investeringsstöd. Det ska
            vara ett stöd som stimulerar byggande av hyresrätter men också
            sätter fokus på hållbarhet och framtid, och det ska vara ett grönt
            investeringsstöd som stimulerar byggandet av billiga och miljövänliga
            hyresbostäder samt stimulerar produktion av mindre lägenheter
            till låga hyror. Till skillnad mot tidigare investeringsstöd vill
            vi ställa krav på att produktionen och driften av nya fastigheter
            ska vara miljövänlig.
          </p>
          <head type="h2" xml:id="i-JTNrcLrLLX5xLb7Eh8zDs6">
            Allmännyttan till nytta för alla
          </head>
          <p xml:id="i-6abVrTDHzqgKSi3bPCgSSo">
            Tillgången till goda bostäder för alla medborgare har utgjort
            en central del i den svenska välfärdspolitiken. Rätten till en
            bostad är lagfäst i Sveriges grundlag. Det tidigare målet för
            bostadspolitiken var att skapa förutsättningar för alla att leva
            i goda bostäder till rimliga kostnader och i en stimulerande och
            trygg miljö. Genomförandet av bostadspolitiken vilar på en ansvarsfördelning
            mellan stat och kommun, där staten har ansvar för det övergripande
            regelsystemet och kommunerna har ansvar för bostadsförsörjningen
            lokalt. Målet om en social bostadspolitik har av den moderatledda
            regeringen ersatts med ett vagt mål som innebär långsiktigt väl
            fungerande bostadsmarknader där konsumenternas efterfrågan möter
            ett utbud av bostäder som svarar mot behoven. Detta duger inte.
            För oss socialdemokrater är bostaden något mer än bara en handelsvara.
          </p>
          <head type="h2" xml:id="i-FgZ6xiDKNqqPXYnEi9pci5">
            Allmännyttans historia och dess dubbla syften
          </head>
          <p xml:id="i-LTkKih8FzNmRhkQQ3Q8NmA">
            Alltsedan 1940-talet har de allmännyttiga bostadsföretagen haft
            en avgörande betydelse för tillkomsten av bra bostäder för familjer.
            Under en lång period byggde vi gemensamt upp ett allmännyttigt
            bostadsbestånd präglat av självkostnadsprincipen. Bostadsbeståndet
            skulle vara stort och attraktivt för breda grupper på bostadsmarknaden,
            oavsett inkomst eller bakgrund. Det var ett ideologiskt vägval.
            Vi valde inte den kontinentala metoden att bygga särskilda socialbostäder
            för dem som har det allra sämst ställt. Vi valde en public housing-
            modell för att undvika stigmatisering.
          </p>
          <p xml:id="i-SiNPTDUB7YHS8VmpdxDtmn">
            Från att ursprungligen ha varit en närmast marginell företeelse
            svarade de kommunalt ägda allmännyttiga bostadsföretagen under
            en lång rad år för en stor del av tillskottet av bostäder på den
            svenska bostadsmarknaden. För att kunna lösa sina dubbla uppdrag
            måste allmännyttan rikta sig till alla medborgare, oavsett inkomst,
            familjestorlek eller social ställning. Därigenom möjliggörs en
            social interaktion mellan individer med olika bakgrund, vilket
            i sin tur kan reducera de följdproblem som uppstår när ekonomiskt
            svaga och socialt utsatta grupper koncentreras till vissa områden.
            I dag har denna sociala inte-grationsfunktion kompletterats med
            en etnisk dimension.
          </p>
          <p xml:id="i-7kodRsyHhsXEBMbWKpkM1D">
            Denna bakgrund måste finnas med om man ska förstå det dubbla
            syftet med uppbyggnaden av allmännyttiga bostadsföretag, huvudsakligen
            med kommunerna som huvudmän. Detta dubbla syfte är dels att tillhandahålla
            bostäder av god kvalitet till rimliga kostnader för ekonomiskt
            svaga och utsatta grupper, dels att fungera socialt integrerande.
          </p>
          <head type="h2" xml:id="i-Jz6tSydqchZT3scvqaepzd">
            Ett bostadspolitiskt och arbetsmarknadspolitiskt instrument för
            kommunerna
          </head>
          <p xml:id="i-4UxanHND9g88NDyPKtc21H">
            Kommunala bostadsföretag har under lång tid varit ett viktigt
            instrument för att främja en social bostadspolitik. Skälet till
            att kommuner äger och förvaltar bostäder har varit att främja
            målet om goda bostäder till rimliga kostnader åt alla. De kommunala
            bostadsföretagen ska dock, inom ramen för självkostnadsprincipen,
            bedrivas effektivt och långsiktigt inom ramen för de förutsättningar
            som ges av det uppdrag företagen har. På så vis kan bolaget också
            anpassa beståndet till behoven hos olika grupper ungdomar, studenter,
            barnfamiljer, äldre.
          </p>
          <p xml:id="i-2urawF9LsBQtNaJzSjbCWp">
            Vi socialdemokrater vill fortsätta att utveckla de allmännyttiga
            bostadsföretagen på ett sådant sätt att ägarna ges professionella
            möjligheter att ta sitt bostadspolitiska ansvar. I det sammanhanget
            bör en tydlig definition av begreppet fastställas och ett socialt
            uppdrag formuleras. Det kan därför behöva övervägas om det krävs
            en större tydlighet gentemot kommunerna om att leva upp till sitt
            bostadsförsörjningsansvar och då särskilt ansvaret om boende till
            rimliga kostnader. Kommunernas bostadsförsörjningsansvar bör baseras
            på kunskap om de verkliga behoven på bostadsmarknaden och arbetsmarknaden.
            Det är angeläget att kommunerna genom de allmännyttiga bostadsföretagen
            bidrar till ett varierat utbud på de lokala bostadsmarknaderna.
            På så vis förbättras möjligheterna för den enskilde att få en
            bra bostad, vilket är ett viktigt välfärdspolitiskt mål, samtidigt
            som utveckling inom näringsliv och arbetsmarknad främjas.
          </p>
          <head type="h2" xml:id="i-JgJiTDWyZM8pFmBKaqHbXw">
            Utförsäljningarna av allmännyttan är ett steg i fel riktning
          </head>
          <p xml:id="i-LMyPXFJfW2iHE4pRrZBd2g">
            Intressant att notera är att andelen ekonomiskt svaga eller i
            övrigt utsatta grupper i allmännyttan ökar ju mindre företaget
            är. Detta tyder på att relativt sett stora allmännyttiga bostadsföretag
            är viktiga om just allmännytte- och integrationstanken ska kunna
            få utrymme. Med små företag riskerar uppenbarligen allmännyttan
            att utvecklas i högre grad mot boende för marginaliserade grupper.
            I takt med utförsäljningarna av allmännyttan har allmännyttan
            blivit alltmera lik socialbostäder. Detta visar bostadsforskarna
            Bengt Turner och Anna Magnusson med all önskvärd tydlighet i sina
            studier av utförsäljningarna av allmännyttan.
          </p>
          <p xml:id="i-V6vbKnbgWkfBadDtF5fzMW">
            Vi socialdemokrater vill investera i blandade upplåtelseformer.
            Därför är regeringens klartecken för utförsäljning av hyresrätter
            i attraktiva områden som redan domineras av bostadsrätter ett
            steg i fel riktning. Utförsäljningarna kommer att öka på stigmatiseringen
            av allmännyttan och i förlängningen bidra till skapandet av socialbostäder.
          </p>
          <head type="h2" xml:id="i-L3tLaEVq8RFgAHtK5AR6Bj">
            Klarare regler för ombildningar
          </head>
          <p xml:id="i-UamFcZyQBZR6K3uzaBQfT8">
            Genom slopandet av tillståndsplikten vid ombildning från hyresrätt
            till bostadsrätt har regeringen försvagat hyresrättens ställning
            och därmed hyresgästernas ställning. De hyresgäster som medvetet
            valt att bo hos en allmännyttig hyresvärd riskerar numera att
            tvingas in i valet mellan att medverka i en bostadsrättsombildning
            eller att bli hyresgäst hos sina grannar.
          </p>
          <p xml:id="i-WPmgnMW5CQ9kMEFB6qSuui">
            Enligt bostadsrättslagen krävs att två tredjedelar av hyresgästerna
            vid en omröstning stöder beslutet om att köpa fastigheten. I de
            fall det inte finns en sådan majoritet kan det tyckas rimligt
            att fastigheten ska kvarstå som hyresrätt, men så är inte fallet.
            I stället kan det ordnas nya omröstningar gång på gång med mellanliggande
            övertalningskampanjer. När en stor andel av hyresgästerna röstar
            emot en ombildning bör de ges rätten att tryggt kunna fortsätta
            att bo på det sätt de en gång valt. Förfarandet vid bostadsrättsombildning
            behöver bli tydligare och mer rättssäkert. Det behöver införas
            en begränsning av antalet omröstningar inom en begränsad tidsperiod.
          </p>
          <head type="h2" xml:id="i-PFcg5jrethjHDQXgEBrnUe">
            En långsiktig självkostnadsprincip är nödvändig för upprustningen
            av våra mest slitna bostadsområden
          </head>
          <p xml:id="i-MPt9HngUT7uEUpFY4AkTn6">
            För oss socialdemokrater är bostadspolitiken ett centralt område
            för välfärdspolitiken. Ansvaret för bostadspolitiken är en både
            nationell och lokal angelägenhet som bör försvaras. Villkoren
            och förutsättningarna för allmännyttiga och kommunala bostadsföretag
            behöver förstärkas för att syftet med de allmännyttiga bostäderna
            lättare ska kunna uppnås.
          </p>
          <p xml:id="i-24q3LGyApNUR8gAtVC1e9c">
            Exemplet Gårdsten har visat hur viktigt det är att sätta samhällsnyttan
            framför egennyttan. Man kan inte på marknadens villkor och krav
            på avkastning rusta upp de områden som är i störst behov. Därför
            behöver Sverige behöver en bostadspolitik där kommunala bostadsföretag
            drivs enligt en långsiktig självkostnadsprincip snarare än av
            ett vinstmaximeringsperspektiv. Regeringens utredning SOU 2008:38
            EU, allmännyttan och hyrorna föreslår att de allmännyttiga bolagen
            ska drivas som om företaget vore en marknadsekonomisk investerare.
            Utredningen kräver alltså att alla investeringar som ett allmännyttigt
            bolag gör måste överrensstämma med vad en marknadsekonomisk aktör
            förväntar sig få i utdelning av investeringen.
          </p>
          <p xml:id="i-4gZFhDwXwK1gHUP41Hocm9">
            I sin rapport Affären Gårdsten har förnyelsen av Gårdsten varit
            lönsam? undersöker nationalekonomerna vid KTH och avdelningen
            Bygg- och fastighetsekonomi Institutionen för Fastigheter och
            byggande Stellan Lundström och Hans Lind om upprustningen av Göteborgsförorten
            Gårdsten har varit ekonomiskt lönsam. Strikt företagsekonomiskt
            har inte upprustningen varit lönsam. Däremot har upprustningen
            av Gårdsten varit lönsam på en samhällelig nivå. Rapporten identifierar
            ett antal viktiga förutsättningar för den lyckade upprustningen,
            nämligen att det krävs ett kraftfullt, uthålligt och målinriktat
            bostadsföretag samtidigt som det måste finns tydliga direktiv
            och en tydlig affärsidé.
          </p>
          <p xml:id="i-46uZQVvDnxEbNmhGhcVaiD">
            De allmännyttiga bostadsföretagen är av flera skäl viktiga som
            ett icke vinstbaserat alternativ på bostadsmarknaden. Allmännyttiga
            bostadsföretag som tillhandahåller goda bostäder för alla, oavsett
            inkomst eller andra särskilda behov, innebär att också de sämst
            ställda får möjlighet att på hela hyresmarknaden efterfråga en
            bostad av god kvalitet till rimlig hyra.
          </p>
          <p xml:id="i-VW5yfKcULgZH61XErBwBnQ">
            Självkostnadsprincipen behöver därför ytterligare preciseras,
            och det behöver närmare belysas vilka kostnader som ska anses
            som nödvändiga kostnader för bostadsverksamhetens bedrivande.
            Det finns behov av att tydliggöra vad som ska gälla för kommunala
            bostadsföretag. Om det förekommer att vinstutdelningsbegränsningen
            kringgås på olika sätt måste lagstiftningen bli tydligare. Eftersom
            kommunala bostadsföretag levererar en allmännyttig tjänst tillgång
            till goda bostäder till kommunmedlemmar, behöver kommunallagens
            likställighetsprincip respektive självkostnadsprincip tillämpas
            på kommunala bostadsföretag. Kommunala bostadsföretag ska betraktas
            som en investering i en social bostadspolitik och inte som en
            del av den kommunala förmögenhetsförvaltningen.
          </p>
          <head type="h2" xml:id="i-EpLi24X65VFXYsFbdkCBgH">
            Investera i ett miljardprogram för miljonprogrammen
          </head>
          <p xml:id="i-WfcPRLnZvxbhCGptouW9nY">
            Den borgerliga regeringens kraftigt sänkta fastighetsskatt för
            de mest värdefulla fastigheterna utgör en pinsamt tydlig klasspolitik
            med stora, delvis ofinansierade, omfördelningar till fastighetsägare
            i de mest välbeställda områdena. Det är sannerligen inte i dessa
            områden som det krävs något miljardprogram för ett bättre boende.
            Räntan på uppskovsbelopp i samband med försäljning av bostad försämrar
            dessutom rörligheten på bostadsmarknaden. Det har blivit dyrare
            att byta bostad. Samtidigt har stöden till nyproduktion av flerfamiljshus
            tagits bort, vilket gör det ännu svårare för unga, flyktingar
            och andra att över huvud taget etablera sig på bostadsmarknaden.
          </p>
          <p xml:id="i-7XoxCN4mt3VGxHVQQpESLF">
            Samtidigt som de allra rikaste får stora skattesänkningar vet
            vi att det finns ett stort renoveringsbehov i det befintliga beståndet
            i miljonprogramsområdena. Genom denna blå skatteväxling sker en
            enorm förmögenhetsöverflyttning till de människor som redan i
            dag har en bra situation på bostadsmarknaden. Därför vill vi socialdemokrater
            att en satsning på miljonprogramsområdena prioriteras. Skillnaden
            mellan olika bostadsområden ökar, särskilt i de större städerna.
            Boendet har blivit en klassindikator, varför vi tror att det är
            väsentligt att öka utbudet av attraktiva bostadsområden. Det finns
            bostadsområden där husen förvisso har bra lägenheter med god standard,
            men området eller stadsdelen i sin helhet har brister.
          </p>
          <p xml:id="i-GqfWcwUU7GDEofCGqvVkjG">
            Vi vill ha fler attraktiva bostadsområden där människor trivs
            och där företag vill etablera sig. Ett intressant förslag i denna
            riktning är att Sabo har annonserat att man vill att allmännyttan
            ska gå i bräschen för supersnabbt Internet. Men allmännyttan kan
            vara en föregångare i bostadssektorn på flera sätt. Man kan vara
            ledande inom klimatmässigt byggande av friska hus som hindra exempelvis
            allergier.
          </p>
          <p xml:id="i-MVrokaBWwVbgsefnVqWaKB">
            Allmännyttan kan bidra till en stadsutveckling där en bättre
            variation av bostäder och affärer, restauranger och arbetsplatser
            blandas och tillgången till kommunikationer är god. Upprustning,
            ombyggnad och förnyelse av redan befintliga hus och miljöer måste
            prioriteras i ord och handling. Staten har ett ansvar för samordning,
            ansvarsfördelning och kompetensförsörjning. För att driva på utvecklingen
            lokalt bör staten ta initiativ tillsammans med andra berörda,
            fastighetsägare, kommuner och näringsliv, så att stadsförnyelse
            av de mest utsatta bostadsområdena prioriteras. Vi måste bygga
            en socialt, ekonomiskt och ekologiskt hållbar allmännytta i miljonprogrammens
            flerbostadshus. Det finns i dag goda exempel hur man kan lyckas
            med detta, men vi vill se många fler. Därför vill vi investera
            i ett miljardprogram för miljonprogrammen.
          </p>
        </div>
        <div type="motSignatures">
          <list>
            <item xml:id="i-LAFq92cS5pqcz6cwgRY2Qs">
              Carina Moberg (s)
            </item>
            <item xml:id="i-VHxEE3PwkGCBh5g5rwYncB">
              Gunnar Sandberg (s)
            </item>
            <item xml:id="i-Cq8zNjf5fxZvb3MEVq2PK2">
              Christina Oskarsson (s)
            </item>
            <item xml:id="i-CEmkB6ojKGMP8uuEUL95NA">
              Rose-Marie Carlsson (s)
            </item>
            <item xml:id="i-5G8CoAmtdRmsdChpEMYNG5">
              Johan Löfstrand (s)
            </item>
            <item xml:id="i-2KS7ab7e9k8wSvoG1U1eBT">
              Fredrik Lundh (s)
            </item>
            <item xml:id="i-95TdfYo1ZeiKUg8fZAo2ui">
              Eva Sonidsson (s)
            </item>
          </list>
        </div>
      </div>
    </body>
  </text>
</TEI>
