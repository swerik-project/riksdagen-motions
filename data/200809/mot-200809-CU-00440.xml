<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00440">
  <teiHeader>
    <fileDesc>
      <titleStmt>
        <title>Sms-lån och överskuldsättning</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sms-lån och överskuldsättning</title>
          <idno type="rdwebb">GW02C440</idno>
          <rs type="number">C440</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C440/text</ref>
          <ref type="dokument_url_html">http://data.riksdagen.se/dokument/GW02C440</ref>
          <ref type="dokumentstatus_url_xml">http://data.riksdagen.se/dokumentstatus/GW02C440</ref>
          <ref type="doc">http://data.riksdagen.se/fil/26F8CF15-1349-4F95-8906-27A264C8D00C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-91hMvfMKxWyid3QgXPckPo" type="signed"/>
        <correspContext corresp="i-91hMvfMKxWyid3QgXPckPo">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction type="numbering" xml:id="i-HQdvqTayeMBfzi5P1RJRci">
          <date when="2008-10-08"/>
        </correspAction>
        <correspAction type="submission" xml:id="i-Fneiqmxv8vkh2mqg4RrrvY">
          <date when="2008-10-07"/>
        </correspAction>
        <correspAction type="transfer" xml:id="i-9Drjbo7FXiRVmnu4R4mPM1">
          <date when="2008-10-07"/>
        </correspAction>
        <correspAction type="assigned" xml:id="i-YMu8ZuP17DXRLCeAznhjdh"/>
        <correspContext corresp="i-YMu8ZuP17DXRLCeAznhjdh">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-THAMVQ3wQqAUTwioLk8XgQ">
            Förslag till riksdagsbeslut
          </head>
          <list style="ol">
            <item xml:id="i-A6cDaGNzXtEG1bNfDyBVzH">
              Riksdagen tillkännager för regeringen som sin mening vad som
              anförs i motionen om att införa mål för politikområdet Konsumentpolitik.
            </item>
            <item xml:id="i-DdM1KM85HYARNzBAfubB4t">
              Riksdagen tillkännager för regeringen som sin mening vad som
              anförs i motionen om information till ungdomar om privatekonomiska
              frågor såsom sms-lån och snabba krediter.
            </item>
            <item xml:id="i-EEH7gsq93KsLkAuGDkYuXW">
              Riksdagen tillkännager för regeringen som sin mening vad som
              anförs i motionen om skärpt kreditprövning.
            </item>
            <item xml:id="i-N8GcLRc8eBpw5mbdodAMKe">
              Riksdagen tillkännager för regeringen som sin mening vad som
              anförs i motionen om en tidsgräns för indrivning av skulder.
            </item>
            <item xml:id="i-AVGocTRjQkZkmpYeu6E6nM">
              Riksdagen tillkännager för regeringen som sin mening vad som
              anförs i motionen om betänketid för konsumenten.
            </item>
          </list>
        </div>
        <div type="motContent">
          <head type="h1" xml:id="i-GKrEUTgPnSY1bYgmqh5crj">
            Motivering
          </head>
          <p xml:id="i-ShNEPsGJkF1ekFrmkBLELw">
            Den moderatledda regeringen avskaffade det tidigare konsumentpolitiska
            målet Trygga konsumenter som handlar hållbart och dess delmål
            med fokus på hushållning av egna och gemensamma resurser. Det
            ersattes med följande mål: Konsumenterna har makt och möjlighet
            att göra aktiva val. Något delmål om hållbarhet finns inte med,
            och därmed försvinner hållbarhetsaspekten i konsumentpolitikens
            målsättningar. Regeringens målsättning säger inte någonting om
            olika människors förutsättningar. Att göra egna och aktiva val
            är inte en självklarhet för alla. Det är inte alltid så enkelt
            i dagens konsumtionssamhälle.
          </p>
          <p xml:id="i-CzQbKTWbHtxaiipC7CndEh">
            Trots att det borde vara självklart för alla att våra konsumtionsmönster
            är en avgörande fråga för ett hållbart samhälle tar regeringen
            bort hållbarhetsmålet från konsumentpolitiken. Att inte ha miljön
            i åtanke när det gäller våra konsumtionsmönster är en oansvarig
            politik för framtiden. Därför bör de tidigare konsumentpolitiska
            målen återinföras.
          </p>
          <head type="h2" xml:id="i-KzPrZtvB58tCWgAcQS46vX">
            Överskuldsättning
          </head>
          <p xml:id="i-JU821utR7EQtTAkyr6dQ77">
            Problem med överskuldsättning är något som kan drabba en människa
            när som helst i livet. Speciellt utsatta är dock våra unga. Konsumtionshetsen
            är som mest tryckande för en ung och osäker person. Lån på fem
            minuter, lån på åtta minuter, pengar på ditt konto inom 15 minuter.
            Erbjudandena haglar i annonser och på nätet. Enda kravet hos vissa
            kreditgivare är att man ska ha en ordnad ekonomi, taxerad inkomst
            på 24 000 kronor per år, det vill säga 2 000 kronor per månad.
            Det är lätt att falla dit och köpa sig en livsstil man inte har
            råd med. Särskilt utsatta är de ungdomar som saknar ekonomiskt
            stöd av familj och andra nätverk. Klassamhället återskapas, och
            priset kan en ung person få betala i decennier.
          </p>
          <p xml:id="i-NAFbToz7ZTTsGYNrykYgAF">
            Vi har sett en oroväckande trend att obetalda sms-lån ökar i
            rekordfart. Antalet betalningsförelägganden för obetalda sms-lån
            visar rekordsiffror i den senaste statistiken. Under årets första
            sex månader kom 17 299 sådana ansökningar in. Den kan jämföras
            med 20 418 ansökningar för hela 2007. Fortsätter ökningen i samma
            takt kommer en fördubbling av obetalda sms-lån att ske under året.
            Under andra halvåret 2006 kom det in 1 407 ärenden om obetalda
            sms-lån. (Källa: SMS-rapport första halvåret 2008, Kronofogdemyndigheten,
            augusti 2008)
          </p>
          <p xml:id="i-DR9Vkz8piwsBWHvT9JAvj">
            Positivt är dock att ungdomarnas andel har minskat. För ett år
            stod ungdomar för 40 procent av ansökningarna till kronofogden.
            I dag har siffran minskat till 29 procent. Trots detta är det
            betydligt fler ungdomar som får problem i dag än för ett år. Behållningen
            av statistiken är att man faktiskt kan nå unga med ett budskap.
          </p>
          <p xml:id="i-WujMffjyYUhw6TQCDp5Kx3">
            Tyvärr dras frågan om sms-lån i långbänk. Regeringen vill invänta
            ett EU-direktiv om lån under 200 euro (ca 1 900 kr) som träder
            i kraft 2010. Det är ett oansvarigt sätt att hantera ungdomars
            framtid på och tiotusentals ungdomar riskerar att fastna i livegenskap
            under tiden. Därför kräver vi att regeringen agerar tidigare än
            det EU-direktiv man nu har valt att invänta. Varje medlemsland
            har möjlighet att fatta egna beslut i frågan, och med anledning
            av utvecklingen på detta område bör regelverket skärpas.
          </p>
          <head type="h2" xml:id="i-EQSAX4V2qtKrGSMi4Y7P8F">
            En samhällsekonomiskt oansvarig låneform
          </head>
          <p xml:id="i-UsjEb4UiT19K1CcVGUwU4m">
            Självklart ska också yngre personer kunna låna pengar. En stor
            del av vår ekonomi bygger på investeringar för lånade pengar.
            Vi socialdemokrater bröt ny mark med bolåneinstitutet SBAB som
            har pressat ned boräntor så att vanligt folk kan förverkliga sina
            bostadsdrömmar.
          </p>
          <p xml:id="i-LkeHe6UbNaoyYvZ2E7TLdz">
            Vad som inte är bra är låneformer där många inte klarar att betala
            tillbaka sina skulder. Snabba krediter såsom sms-lån går inte
            till långsiktiga investeringar. Sms-lån går i stället till positionell
            statuskonsumtion och betalande av löpande utgifter och till att
            betala av andra lån enligt deras egna kommentarer i olika undersökningar.
            Många klarar inte att betala tillbaka de skyhöga räntorna, alternativt
            avgifterna. Det finns ingen samhällsekonomisk grund för att acceptera
            konsekvenserna av sms-lånen i den form de finns i dag. Tillväxt
            bygger på företagsamhet, trygghet och investeringar i innovation.
          </p>
          <head type="h2" xml:id="i-LHXZzFV6PfhTR8nrrnaFSJ">
            Investera i information för ungdomars mod, kraft och företagsamhet
          </head>
          <p xml:id="i-KqiHHFDTgGpQnmvgEzyqyv">
            Ungdomar behöver få kunskap och information för att motverka
            den utveckling som vi ser i dag. Beroende på ungdomarnas ålder
            behövs olika information om konsekvenserna, och det måste bli
            obligatoriskt för att ge någon effekt.
          </p>
          <p xml:id="i-JQLfEhp146566wGxo6z5Gf">
            Därför vill vi socialdemokrater att riksdagen ger regeringen
            i uppdrag att utarbeta ett program för att utbilda unga konsumenter
            i privatekonomi samt aktuella frågor som sms-lån. Utbildning och
            information måste ske tidigt för att få effekt. Vi socialdemokrater
            vill investera i våra unga.
          </p>
          <head type="h2" xml:id="i-ER36AuQJKXLrcvkJvzDBkH">
            Skärpt kreditprövning
          </head>
          <p xml:id="i-2SnNardbZxKgUFaT3dJCW6">
            Vi socialdemokrater vill skärpa kreditprövning på sms-lånen.
            Kreditprövning är en färskvara och är ofta inaktuell och baseras
            på tidigare års deklarerade inkomst och inte den aktuella inkomsten
            vid lånetillfället. Staten bör därför ge Konsumentverket och Skatteverket
            i uppdrag att utforma skarpare regler för kreditbedömning så att
            aktuell inkomst beaktas. Det finns undantag i lagstiftningen som
            innebär att kreditgivarna inte behöver göra nämnvärd kreditprövning
            för lån som är kortare än tre månader. Det är ett undantag som
            vi anser bör ses över.
          </p>
          <head type="h2" xml:id="i-5k91BPYaebcBZaNTXKWJqT">
            Tidsgräns för indrivning av skulder
          </head>
          <p xml:id="i-TB8TkvLdusyPbZ6gMQaxH7">
            Det bör också ställas krav på fordringsägaren innan ansökan om
            betalningsföreläggande skickas. En påminnelse måste skickas till
            gäldenären om att dessa kostnader kvarstår att betala och ge gäldenären
            en ny möjlighet att betala innan skulden skickas vidare till Kronofogdemyndigheten
            för indrivning. Anledningen till detta är att inkassoföretagen
            blivit allt aggressivare i sin indrivning av skulder. Även små
            belopp krävs in. Gäldenären kan, även sedan han har betalat sin
            skuld, bli krävd på ersättning för inkassokostnader och om ansökan
            om betalningsföreläggande görs normalt också på ombudsarvode.
            Dessa skulder förblir ofta obetalda och hamnar hos kronofogden,
            där de blir ännu större.
          </p>
          <head type="h2" xml:id="i-7BMLMYeVsoFc3sKqK5qr1f">
            Betänketid för konsumenten
          </head>
          <p xml:id="i-FSFbytf7M6DM7Dv1pvD8KN">
            Ett förslag som vi socialdemokrater lanserade i somras är en
            lagstiftad tidsfördröjning i systemet så att pengar inte kan betalas
            inom en kvart utan först efter en dag. Skriftligt avtal och e-legitimation
            är några sätt att få konsumenten att tänka till och stoppa impulsköp
          </p>
        </div>
        <div type="motSignatures">
          <list>
            <item xml:id="i-7GjD7CDUzPiU2rKxeaozMC" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-44s3KMf5o2EyLAMidyppKT" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-RHD2aiCfbUKwzYCTYRnaxQ" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-MgJHrJtExuW99cA9jq6obJ" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
            <item xml:id="i-UcBeKaQVR5N74NEWtA2PDG" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-QZNzdLaxhHrm7rWt5w8Z3Q" who="i-KCyyRs9HnkQhss61gii5F7">
              Fredrik Lundh (s)
            </item>
            <item xml:id="i-35fzQjHji1MVaGd19JsYKV" who="i-BNs9NctwwvjUQnQxyESNVd">
              Eva Sonidsson (s)
            </item>
          </list>
        </div>
      </div>
    </body>
  </text>
</TEI>
