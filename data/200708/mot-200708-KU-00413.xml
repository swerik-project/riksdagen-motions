<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00413">
  <teiHeader>
    <fileDesc>
      <titleStmt>
        <title>Stärkt äganderätt</title>
        <author corresp="i-P2x4fiHNXrW2XTzJZRJeJJ">av Bengt-Anders Johansson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt äganderätt</title>
          <idno type="rdwebb">GV02K413</idno>
          <rs type="number">K413</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K413/text</ref>
          <ref type="dokument_url_html">http://data.riksdagen.se/dokument/GV02K413</ref>
          <ref type="dokumentstatus_url_xml">http://data.riksdagen.se/dokumentstatus/GV02K413</ref>
          <ref type="doc">http://data.riksdagen.se/fil/80422C32-74B7-46D7-9766-F5A0BCF9454F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YHpoA39X3X4wWLJ9GDR1dW" type="signed"/>
        <correspContext corresp="i-YHpoA39X3X4wWLJ9GDR1dW">
          <note type="signatory" corresp="i-P2x4fiHNXrW2XTzJZRJeJJ"/>
        </correspContext>
        <correspAction xml:id="i-CRLAtR2kCX3DeWTbeowAbW" type="referral">
          <date when="2007-10-16"/>
        </correspAction>
        <correspAction xml:id="i-FRZ8LRHj2RwpJFjAgUsj1j" type="dismissal">
          <date when="2007-10-16"/>
        </correspAction>
        <correspAction xml:id="i-7grTn7Kghdn8i14B3SxuJS" type="numbering">
          <date when="2007-10-09"/>
        </correspAction>
        <correspAction xml:id="i-QEjGGqDPSP6hR5kvJD5W3V" type="submission">
          <date when="2007-10-05"/>
        </correspAction>
        <correspAction xml:id="i-DmHWwCW9sgyXaEnEd4CS1Z" type="transfer">
          <date when="2007-10-05"/>
        </correspAction>
        <correspAction xml:id="i-HiNGSyNv9qnEQKjywejE2j" type="assigned"/>
        <correspContext corresp="i-HiNGSyNv9qnEQKjywejE2j">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7vpBNzuDqwUoZ6c8zi1QMH" type="motBody">
        <div xml:id="i-6hKeu1yDCfN6r4Q3RS2kpA" type="motProposal" subtype="förslag">
          <head xml:id="i-9cNekgcXHaMf674DQxhBaG">
            Förslag till riksdagsbeslut
          </head>
          <p xml:id="i-CvbQraS2pJoiP5rnJ4bj7z">
            Riksdagen tillkännager för regeringen som sin mening vad som
            anförs i motionen om en förstärkning av äganderätten.
          </p>
        </div>
        <div xml:id="i-BZE3USMUc29dQV6dttgWbN" type="motContent">
          <head xml:id="i-7Ne5pjxBhPbTK95uKNS8tf" type="h1">
            Motivering
          </head>
          <p xml:id="i-Y1fgFwQKJc6ZQUzVjdyYdk">
            Ägandet av och omsorg om de egna tillhörigheterna är en djupt
            liggande känsla hos var och en; en känsla som inte har med politisk
            åskådning att göra utan snarare ligger i den mänskliga naturen.
          </p>
          <p xml:id="i-JjNQcRQSovRCF4YNDa29XG">
            Utöver detta finns det naturligtvis även andra motiveringar till
            varför vi bör ha en privat äganderätt. Här skall kort redogöras
            för två av de viktigaste av dem:
          </p>
          <p xml:id="i-BV3HyrEh742nzGaFutUHDj">
            1. Privat äganderätt är en nödvändighet för en fungerande marknadsekonomi.
          </p>
          <p xml:id="i-KcoZxd5q12issmY8XT4o8D">
            Och en fungerande marknadsekonomi är, i sin tur, det samhällssystem
            som bäst garanterar välfärd för människorna. Det marknadsekonomiska
            systemet har historiskt visat sig mest framgångsrikt både när
            det gäller att skapa ekonomisk tillväxt och vad avser förvaltning
            och utveckling av resurserna. Det finns ett samband mellan privat
            äganderätt och god skötsel av den ägda egendomen.
          </p>
          <p xml:id="i-YG3VNpDChxnBVFTU2rmsfj">
            2. Privat äganderätt krävs för upprätthållande av demokrati och
            rättsstat.
          </p>
          <p xml:id="i-BtWcSrqih2Cx7NNp7xgP4T">
            Historiskt finns det inga exempel på att en demokratisk rättsstat
            har existerat utan förekomst av privat äganderätt. I en demokrati
            är det den politiska majoriteten som slutligen avgör vilka intresseavvägningar
            som skall göras. Av denna anledning och för säkerställande av
            rättssäkerheten krävs att grundprincipen om privat äganderätt
            respekteras.
          </p>
          <p xml:id="i-HtvSMY8NdgCnFyHYP76oiw">
            Till detta kan läggas att förekomsten av klart definierade, skyddade
            äganderätter bidrar till ett samhälles lugn. När människorna inte
            behöver bekämpa staten eller varandra för att skydda sin egendom
            kan man istället odla andra intressen, såsom att utveckla sin
            egendom eller ägna sig åt någon kulturell gärning.
          </p>
          <head xml:id="i-QMyAZEhfKErSMeBGuWqfdo" type="h1">
            Vad är då äganderätt?
          </head>
          <p xml:id="i-WFLE8Jdk8gnnNfz5kzUbAo">
            Äganderätten är inget av naturen givet och oföränderligt. I vår
            dagliga verklighet kan man säga att äganderätten är vad rättsordningen
            gör den till varje land beslutar självt om äganderättens närmare
            innehåll.
          </p>
          <p xml:id="i-Tgf6XxkMRfbbMq7hmuorZ2">
            Man kan i vid juridisk mening tala om äganderätten som en förfoganderätt;
            en rätt att förfoga över något och att utesluta andra från denna
            rätt att förfoga. Rättsordningen avgör hur omfattande förfogandet
            får vara. En absolut oinskränkt äganderätt kan inget samhälle
            ha. Äganderättens omfattning avgörs av politikerna genom avvägningar
            mellan olika intressen.
          </p>
          <p xml:id="i-JCdbSG9aLm1Wys5m9TtNj">
            Ett utmärkande drag för äganderätten är att den innefattar både
            rättigheter och skyldigheter. Skyldigheterna ligger huvudsakligen
            i det faktum att man vid utövandet av sitt ägande, sitt förfogande,
            skall respektera samhällets normer. Dessa normer kan vara både
            legala och fristående etiska diton. Legala normer kan i detta
            sammanhang vara regler till skydd för den (verkligt eller inbillat)
            svaga parten, se arrende- och hyreslagstiftningen och konsumentskyddsregler.
            Kort sagt kan man säga att ägande medför ansvar.
          </p>
          <p xml:id="i-TKniT3DkzahwST9aqfjzKo">
            I ekonomiska resonemang utgår man från hushållning med knappa
            resurser. Äganderätten är ett verktyg för att reglera marknadsaktörernas
            tillgång till de knappa resurserna. Rättsekonomer pekar ofta på
            tre drag hos privat ägande.
          </p>
          <p xml:id="i-EB6vNoGQTCPfsnqDv1snqW">
            1. Det första är exkluderbarhet. Detta är ägarens möjlighet att
            själv använda sin egendom och att utesluta andra från att använda
            den. Om exkluderbarhet inte finns är incitamentet att vårda resursen
            svagt, vilket riskerar att leda till att resursen överutnyttjas.
            Detta har kallats för tragedy of the commons (allmänningarnas
            tragedi).
          </p>
          <p xml:id="i-4MZh1EiqZnNqndpguiQebk">
            2. Det andra är residualrätt. Denna betyder att ägaren har ett
            kostnadsansvar för sin egendom, men också rätt till de inkomster
            den genererar. Med andra ord; det innebär en risk att vara ägare
            en risk att behöva ta förluster. Samtidigt medför ägandet att
            man sköter om egendomen och genom de vinster den ger kan bibehålla
            eller förbättra resursen.
          </p>
          <p xml:id="i-KNzEwcmWpohqYcgarBJ5UH">
            3. Det tredje är avtalsfrihet. Denna innebär en möjlighet för
            ägaren att helt eller delvis överföra äganderätten till någon
            annan. Denna rätt måste precisera vem som har rätt att ingå avtal
            och under vilka premisser avtal blir giltiga.
          </p>
          <p xml:id="i-EnuKHSkypc5uELCWWRcbdR">
            Avslutningsvis kan återkopplas till det faktum att äganderätten
            inte är absolut. Dels måste en ägare ta hänsyn till andra intressen,
            enskilda såväl som allmänna. Dels måste dessa olika intressen
            dessutom vägas samman av lagstiftaren. Man bör kräva att det görs
            en rimlig avvägning av de olika intressen som gör sig gällande
            och att lagstiftaren i förbindelse med denna intresseavvägning
            låter äganderättens intressen väga tillbörligt tungt.
          </p>
          <head xml:id="i-JT9RE43e7ibyMQfhqRrurV" type="h2">
            Äganderättens praktiska betydelse för företagandet
          </head>
          <p xml:id="i-3utQGaifPRo7TGj4Bi9eGB">
            Vilken är då äganderättens största betydelse i det praktiska
            näringslivet? Jo, att äganderätten är ett verktyg för att trygga
            företagarens verksamhet. Ekonomisk och juridisk forskning visar
            att ju tydligare äganderättens innebörd är, desto större positiv
            betydelse får äganderätten för ekonomisk stabilitet och utveckling.
            Uttryckt på ett annat sätt innebär det att med klara och långsiktiga
            spelregler ökar företagarnas vilja till satsningar; till gagn
            för sysselsättning, utveckling och tillväxt. Och omvänt; ju fler
            och större ingrepp i den enskildes egendom och ju svårare dessa
            ingrepp eller deras effekter är att förutse, desto större blir
            osäkerheten om framtiden och desto sämre blir förutsättningarna
            för nya investeringar.
          </p>
          <head xml:id="i-2YVnunvLxxPn4Gh8nSWj9J" type="h2">
            Äganderätten och miljön
          </head>
          <p xml:id="i-U9BaoEsKhuxwTsZkf6HLjv">
            Äganderätten är ständigt ifrågasatt och utmanad. Under senare
            år har det framför allt varit olika slags miljöhänsyn som har
            hävdats bör inkräkta på äganderätten. Därför kan det vara lämpligt
            att säga något särskilt om just förhållandet mellan äganderätten
            och miljön.
          </p>
          <head xml:id="i-4TNVhQ4xsnG8vJsxaKNHNk" type="h3">
            Fråga om avvägning
          </head>
          <p xml:id="i-39nUffc1ufxLV97QvaNBU8">
            Människors verksamhet i form av produktion och konsumtion av
            varor och tjänster leder som en normal konsekvens till påverkan
            av miljön. Miljön påverkas och omvandlas som en följd av människors
            strävan att förbättra sina materiella villkor. Miljöpåverkan är
            normalt förenad med det materiella välstånd som flertalet anser
            vara en lika viktig del av välfärden som en god miljö. Skyddet
            av miljön torde därför inte kunna vara ett mål i sig själv.
          </p>
          <p xml:id="i-Ax1tFX9RdZx8N1UsGyqhbP">
            I många situationer måste därför miljöintressen vägas mot ekonomiska
            intressen. Resurserna bör användas så att de i varje enskilt fall
            bidrar till högst möjliga ökning av välfärden antingen i form
            av god miljö eller som en del i det materiella välståndet. Det
            är det politiska systemets uppgift att skapa förutsättningar för
            en sådan resursanvändning och inte enbart prioritera miljöskyddet.
          </p>
          <p xml:id="i-TbSeRrxZAoHfWKyyodV2sh">
            Denna avvägning har bl.a. behandlats av FN, som i sina riktlinjer
            för miljöpolitiken anger att omvårdnaden av miljön endast är ett
            av många medel att uppnå politikens överordnade mål; att öka människors
            välfärd. Således stadgar t.ex. Riodeklarationens princip 1, att
            i strävan mot en hållbar utveckling står människan i centrum.
          </p>
          <head xml:id="i-23tDRVQ1ZAXT94edk3QgWZ" type="h3">
            Myndighetsperspektiv
          </head>
          <p xml:id="i-WTchyHvaYb3s7rUcxmojgA">
            Samhällssystem kännetecknade av planhushållning med generella
            förbud samt tillståndsplikt för olika typer av verksamhet har
            historiskt visat sig bli tungrodda, byråkratiska samt utan förmåga
            att optimera välfärdsutbytet av använda resurser.
          </p>
          <p xml:id="i-LSJBGPYUpQhGXAn7pdALzg">
            Miljöbalken och stora delar av reformeringsarbetet avseende balken
            utgår i huvudsak från ett myndighetsperspektiv utan att ta tillräcklig
            hänsyn till de effekter som reglerna kan medföra för enskilda,
            såväl privatpersoner som näringsidkare av olika slag. Vid utformandet
            av olika typer av regleringar får man aldrig glömma att regleringar
            kan bromsa eller helt hindra tillväxten i ekonomin; den tillväxt
            som genererar de medel med vilka den centralt dirigerade miljövården
            finansieras.
          </p>
          <head xml:id="i-fa3tQZ4FdcHPQPQZRs7z1" type="h3">
            Marknadsekonomin och äganderätten
          </head>
          <p xml:id="i-CWwsKKoAiQ5frq6qNoHA2w">
            FN har i Riokonferensen Agenda 21 uttalat, att väl fungerande
            marknadsekonomier bör eftersträvas. Det marknadsekonomiska systemet
            innebär i princip en rätt för ägarna att själva bestämma över
            användningen av sin egendom men med rätt för myndigheterna att
            göra inskränkningar i äganderätten för att tillgodose angelägna
            allmänna intressen under förutsättning att ägaren får ersättning
            för hela sin ekonomiska förlust. Stat och kommun som beslutar
            om inskränkning i ägarens rätt skall således betala marknadens
            pris för att resurser tas i anspråk för allmänna ändamål i stället
            för i företagens produktion. Endast på detta sätt kan säkerställas
            att resurserna i varje enskilt fall används på sätt som bäst gagnar
            välfärden i samhället. Med andra ord måste man alltid göra en
            värdering och avvägning av kostnaderna för att uppnå miljövinster
            mot produktionsförluster.
          </p>
          <p xml:id="i-LwauaRpXWHdfyC41iBoUrV">
            Att ägare erhåller ersättning för att de hindras att använda
            sin egendom i produktionen är inte någon samhällsekonomisk kostnad.
            Däremot skulle en samhällsekonomisk kostnad uppkomma om resursen
            inte alls användes.
          </p>
          <p xml:id="i-3ZB8jNPKzspuebgM955QaF">
            Behovet av kontroll kan i ett marknadsekonomiskt system i huvudsak
            tillgodoses genom anmälningsplikt för särskilt miljöstörande verksamheter.
            Om en miljöstörning leder till fysisk skada på annans liv och
            hälsa eller egendom, ekonomisk skada, kan och bör sådana skador
            hanteras inom ramen för det straff-, skadestånds- och äganderättsliga
            regelsystemet.
          </p>
          <head xml:id="i-SJFTuzMx5WXL5rvmu9bnUK" type="h2">
            Egendomsskyddet i grundlagen
          </head>
          <p xml:id="i-LpezVPR14nfGBvMeMsYaJj">
            Regeringsformen 2 kap. 18 § stadgar följande:
          </p>
          <p xml:id="i-Gnfm52vuS3DE5iygmY3qvB">
            Varje medborgares egendom är tryggad genom att ingen kan tvingas
            avstå sin egendom till det allmänna eller till någon enskild genom
            expropriation eller annat sådant förfogande eller tåla att det
            allmänna inskränker användningen av mark eller byggnad utom när
            det krävs för att tillgodose angelägna allmänna intressen.
          </p>
          <p xml:id="i-XC9EN2usCoyDePrgcnwzT9">
            Den som genom expropriation eller annat sådant förfogande tvingas
            avstå sin egendom skall vara tillförsäkrad ersättning för förlusten.
            Sådan ersättning skall också vara tillförsäkrad den för vilken
            det allmänna inskränker användningen av mark eller byggnad på
            sådant sätt att pågående markanvändning inom berörd del av fastigheten
            avsevärt försvåras eller skada uppkommer som är betydande i förhållande
            till värdet av denna del av fastigheten. Ersättningen skall bestämmas
            enligt grunder som anges i lag.
          </p>
          <p xml:id="i-VMuGoUisWdDuB3yDreirEf">
            Tre rekvisit i bestämmelsen skall här uppmärksammas.
          </p>
          <p xml:id="i-Q5JmkGLmkxwV8qYuzCwB2D">
            1. För att expropriation eller rådighetsinskränkning skall kunna
            genomföras förutsätts att det sker för att tillgodose angelägna
            allmänna intressen, s.k. allmänintressen. Varken grundlagen eller
            dess förarbeten innehåller dock någon definition av vad som krävs
            för att ett intresse skall utgöra ett allmänintresse. I praktiken
            avgörs detta av den rådande politiska majoritetens uppfattning.
            Detta kan inte anses vara en tillfredsställande ordning i en rättsstat.
          </p>
          <p xml:id="i-TUQiZ3B54hxuD19VZP5MWa">
            För att ett allmänintresse skall erhålla erforderlig legitimitet
            fordras en tydligt utformad process för fastställandet av vad
            som utgör ett allmänintresse. Ett minimikrav för en sådan process
            är att den innehåller en ekonomisk analys genom vilken man kan
            konstatera att det aktuella intresset utgör ett genuint kollektivt
            ändamål, dvs. offentlig allmännyttig verksamhet utan vinstsyfte.
          </p>
          <p xml:id="i-JdACtkrej6Ptm8WTw68c19">
            2. Det lilla ordet krävs att expropriation eller annat sådant
            förfogande bara får genomföras om det krävs för att tillgodose
            angelägna allmänna intressen behandlas ofta mycket styvmoderligt.
          </p>
          <p xml:id="i-9kKGrXKRAnZNVefq4LHtss">
            Ordets innebörd torde rimligen vara att expropriation och rådighetsinskränkningar
            bara får genomföras om det inte finns någon marknad eller annan
            lösning baserad på frivillighet för utnyttjande av resursen i
            fråga.
          </p>
          <p xml:id="i-oX9YSkNsRcZQCXMtS2kB4">
            3. Grundlagen stadgar att den som blir utsatt för ingrepp i sitt
            ägande eller sin rådighet över en resurs skall vara tillförsäkrad
            ersättning för förlusten. Ordalydelsen ger inte utrymme för någon
            annan tolkning än att förlusten skall ersättas, dvs. att full
            ersättning skall utgå för den uppkomna skadan.
          </p>
          <p xml:id="i-JJX81RTDLJ6nKL8XfqzopQ">
            Det tar vanligtvis många år, uppemot ett decennium, att först
            utreda och sedan besluta om en ändring av grundlagen. Med utgångspunkt
            från bl.a. de synpunkter som framförts ovan beträffande tolkningen
            av vissa grundlagsstadganden, kan det synas mera verkningsfullt
            att inom ramen för gällande grundlagsbestämmelse istället reformera
            flera av de vanliga lagar som berör äganderättsliga frågor.
          </p>
          <head xml:id="i-5qY1tERczkarJognwD5bmN" type="h2">
            Detta behöver förändras!
          </head>
          <p xml:id="i-eUq2AHKyB8eY7SHGGygUd">
            Följande är en lista med exempel på bestämmelser som behöver
            reformeras i syfte att stärka äganderätten och lägga grunden till
            en effektiv resursallokering och en bättre utveckling för landet.
          </p>
          <head xml:id="i-VzRMsAsVsQbDs5kSYUXZ97" type="h3">
            Expropriationslagen
          </head>
          <p xml:id="i-QCj4B2t5KWazmopTsEiuAR">
            Expropriationslagstiftningen är ett av de allra viktigaste regelverken
            som behöver reformeras ur äganderättslig synpunkt. Expropriationslagen
            är den lag som stiftats med anledning av regeringsformen 2 kap.
            18 § sista meningen: Ersättningen skall bestämmas enligt grunder
            som anges i lag. Lagens bestämmelser utgör grund för intrångsersättning
            enligt både miljöbalkens och andra lagars ersättningsbestämmelser.
          </p>
          <p xml:id="i-oMPcAEoLZgTQGp6Hm8z1M">
            Några av de ändringar som jag anser bör övervägas är:
          </p>
          <p xml:id="i-TvcGkzLq9rozqzPT1pWAJe">
            Begränsa rätten för enskilda rättssubjekt att expropriera och
            göra intrång i kommersiella syften. Rätten till expropriation
            och intrång skall i princip reserveras för genuint kollektiva
            ändamål, dvs. offentlig allmännyttig verksamhet utan vinstsyfte.
          </p>
          <p xml:id="i-MR1pBea198p34gmHrRyrvp">
            Slopa presumtionsregeln, vilken innebär att fastighetsägaren
            inte får ersättning för den del av fastighetens värde som beror
            på förväntningar om ändringar i fastighetens pågående användning.
            I praktiken medför presumtionsregeln att stora delar av värdet
            av den fasta egendomen i Sverige inte är skyddad mot konfiskation.
            Det strider mot det allmänna rättsmedvetandet att medborgare kan
            berövas sin egendom mot en ersättning som är lägre än det värde
            som medborgarna själva åsätter egendomen när de avtalar med varandra
            på marknaden.
          </p>
          <p xml:id="i-HnjwRsb7MFsXLrfaHZLrF8">
            Höj ersättningsnivån vid expropriation och intrång.
          </p>
          <p xml:id="i-23VsZnnhReY7qUyWdhvBNU">
            En ersättning som uppgår till marknadsvärdet är inte tillräcklig
            kompensation för ägarens förlust. Att ägaren vid expropriationstillfället
            fortfarande äger sin fastighet innebär ju att fastigheten för
            honom är mer värd än det pris han kan få vid försäljning på marknaden.
          </p>
          <p xml:id="i-RgBE1XcSaAwnR4eY55k7nH">
            Den ersättningsberättigade ägaren skall inte som idag behöva
            bära bevisbördan för den skada som skall ersättas.
          </p>
          <p xml:id="i-EqGAZ3pT1pWSJoappcmfnu">
            En hög expropriationsersättning innebär att den exproprierande
            är mer benägen att träffa frivilliga avtal, vilket sparar samhället
            processuella kostnader och tidsutdräkt.
          </p>
          <p xml:id="i-NpadRewf4dJ58k53uG5PeP">
            Sammanfattningsvis anser jag att ersättningsnivån bör höjas till
            en nivå där fastighetsägaren inte får en lägre ersättning än han
            skulle ha varit beredd att godtaga som vederlag vid en frivillig
            överlåtelse ersättningen kan med fördel fastställas till marknadsvärdet
            med tillägg av en viss i lag fastställd procentsats.
          </p>
          <p xml:id="i-C5xRHH3JhcQ53ca5SABnvW">
            Exproprierad egendom skall endast få användas för det syfte för
            vilket den exproprierades. Om den exproprierade egendomen inte
            längre nyttjas i den verksamhet som föranledde expropriationen
            skall egendomen erbjudas återgå till den förre ägaren.
          </p>
          <p xml:id="i-BDsqQvLFpBVynUG213xjSA">
            Slopa avräkning av nytta mot skada vid bestämmande av ersättning.
            Det strider mot det allmänna rättsmedvetandet att den som drabbas
            av expropriation idag får utstå att ersättningen reduceras med
            hänsyn till den nytta som den exproprierade förväntas ha av expropriationen,
            samtidigt som andra kostnadsfritt kan dra fördel av nyttan.
          </p>
          <head xml:id="i-7cbo5Yp7B1b7GQqhpatSDb" type="h3">
            Miljöbalken
          </head>
          <p xml:id="i-sk5mKj7AfXRqRV3nDEk5e">
            Miljöbalken är en vittomfattande lagstiftning som skapades genom
            en sammansmältning av 16 lagar. Även i miljöbalken finns det mycket
            som behöver ses över i syfte att skapa balans mellan miljöhänsyn
            och äganderätt. De förslag som framförs nedan begränsas till vissa
            bestämmelser eller förhållanden som kan anses vara särskilt viktiga
            att förändra.
          </p>
          <p xml:id="i-28ZUCqhReTEL65TcDMwyuD">
            Vissa delar av miljöbalken utgår från vetenskapliga data som
            enda rättesnöre. För att inte leda till orimliga konsekvenser
            för enskilda näringsidkare eller privatpersoner måste miljöbalken
            därför i större utsträckning än idag förses med skälighets- och
            avvägningsbestämmelser. Detta gäller bl.a. vid tillämpningen av
            miljökvalitetsnormer.
          </p>
          <p xml:id="i-VKbaLYyQmCnGZGscESuPsD">
            En del verksamhetsutövare råkar ut för att tidigare beviljade
            tillstånd dras tillbaka. Förutsatt att de tidigare tillstånden
            har efterlevts bör det övervägas att medge ersättning till den
            drabbade verksamhetsutövaren.
          </p>
          <p xml:id="i-26JhX8QerR1co8mRUqpBe6">
            I bl.a. miljöbalken tillämpas i vissa ersättningssituationer
            en s.k. självriskregel . Denna innebär att den ersättningsberättigade
            inte får ersättning för hela skadan utan tvingas avstå en självrisk.
            Regler av detta slag torde inte stå i överensstämmelse med regeringsformen
            2 kap. 18 § och bör därför slopas .
          </p>
          <p xml:id="i-7Wkgicw5d2ZytEQcJJ1LMZ">
            Vid skyddandet av vattentäkter är det tänkt att kommunerna skall
            besluta om vattenskyddsområde enligt miljöbalken 7 kap. Två problem
            förknippade med vattenskyddsområdena är dock att flera kommuner
            har upptäckt att man genom miljöbalken 14 kap. istället kan införa
            begränsningar i brukandet av marken i anslutning till vattentäkten
            och på så vis undkomma att erlägga intrångsersättning till markägaren,
            samt att kommunerna alltför ofta tar till för stora områden för
            vattenskyddsområden; många gånger utan tillräckliga geologiska
            och hydrologiska undersökningar.
          </p>
          <p xml:id="i-MJF1FdviCwArMkznnvvQfq">
            Genom miljöbalkens bestämmelser om strandskyddsområden förhindras
            i princip byggande utmed kuster, runt sjöar och vattendrag. Undantagsvis
            kan dispens lämnas. Perspektivet bör vara omvänt. Det skall vara
            fritt att bygga i anslutning till områden enligt ovan medan byggförbud
            skall kunna meddelas för särskilt skyddsvärda områden.
          </p>
          <head xml:id="i-NFbM9xe78VSprqjcYS2itP" type="h3">
            Plan och bygglagen
          </head>
          <p xml:id="i-Xn7BNCK758kgDEXTuTsrvU">
            Vid exempelvis planering av samhällsbehövda infrastrukturstråk
            kan olika alternativ prövas under mycket lång tid. Processen kan
            pågå i decennier och inskränker under tiden markägarens möjlighet
            till förfogande över den aktuella marken. Detta är oacceptabelt,
            och en bortre tidsgräns för hur länge en planprocess får fortgå
            måste fastställas.
          </p>
          <head xml:id="i-MptfKAGYwxgF6Tpud5A7FD" type="h3">
            Minerallagen
          </head>
          <p xml:id="i-AQ6p4V8U4E4dqYNGjRbcdV">
            Ytterligare förändringar bör göras för att klargöra att mineralförekomster
            inom fastighetens gränser tillhör fastighetsägaren. Vidare bör
            fastighetsägarens ställning stärkas i samband med både undersökningsfasen
            och bearbetningsfasen.
          </p>
          <head xml:id="i-2kcrYZiEDfpAmBNsk8HuQX" type="h3">
            Ledningsrättslagen
          </head>
          <p xml:id="i-Mwz99URov8fwJSv9fUo8NK">
            En självklar utgångspunkt skall vara att inte tillåta tillämpning
            av ledningsrätt när det finns en fungerande marknad för ingående
            av frivilliga överenskommelser. Detta följer uttryckligen av rekvisitet
            krävs i regeringsformen 2 kap. 18 § och måste tydligt klargöras
            i ledningsrättslagen. En sådan ordning skulle bl.a. innebära att
            den som söker ledningsrätt för att uppföra mast för mobiltelefoni
            eller för att ersätta äldre nyttjanderättsavtal för befintlig
            telestation först måste bevisa att frivillig överenskommelse med
            berörd(a) fastighetsägare inte har kunnat nås.
          </p>
          <head xml:id="i-LqBB9yDucBkC3YQbifvUNr" type="h2">
            Tätortsnära skog
          </head>
          <p xml:id="i-7LTvWPNHqpxyGUuT5u4Z5x">
            Skogsägare med skogsmark i anslutning till tätortsnära mark har
            under senare år ålagts att visa särskild hänsyn till att det rörliga
            friluftslivet inte skall inskränkas. Markägaren får inte någon
            ersättning för dessa inskränkningar i sina möjligheter att fortsätta
            att på en konkurrensutsatt marknad bedriva rationell skogsskötsel.
            Detta kan inte anses tillfredsställande.
          </p>
          <head xml:id="i-2ucda3Vn8G3TVXFajFLJWE" type="h3">
            Exploateringsförbud
          </head>
          <p xml:id="i-JVqXLjX6fa6jjKVSW4aEFR">
            När en markägare förhindras att exempelvis exploatera en grusfyndighet
            får denne ingen ersättning. Det kan inte vara rimligt att en markägare
            förhindras exploatera sina tillgångar utan ersättning.
          </p>
          <head xml:id="i-RnmE62LDfpa58rU66ajKvP" type="h3">
            Allemansrätten
          </head>
          <p xml:id="i-Gd9ASJtDWcr3noypAra9fW">
            Allemansrätten är en mycket viktig rättighet. Om någon generation
            kommer den sannolikt att utgöra många svenskars enda möjlighet
            att komma ut i naturen i takt med att allt färre svenskar har
            släkt på landet. Allemansrätten är dock behäftad med vissa problem,
            särskilt i tätortsnära eller hästtäta områden där vissa markområden
            riskerar att förstöras till följd av för stort nyttjande. I dessa
            fall måste markägarna ha möjlighet att interimistiskt avlysa områden
            från allemansrättsligt nyttjande medan länsstyrelsen alternativt
            kommunen tar ställning till om det behövs mer permanenta möjligheter
            för fastighetsägaren att hindra ödeläggande slitage i markerna.
          </p>
        </div>
        <div xml:id="i-AzdtRbaRKtr8D9GGtqeFVY" type="signatureBlock">
          <list xml:id="i-6MYNDCmWdV5k6hR3KCSvVu">
            <item xml:id="i-Ny5FdjNQjPanEaGTBew6yz" who="i-P2x4fiHNXrW2XTzJZRJeJJ" type="signature">
              Bengt-Anders Johansson (m)
            </item>
          </list>
        </div>
      </div>
    </body>
  </text>
</TEI>
