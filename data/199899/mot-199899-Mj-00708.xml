<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Mj_0708/mot_199899_Mj_0708-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ708 MJ708
          </p>
          <p>
            Motion till riksdagen 1998/99:MJ708
          </p>
          <p>
            av Åsa Torstensson (c) En Nordsjökommission
          </p>
          <p>
            Bohusläns tång är kraftigt smittad av radioaktivt teknetium från
            upparbetningsanläggningen Sellafield i England. Danmark aktualiserar
            oljeutvinning utanför den danska nordkusten. En badstrand är fylld
            med skräp från Nordsjöns länder. Norge undersöker möjligheterna
            att spränga i det förgiftade svensk-norska gränsvattnet Idefjorden.
            Oljeskadade fåglar driver iland efter att ha fastnat i utsläpp
            från oljefälten i Nordsjön. Detta är bara några nu aktuella exempel
            på hur länderna kring Nordsjön hanterar det gemensamma havet och
            vilka effekter det får efter Nordsjö- stormarnas och strömmarnas
            vägval. Nordsjön nyttjas fortfarande som en gigantisk soptipp.
            Trots att det finns både synliga effekter och mätbara resultat
            vid och kring Sveriges västkust så ges inte Nordsjön det miljö-
            politiska intresse och engagemang i Sverige som krävs för att
            åtstadkomma förändringar. Det kommer ständiga katastrofsignaler
            med nya mätningar om havets miljötillstånd och därtill krav på
            ytterligare forskningsresurser för att möta nya problem. Det finns
            dock redan oerhörda kunskaper i ovannämnda länder och det finns
            många internationella fora som agerar utifrån olika miljöperspektiv
            men det resulterar inte i ett effektivt användande av resurser
            eller i varaktiga resultat. För att nå detta krävs att det ges
            ett politiskt mandat som anger inriktningen att nå en samlad internationell
            överenskommelse om de gemensamma problemen i västerhavet och därtill
            en arbetsplan för att nå positiva varaktiga miljöeffekter. Det
            är dags att Nordsjöns miljötillstånd får samma uppmärksamhet från
            den svenska regeringen som Östersjön har. Det bör tillsättas en
            Nordsjökommission som tar ett samlat grepp om miljösituationen
            i Nordsjön, en kommission där samtliga berörda nationer inbjuds
            att medverka. Genom en Nordsjökommission kan ett helhetsgrepp
            tas och långsiktigt hållbara strategier utarbetas för att åstadkomma
            internationella överenskom- melser om förbättringar i västerhavet.
            Detta bör ges regeringen till känna.
          </p>
          <p>
            Upparbetningsanläggningen Sellafield
          </p>
          <p>
            Under sommaren 1998 har mätningar längs bohuskusten genomförts.
            Resultatet av mätningarna oroar och visar på högre becquerel än
            vad som var väntat. Konsekvenserna kan enligt forskare bli att
            radioaktivt ämne ackumuleras i bottensedimentet.
          </p>
          <pb facs="riksdagen-motions-pdf/data/199899/mot_199899_Mj_0708/mot_199899_Mj_0708-0002.pdf"/>
          <p>
            Detta är mycket allvarligt och kan få långsiktiga konsekvenser,
            kon- Mot. sekvenser som vi idag inte har kunskap om. Därför måste
            Sverige arbeta för 1998/99MJ708
          </p>
          <p>
            att anläggningen omedelbart stängs och att saneringsarbete inleds.
            Detta bör ges regeringen tillkänna.
          </p>
          <p>
            Oljeutvinning i Skagerrak
          </p>
          <p>
            Skagerrak är ett av världens fiskrikaste havsområden. Fisket
            har en stor ekonomisk betydelse, inte bara för svenska fiskare
            utan också för fiskare från Norge och EU-länderna. Oljeutvinning
            i stor skala stör den marina miljön. Även vid s k normal drift
            sker utsläpp av olja. Ett större utsläpp i denna känsliga miljö
            får oöverskådliga ekologiska och ekonomiska konsekvenser. Fisket
            riskerar att för lång tid bli utslaget. Flera länder, men framför
            allt Danmark, har planer på oljeutvinning i Skagerrak. Därför
            måste Sverige agera kraftfullt i internationella fora för att
            stoppa planerna på oljeutvinning i Skagerrak. Detta bör ges regeringen
            till känna.
          </p>
          <p>
            Förgiftade gränsvatten
          </p>
          <p>
            Vattenkvalitén i norra Bohuslän är fortsatt dålig. Idefjorden
            är den svensk- norska gränsfjorden som under 1990-talet visar
            på hur konstruktivt internationellt miljöarbete ger resultat.
            Idefjorden är till ytan miljömässigt så återställd att den ger
            såväl fiskelycka som badmöjligheter. Men i bottensedimentet återfinns
            femtio års ansvarslöst miljöförstörande utsläpp. Allt talar för
            att försiktighetsprincipen måste gälla för att detta bottenslam
            inte skall komma i omlopp p g a ändrade vattenströmmar. Nu undersöker
            norska myndigheter möjligheterna att spränga de grunda trösklarna,
            som är så karaktäristiska för Idefjorden, för att djupgående fartyg
            skall kunna passera. Då Sverige i enlighet med Agenda21 «undertecknat
            försiktighetsprincipen så är det viktigt att svenska staten tar
            tydligt avstånd från all form av sprängning av Idefjordens grunda
            trösklar då ingen vet vad ett sådant ingrepp får för konsekvenser
            för miljön. Detta bör ges regeringen till känna.
          </p>
          <p>
            Nordsjösopor flyter iland
          </p>
          <p>
            Kustområdet i Västra Götalands län har stora natur- och friluftsvärden
            som är mycket avgörande för hur turismindustrin i regionen utvecklas.
            Genom strömmar och stormar samlas skräp från hela Nordsjön på
            västkusten. Vid varje storm fylls vikarna med plast, avfall från
            sjöfarten, oljefat och vrakved. Kommunerna och frivilliga lägger
            ned ett stort arbete för att hålla stränderna rena. Sedan början
            av 1990-talet har strandstädningen i Bohuslän genomförts med hjälp
            av arbetsmarknadsresurser. Detta arbete har varit mycket bra och
            stora mängder skräp har samlats in. Tyvärr är inte en sådan aktivitet
            av bestående värde. Vikarna fylls snabbt igen med skräp. Ekonomiska
            resurser måste långsiktigt säkerställas. De områden som drabbas
            är ofta klassade som riksintressen för friluftsliv. Därför är
            det självklart att staten bör ta sin del av kostnaderna för att
            hålla dessa områden rena, så att de kan utnyttjas för
          </p>
          <p>
            13
          </p>
          <pb facs="riksdagen-motions-pdf/data/199899/mot_199899_Mj_0708/mot_199899_Mj_0708-0003.pdf"/>
          <p>
            Mot. 14 turism och friluftsliv. Ett särskilt statsbidrag för
            strandstädning i 1998/99MJ708 Bohuslän = bör införas. Detta bör
            kunna administreras av länsstyrelsen. Detta bör ges regeringen
            till känna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om tillsättande
            av en Nordsjökommission.
          </p>
          <p>
            Stockholm den 21 oktober 1998
          </p>
          <p>
            Åsa Torstensson (c)
          </p>
          <p>
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
