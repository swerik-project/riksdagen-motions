<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02244">
  <teiHeader>
    <fileDesc>
      <titleStmt>
        <title>Den rättspykiatriska vården m. m.</title>
        <author>Agne Hansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den rättspykiatriska vården m. m.</title>
          <idno type="rdwebb">G7022244</idno>
          <rs type="number">2244</rs>
          <ref type="dokument_url_text">http://data.riksdagen.se/dokument/G7022244/text</ref>
          <ref type="dokument_url_html">http://data.riksdagen.se/dokument/G7022244</ref>
          <ref type="dokumentstatus_url_xml">http://data.riksdagen.se/dokumentstatus/G7022244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>AGNE HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SEXRN2adQWhD5VNc2yUh1g" type="signed"/>
        <correspContext corresp="i-SEXRN2adQWhD5VNc2yUh1g">
          <note type="signatory" corresp="i-2ggBvfkHRn3s8FvFEPLxjs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2244/mot_198384__2244-001.pdf"/>
      <fw xml:id="i-7Wt4tCdbxbGVEskmHVMCgu">
        Motion 1983/84: 2244
      </fw>
      <div xml:id="i-8rJj5dDXz5HnFjkrY2HXPz" type="motHeader">
        <div xml:id="i-HUewGXoLvYsrKSibpVPeDX" type="motTitle"/>
        <div xml:id="i-Tkpjmm5psAMTuyJWEnwYL4" type="motSubmissionInfo"/>
      </div>
      <div xml:id="i-FzdXDvTSfaaFfEUXyqGZAg" type="motBody">
        <div xml:id="i-6eNVCHgnXm7QvRW2MMq5Go">
          <p xml:id="i-9i9m2iHKvYzdsGVGL4jWu7">
            11
          </p>
          <p xml:id="i-4fVzbL7G8XjqsWUdd822RV">
            Agne Hansson Den rättspykiatriska vården m. m.
          </p>
          <p xml:id="i-KpxRKCCdyReAyMgVK3QnzM">
            Regeringen bör vidta åtgärder så att vården av särskilt vårdkrävande
            patienter som dömts till sluten psykiatrisk vård och vårdas på
            obestämd tid kan ske som hittills — bl. a. på den fasta paviljongen
            i Västervik — och inte flyttas till regionsjukhusen. Åtgärder
            bör också vidtas så att de nya rättspsy- kiatriska enheterna för
            regionsjukvård kan lokaliseras till annan enhet inom en sjukvårdsregion
            än regionsjukhuset.
          </p>
          <p xml:id="i-93HtSstrihBKuPW6k7D65n">
            Ny organisation Enligt en rapport från socialstyrelsen planerar
            man nu för en ny organisa- tionsuppbyggnad för den rättspsykiatriska
            regionsjukvården. Förslaget till ny organisation går ut på att
            bl. a. sammanföra de tidigare utredningsresur- serna för rättspykiatrin
            med den långtidsvård av patienter som dömts till sluten psykiatrisk
            vård på obestämd tid. De nya rättspsykiatriska enheterna organiseras
            regionvis och föreslås placerade vid regionsjukhusen. Mot det
            nya organisationsförslaget kan riktas två invändningar. Dels olämpligheten
            i att slå sönder den nuvarande organisationen för dem som döms
            till sluten psykiatrisk vård, dels kraven på en lokalisering av
            de nya samlade enheterna till regionsjukhusen.
          </p>
          <p xml:id="i-CXxWA4wwYsJRnQ7Qxeuv5a">
            Sluten psykiatrisk vård Vad först beträffar vården för de patienter
            som dömts till sluten psykiatrisk vård på obestämd tid finns särskilda
            vårdenheter inom landstingens sjuk- vårdsorganisation med särskild
            riksintagning för dessa patienter. För särskilt vårdkrävande finns
            två slutna enheter i Sverige, dels den s. k. fasta paviljong-
            en vid Västerviks sjukhus, dels en enhet i Säter. När den nya
            organisationen är klar enligt de nuvarande riktlinjerna finns
            det således inte längre något behov avt. ex. den fasta paviljongen
            i Västervik. De särskilt vårdkrävande patienterna skall då placeras
            på regionsjukhusen runt om i landet. En sådan åtgärd bedöms av
            dem som arbetar inom den slutna vården på de fasta paviljongerna
            som är helt orealistisk att genomföra. En placering av de mest
            vårdkrävande patienterna på regionsjukhusen skulle innebära att
            en rad problem skapades helt i onödan. Särskilda vårdenheter —
            skilda från regionsjukhusen för denna kategori patienter — är
            fortfarande den bästa lösningen även för framtiden.
          </p>
          <p xml:id="i-USE54KEojovtQs4aK4tJDX">
            Rättspsykiatrins lokalisering inom en region Beträffande den
            andra invändningen om krav på en lokalisering av de nya
          </p>
          <pb facs="riksdagen-motions-pdf/data/198384/mot_198384__2244/mot_198384__2244-002.pdf"/>
          <fw xml:id="i-PgnSd8UMbwK2uQdHGXj2BJ">
            Mot. 1983/84: 2244 12
          </fw>
          <p xml:id="i-Aoua3BGdfpYTApjiq8YPKr">
            samlade enheterna till regionsjukhusen kan anföras följande:
            Oavsett om man väljer att skilja ut den slutna vården från de
            övriga rättspsykiatriska resurserna som förordas ovan eller inte,
            kan en lokalisering inom sjukvårds- regionen mycket väl diskuteras.
            I socialstyrelsens riktlinjer hävdas att den måste vara lokaliserad
            i nära anslutning till regionsjukhusen. Från annat håll, även
            medicinskt, hävdas att det inte föreligger några medicinska skäl
            som talar för att den rättspsykiatris- ka regionvården nödvändigtvis
            behöver lokaliseras till regionsjukhusen. Tvärtom talar flera
            skäl för att den nya rättspsykiatriska regionvården med fördel
            kan lokaliseras till annan sjukvårdsenhet inom regionen. Inte
            minst gäller det i sådana sjukvårdsregioner där man sedan lång
            tid tillbaka har erfarenhet av denna form av vård vid de slutna
            psykiatriska enheterna. Det förhållandet gäller t. ex. Linköpings
            sjukvårdsregion.
          </p>
          <p xml:id="i-YVLq2dMH1QtWh7PsRThcrZ">
            Linköpingsregionen och Västervik Vid den fasta paviljongen, norra
            klinikerna, Västerviks sjukhus, har sluten psykiatrisk vård för
            särskilt vårdkrävande — och med upptagningsområde för hela landet
            som tidigare nämnts — bedrivits sedan mycket lång tid tillbaka.
            Här finns således en erfarenhet och ett kunnande som man även
            fortsätt- ningsvis bör dra nytta av. I Västervik finns också lediga
            resurser i form av såväl medicinskt kvalifice- rad personal som
            lokaler genom den decentralisering av psykiatrin på länsni- vå
            som nu håller på att genomföras. En uppbyggnad av en ny vårdenhet
            vid regionsjukhuset kräver nya resurser — inte minst i form av
            lokaler. Såväl medicinska som samhällsekonomiska skäl talar snarare
            i detta fall för att den rättspsykiatriska regionvården i Linköpingsregionen
            i sin helhet lokaliseras till Västervik och ansluts till den fasta
            paviljongen vid norra klinikerna. Även regionalpolitiska och sysselsättningsmässiga
            skäl kan vägas in i de fall då hinder ur medicinsk synpunkt inte
            föreligger för en förläggning utan- för en kraftigt koncentrerad
            sjukvårdsenhet. Sådana skäl bör tvärtom vägas mycket tungt i de
            fall en decentraliserad lokalisering ur medicinsk synpunkt är
            möjlig. Beträffande en lokalisering av den rättspsykiatriska regionvården
            till Väs- tervik finns det sådana starka såväl regionalpolitiska
            som sysselsättningsmäs- siga skäl. Västerviks kommun ligger i
            ett område med vikande sysselsättning. Inte minst har kommunen
            tappat många arbetstillfällen på vårdområdet genom den omstrukturering
            av vården som skett under de senaste åren. Dels har Västervik
            tidigare under statligt huvudmannaskap utgjort en central vårdenhet
            för landet inom mentalvården som nu förändrats och decentralise-
            rats som tidigare nämnts. Dels har en sammanslagning av de tidigare
            två landstingen i Kalmar län skett år 1971 varvid en del av den
            somatiska vården centraliserats från Västervik sjukhus till Kalmar.
            Dessa förhållanden har medfört mycket svåra förluster av sysselsättnings-
            tillfällen för Västerviks kommun. Socialstyrelsens planering för
            den nu före-
          </p>
          <pb facs="riksdagen-motions-pdf/data/198384/mot_198384__2244/mot_198384__2244-003.pdf"/>
          <fw xml:id="i-UsXChtRBwX7VrYc5Lc9T1d">
            Mot. 1983/84: 2244 13
          </fw>
          <p xml:id="i-MvnZcjG3zkvT3C1Ysrh4j5">
            slagna organisationen av den rättspsykiatriska regionvården skulle
            betyda ett nytt allvarligt bakslag för sysselsättningen i kommunen.
            F.n. finns ett 60-tal anställda vid den fasta paviljongen som
            då kommer att försvinna. Den sålunda nu planerade organisationen
            för den nya rättspsykiatriska regionvården bör byggas upp på ett
            sådant sätt att den nuvarande organisa- tionen för vård av särskilt
            vårdkrävande patienter som dömts till sluten psykiatrisk vård
            på obestämd tid kan ske som hittills på särskilda enheter i landet,
            däribland i Västervik. Den övriga rättspsykiatriska delen av region-
            vården kan med fördel lokaliseras till annan sjukvårdsenhet inom
            regionen än regionsjukhuset.
          </p>
          <p xml:id="i-SxaaqSzMEmDNz1oqhqhNEA">
            Hemställan Med hänvisning till det ovan anförda hemställs att
            riksdagen som sin mening ger regeringen till känna vad som i motionen
            anförs om den rättspsykiatriska regionvården och fort- satt sluten
            psykiatrisk vård för särskilt vårdkrävande vid bl. a. den fasta
            paviljongen i Västervik.
          </p>
          <p xml:id="i-Qn9qN41owAqC3oapfRbBHH" type="date">
            Stockholm den 25 januari 1984
          </p>
          <div xml:id="i-6Lpi7HvZegjf8yig1gdtRf" type="signatureBlock">
            <p xml:id="i-KiSaTTYs27QLaaY2NwJkgj" who="i-2ggBvfkHRn3s8FvFEPLxjs" type="signature">
              AGNE HANSSON (c)
            </p>
          </div>
        </div>
      </div>
    </body>
  </text>
</TEI>
