<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00250">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__250/mot_1947__ak__250-001.pdf"/>
      <fw xml:id="i-9xfjkwGpDLiaDpW3TBCwPD">
        Motioner i Andra kammaren, nr 250. 3
      </fw>
      <div xml:id="i-X4XniWyHwCkgtEnxwZuNWZ" type="motHeader">
        <div xml:id="i-TU47jtWxLp26HKChF1gtaR" type="motTitle"/>
        <div xml:id="i-7o2yBYkwFgjgUKc5y3Sr6A" type="motSubmissionInfo"/>
      </div>
      <div xml:id="i-Am7t8oBMenXfXDkofMrk3B" type="motBody">
        <div xml:id="i-K3cydukUU9aRycNfAcbNYa">
          <p xml:id="i-FKbkeCbigchBLD3T9bWwMG">
            Nr 250.
          </p>
          <p xml:id="i-V9drHWjYDLEMuGJaraa4d1">
            Av herr Andersson i Malmö m. fl., om viss lagstiftning för mot-
            verkande av oskälig prissättning å jord och av olämplig bebyggelse.
          </p>
          <p xml:id="i-QHshAaAC34rkictL6xFtDA">
            I samband med ansökningar om tillstånd att förvärva jordbruksfastighet
            enligt 1945 års lag om inskränkning i rätten att förvärva sådan
            fastighet har uppmärksammats, att oskäliga priser kunna förekomma
            vid försäljning av jord. Särskilt har detta visat sig vid förvärv
            av jordbruksmark inom städernas om- råden i och för exploatering
            av marken för bebyggelse. Det får anses vara ett allmänt intresse
            att motverka sådana prissättningar. Särskilt ur kommunernas synpunkt
            torde uppmärksammas, att alltför höga pri- ser på fastigheter
            påverka i höjande riktning priserna på sådan mark, som kom- munen
            behöver förvärva för sina ändamål. Ett sådant ändamål är att kunna
            till- handahålla mark för bebyggelse till skäliga priser. Därvid
            är att märka, att kommunerna icke endast behöva förvärva mark
            för omedelbart förestående bebyggelse. En rätt bedriven kommunal
            markpolitik går ut på att även förvärva mark, som först i en framtid
            kan förväntas bli.exploaterad. Det bör särskilt bemärkas nödvändigheten
            av att tomtmark för bebyggelse tillhandahålles till skäliga priser.
            Endast därigenom kunna hyrorna, särskilt för bostäder, bliva skäliga.
            Höjes priset å tomtmark, komma nämligen även hyrorna att ökas.
            Med hänsyn till dessa omständigheter torde det vara ett framträdande
            all- mänt intresse, att markpriserna hålla sig inom en skälig
            ram. Det kan i detta sammanhang vara av intresse att erinra om
            åtgärder, som statsmakterna vidtagit å ett närliggande område.
            I proposition nr 380 till 1946 års riksdag har Kungl. Maj:t framlagt
            förslag till priskontroll å över- låtelse av vattenkraft. Det
            må erinras om några punkter i departementschefens anförande till
            statsrådsprotokollet. År 1945 infördes, yttrade sålunda departe-
            mentschefen, vissa bestämmelser i vattenlagen i syfte att hindra
            den som inne- hade strömfall att, när dess utbyggande blev aktuellt,
            motsätta sig detta eller tilltvinga sig en oskälig ersättning.
            Syftet var sålunda bl. a. att möjliggöra en viss priskontroll
            på vattenkraften. Det har emellertid visat sig att lagänd- ringen
            icke varit till fyllest för att hindra en uppenbart oskälig prissättning.
            Erfarenheten har visat, anförde departementschefen vidare, att
            priserna på naturkraften likväl fortsatt att stiga. I ett på senaste
            tid aktuellt fall ha vid för- handlingar rörande förvärv av vattenkraft
            ifrågasatts priser som tidigare knap-
          </p>
          <pb facs="riksdagen-motions-pdf/data/1947/mot_1947__ak__250/mot_1947__ak__250-002.pdf"/>
          <fw xml:id="i-8Vu7ZRqUBis6V5Gbt429Dq">
            4 Motioner i Andra kammaren, nr 250.
          </fw>
          <p xml:id="i-8DCBye7vEKH4wiGXfATVwB">
            past synts tänkbara. Då det gäller att göra ett provisoriskt
            ingripande mot oskälig prisstegring på vattenkraft, ligger det,
            framhöll departementschefen, nära till hands att vinna syftet
            genom en lagstiftning, som ger Kungl. Maj:t möjlighet att i varje
            särskilt fall pröva om vederlaget för vattenkraften är skäligt.
            Härigenom skulle ju Kungl. Maj:t få möjlighet att hindra avyttring
            av vattenkraft till oskäligt pris, varigenom ett verksamt medel
            mot de osunda spekulationstendenser som framkommit skulle skapas.
            Riksdagen har bifallit propositionen. Givetvis hade det varit
            mest önskvärt att en sådan lagstiftning även kommit till stånd
            beträffande fastighetsförvärv. Med hänsyn till det synnerligen
            stora antalet förvärv av olika slags fastigheter, som årligen
            äger rum i riket, är en dylik lagstiftning väl knappast genomförbar.
            Man har då att se till huruvida man icke på andra vägar, åtminstone
            i viss utsträckning, skulle kunna uppnå att motverka sådana företeelser.
            Det må sålunda erinras om att chefen för justitiedepartementet
            tillkallat sak- kunniga för utredning av frågan om en rationell
            markpolitik. Denna utredning är, såsom framgår av de därför lämnade
            direktiven, av mycket vittomfattande slag. Man kan därför ifrågasätta,
            med hänsyn till vad ovan anförts, huruvida icke vissa frågor böra
            utbrytas och snarast bliva före- mål för lagstiftning. Särskilt
            i tre avseenden synas snara åtgärder böra vidtagas. För det första
            synas utsträckta möjligheter böra beredas kommun att ex- propriera
            jord. — Därigenom lättas även de svårigheter att anskaffa mark
            för egnahemsbebyggelse på landsbygden, som kunna föreligga, t.
            ex. i det fall att den för en mera tät sådan bebyggelse lämpliga
            jorden inom ett samhälle äges av en eller ett fåtal personer,
            som av en eller annan anledning motsätta sig försäljning av mark
            på antagbara villkor. För det andra bör, när löseskillingen vid
            expropriation skall bestämmas, hänsyn icke tagas till den värdeökning
            av jorden, som i vissa fall kan upp- komma genom fastställande
            av stadsplan. I dessa båda avseenden kan bl. a. hänvisas till
            vad departementschefen an- fört i direktiven för nämnda utredning.
            För det tredje bör uppmärksammas ett förhållande, som. visserligen
            icke direkt avser oskäliga prissättningar men som är av stor betydelse
            för erhållande av en ändamålsenlig bebyggelse. Det är fråga om
            följande. Vid bebyggelse på landsbygden bör tomtplatsens ytvidd
            ökas. Ytvidden härå är ofta mindre än i städerna. Sådan föreskrift
            om tomtplatsens ytvidd vid byggande utom stads- plan, som enligt
            byggnadsstadgan gäller för städerna och stadsliknande sam- hällen,
            saknas nämligen i denna stadga för den egentliga landsbygden.
            Detta medför i många fall, att en olämplig bebyggelse uppstår
            på landsbygden till förfång för det allmänna. Något sådant skulle
            i viss mån kunna hindras, därest ytvidden för tomtplatsen vid
            bebyggelse å landsbygden ökas genom införande
          </p>
          <pb facs="riksdagen-motions-pdf/data/1947/mot_1947__ak__250/mot_1947__ak__250-003.pdf"/>
          <fw xml:id="i-UuPGUZ4E966JPqZVu6KTSL">
            Motioner i Andra kammaren, nr 250. 5
          </fw>
          <p xml:id="i-KXQVr7Zx9rWiEVAzAxVkWw">
            av bestämmelser i detta avseende. Man skulle få möjligheter att
            underlätta en framtida lämplig planlösning av bebyggelsen. Under
            åberopande av det ovan anförda hemställes,
          </p>
          <p xml:id="i-9BJxbs2ZrpQcRdHmz1tmzm">
            att riksdagen måtte besluta att i skrivelse till Kungl. Maj:t
            anhålla om skyndsam utredning beträffande motverkande av ur allmän
            synpunkt oskälig prissättning å jord och olämplig be- byggelse,
            särskilt genom åtgärder i ovan angivna tre hänseenden, samt framläggande
            för riksdagen av de förslag, som därav må föranledas.
          </p>
          <p xml:id="i-BWyjSqABCKWxh6rtzH3seT" type="date">
            Stockholm den 23 januari 1947. Olof Andersson, Malmö.
          </p>
          <p xml:id="i-UAGmrPjsXd8JNpFd3uurQy">
            K. Bergström. Folke Jönsson, Azel Landgren. Lund.
          </p>
        </div>
      </div>
    </body>
  </text>
</TEI>
