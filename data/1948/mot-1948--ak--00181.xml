<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00181">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__181/mot_1948__ak__181-001.pdf"/>
      <fw xml:id="i-PDf4obGzGcs7yx5mxtKPSn">
        8 Motioner i Andra kammaren, nr 181.
      </fw>
      <div xml:id="i-4KNeyNsuqKbeZYZwdJXSeE" type="motHeader">
        <div xml:id="i-M1oiYy59ujinr7dcZNe1kj" type="motTitle"/>
        <div xml:id="i-PkpEtyhENgsf19aQywTxkh" type="motSubmissionInfo"/>
      </div>
      <div xml:id="i-94ArXRF5QwbKyeGpD79wRD" type="motBody">
        <div xml:id="i-C68zrAYoFLhm4bLgJtXKbJ">
          <p xml:id="i-XxsQV7MKCKdUYZE8wh5p3d">
            Nr 181.
          </p>
          <p xml:id="i-Wpx1fEnfS5GQ8YJX9WfVt1">
            Av herr Norup m. fl., om åtgärder i syfte att begränsa och av-
            veckla krisförvaltningen.
          </p>
          <p xml:id="i-SefRXEq9LNJLaRygkMnNWW">
            Med stor lojalitet och förståelse har en överväldigande del av
            vårt folk så länge kriget varade funnit sig i krisregleringar,
            ransoneringar och annat statstvång av mycket ingripande art. Man
            fann det naturligt, att under en tid, då kriget rasade nära inpå
            vårt lands gränser, inte heller det svenska folket kunde ha det
            som förut. Likaledes fann man ofrånkomligt, att när krig och blockader
            stängde handelsvägarna, skulle svårigheter kunna uppstå både i
            fråga om vår inhemska produktion, i den mån den behövde impor-
            terade förnödenheter och drivmedel, och direkt när det gällde
            tillgången på importvaror för den enskildes förbrukning. Det var
            en god grund att bygga på i fråga om olika slag av statsregleringar,
            att den enskilde var inställd på och accepterade såsom rätt och
            riktigt, att staten skulle söka på ett rätt- vist sätt fördela
            vad som det var ont om. Allt eftersom krigsåren gingo, uppstod
            även i vårt land en viss krigstrött- het, förklarligt nog, fastän
            vårt folk varit så lyckligt att slippa krigets elände och berörts
            mera indirekt av följdverkningarna. När kriget upphörde och vägarna
            över haven åter öppnades, förvandlades situationen även psykolo-
            giskt. Detta så mycket mera som vårt lands ekonomiska läge på
            auktorita- tivt håll förklarades vara gott, vår produktionsapparat
            var oförstörd och in- riktad på framställande av varor, som voro
            begärliga ute i världen, och va- lutatillgången var betydande.
            Med glädje hälsades också de möjligheter, som ställdes i utsikt
            om större frihet för produktionen och den enskilde, för en- skilt
            initiativ och handlingskraft. Man fann det naturligt, att det
            statstvång i form av krisregleringar och ransoneringar, som lojalt
            burits under kriget, nu skulle bort fortast möjligt. Det var en
            förhoppningarnas tid för vårt folk, och dessa förhoppningar voro
            högt spända på grund av de styrandes före- speglingar. I anslutning
            till statsverkspropositionen 1946, dåvarande elfte huvudtiteln,
            framlades av dåvarande folkhushållningsministern ett slags plan
            för kris- regleringarnas avveckling, och detta program erhöll
            ökad betydelse, då det framlagda förslaget bifölls av riksdagen.
            Det angavs klart, att regeringen räknade med att försörjningslägets
            förbättring skulle komma att fortskrida så snabbt, att statens
            industrikommission och även statens trafikkommission skulle kunna
            upphöra med sin verksamhet omkring årsskiftet 1946/47 och att
            de övriga krisorganens arbetsuppgifter skulle i väsentlig grad
            minskas under budgetåret 1946/47. Denna uppfattning framhävdes
            ytterligare genom statsverkspropositionens förslag, att anslagsäskandena
            för krisförvaltningen skulle beräknas, icke som dittills på grundvalen
            av verkliga kostnader då
          </p>
          <pb facs="riksdagen-motions-pdf/data/1948/mot_1948__ak__181/mot_1948__ak__181-002.pdf"/>
          <fw xml:id="i-U6mVqP5ghizD6YdxAbEMGD">
            Motioner i Andra kammaren, nr 181. 9
          </fw>
          <p xml:id="i-QtHTm1WVWiff9Po9NjVbYF">
            propositionen avgavs, utan utifrån beräkningar om en successiv
            minskning fram mot den tid, då avvecklingen ansågs böra vara genomförd.
            Departe- mentschefen medgav, att en viss osäkerhet kunde vara
            förbunden med ett sådant sätt för anslagsberäkningen, men fann
            det vara ett smidigt sätt att undgå olägenheterna att giva anslagen
            karaktär av förslagsanslag. Såsom berörts bifölls förslaget av
            riksdagen. Redan vid höstriksdagen 1946 visade det sig emellertid
            av den redogörelse, som av dåvarande t. f. folkhushållningsministern
            avgavs i anslutning till prop. nr 311, att resultatet blivit mindre
            gynnsamt. I många fall hade, sades det, restriktionerna kommit
            att bibehållas längre än beräknats och på vissa områden till och
            med blivit skärpta. Det nämndes redan i detta sammanhang, att
            det förvärrade ekonomiska läget föranlett en effektivisering av
            den stat- liga priskontrollen i samband med åtgärder för kontroll
            av import och ex- port. Anslagen till krisorganen hade så gott
            som över lag visat sig otillräck- liga, och i ett par fall hade
            resultatet blivit, att hela det anslagna beloppet inte räckte
            till för mer än halva budgetåret. Anslagsförbrukningen hade tagit
            en sådan omfattning, att föredragande statsrådet inte ansåg det
            råd- ligt att anlita den »smidiga&gt; möjligheten att överskrida
            anslagen utan såg sig nödsakad att begära ytterligare medel på
            tilläggsstat. Riksdagen beviljade också pengarna. Uppenbart är
            emellertid, att man inte var synnerligen tillfredsställd med den
            vändning som regeringens aktion för att avskaffa krisförvaltningen
            tagit. I skrivelse den 26 november 1946 (nr 508) uttalade riksdagen
            nämligen ett beklagande av att avvecklingen icke skett så snabbt,
            som i 1946 års statsverksproposition ställts i utsikt. Man betonade
            också förvissningen om att denna avveckling skulle komma att successivt
            genomföras så snart som möjligheter härför förelåge. I sam- band
            med statsverkspropositionen 1947 uttalade dåvarande folkhushållnings-
            ministern sig på grund av gjorda erfarenheter för en återgång
            till tidigare sätt att beräkna anslagen för krisförvaltningen.
            Dess slopande kunde, sade han, icke genomföras under budgetåret
            1947/48, men en avveckling borde i viss omfattning kunna genomföras
            — exempelvis borde trafikkommissio- nens verksamhet kunna bringas
            att upphöra — och statsrådet menade, att man med hänsyn till avvecklingen
            kunde befara att anslagen beräknats för högt. Årets statsverksproposition,
            tolfte huvudtiteln, ger emellertid besked om att åtgärderna under
            1947 i stort sett gått i en helt annan riktning. Riks- dagen hade
            för krisförvaltningen beviljat till avlöningar kr. 9 815 000 samt
            till omkostnader därför kr. 3 246 000 eller tillsammans kr. 13
            061 000. Rege- ringen har emellertid till avlöningar anvisat kr.
            16 964 000 och till omkost- nader kr. 7 497 000 eller i en summa
            kr. 24 461 000. Anslagen ha således överskridits med närmare 90
            procent eller kr. 11 400 000. Priskontrollnämndens befattningshavare
            hade under året ökat något i antal. Bränslekommissionens befattningshavare
            hade också vuxit i antal, och detta trots att dess byrå för utrikeshandel
            överflyttats till handelskom- missionen. Industrikommissionens
            befattningshavare hade också blivit fle-
          </p>
          <pb facs="riksdagen-motions-pdf/data/1948/mot_1948__ak__181/mot_1948__ak__181-003.pdf"/>
          <fw xml:id="i-28btn8APYemriuBqQDwFUZ">
            10 Motioner it Andra kammaren, nr 181.
          </fw>
          <p xml:id="i-EziHKRLWEF2dGNFjnExyMW">
            ra — 243 per ”/,.. 1946 och 289 vid samma tid 1947. Trafikkommissionen
            har inte avslutat sin verksamhet. Dess befattningshavare ha dock
            minskats med 22. En något större reduktion visar livsmedelskommissionen,
            där trots ökat arbete i anledning av försämrad skörd antalet befattningshavare
            re- ducerats från 228 till 202. Man fäster sig vid att några siffror
            inte läm- nats angående befattningshavarna i handelskommissionen.
            En viss oro är också motiverad i anledning av att detta krisförvaltningsorgan
            överflyttats från det under kriget tillkomna folkhushållningsdepartementet
            till handels- departementet. I tionde huvudtiteln lämnas några
            siffror angående dess verksamhet. I anslag för året hade lämnats
            tillsammans 800 000 kr., men regeringen har därför anvisat 3 157
            000 kr. För nästa budgetår är ett föga lägre belopp beräknat.
            Man fäster sig också vid att kommissionen bringat sina befattningshavares
            anställningsförhållanden på tal, men handelsmi- nistern har inte
            tagit ståndpunkt därtill, utan upplyser att spörsmålet att bereda
            befattningshavare inom krisförvaltningen fastare anställning nu
            ut- redes inom finansdepartementet. Beträffande motiveringen för
            denna med hänsyn till tidigare uttalande märkliga utveckling har
            folkhushållningsministern särskilt hänvisat till försämringen
            av landets valutapolitiska läge, som angivits ha framtvungit den
            skärpta regleringen av importen. Dessutom nämnas den dåliga skörden
            och knappheten på jordbruksprodukter såsom en följd av sommarens
            tor- ka. Torkan angives också ensam som vållande av den kraftiga
            beskär- ningen av elektrisk kraft. Vidare framhålles att landets
            ekonomiska läge i övrigt nödvändiggjort upprätthållande och i
            vissa fall skärpning av pris- kontrollen. I den mån torkan vållat
            svårigheterna vill man livligt hoppas, att en bättre väderlek
            skall ge snar bot. Uppenbart är att det är valuta- politiken och
            i allmänhet penningpolitiken som föranlett den nya inrikt- ningen
            av åtgärder och organ, tillkomna i annat sammanhang. Man fäster
            sig vid den totala lägesförskjutningen i jämförelse med tiden
            under kriget. Då grep man till regleringar och ransoneringar på
            grund av att importen var spärrad utifrån. Nu är det närmast såsom
            en konsekvens av vårt eget lands handelspolitiska utveckling som
            statsrådet till och med talar om att &gt;omöjligt är icke, att
            importrestriktionerna framtvinga nya regleringar». I anslutning
            till uttalanden om dessa framtidsutsikter synes det ange- läget
            att betona, att sådana omständigheter icke ge samma gynnsamma
            atmosfär för krisregleringar och ransoneringar som då svårigheterna
            be- reddes vårt folk av åtgärder från främmande makter, som stängde
            impor- ten. Skäl av såväl principiell, praktisk och — inte minst
            — psykologisk art tala för att man här framgår med den största
            försiktighet. Tvivel kun- na exempelvis vara rådande i fråga om
            det riktiga och kloka i att företa- ga en pappersransonering av
            den omfattning som skett det ena året för att skrapa samman varor
            för export i syfte att skaffa »hårdvaluta», sedan året förut en
            diskutabel prispolitik berett svårigheter för landets export av
            pap- persmassa. När pressens fria verksamhet i detta sammanhang
            beskäres ge-
          </p>
          <pb facs="riksdagen-motions-pdf/data/1948/mot_1948__ak__181/mot_1948__ak__181-004.pdf"/>
          <fw xml:id="i-9XWu4M6JQNu9sThAvkciMB">
            Motioner i Andra kammaren, nr 181. 11
          </fw>
          <p xml:id="i-V4Q6PkbffnRaA3Y4ijj3rA">
            nom brist på papper, kan man dock inte bortse från att det är
            fråga om svårigheter, som myndigheternas planhushållning skapa
            av angivna skäl. Det är uppenbart, att man måste vara mycket försiktig,
            för att söka be- vara eller återvinna den lojalitet och den goda
            vilja från allmänhetens sida, som är en så nödvändig förutsättning
            för statsingripanden av sådan art och på för den enskilde, för
            näringslivet och dess organisationer känsliga områden. Folkhushållningsministern
            säger trots allt i år: »Från folkhushållningsdepartementets sida
            utövas — — — noggrann tillsyn över att krisförvaltningen icke
            erhåller större omfattning än om- ständigheterna kräva, och att,
            där avvecklingsåtgärder kunna vidtagas, sådana utan uppehåll äga
            rum&gt;. Allmänheten, som tagit del av tidigare utfästelser och
            löften om kris- förvaltningens snara avveckling men sett huru
            organen åter börjat växa på olika områden, medan kostnaderna ökas
            och arbetskraft i stor utsträck- ning där absorberas, står tveksam
            inför nya förespeglingar. Man erinrar sig också exempel, som inte
            anses tala i rätt riktning. I stora delar av vårt folk har exempelvis
            uppfattningen vunnit spridning, att tiden är väl mo- gen att under
            visst läge slopa köttransoneringen. Denna uppfattning delas av
            representanterna för konsumentkooperationen och för den enskilda
            handeln liksom också av jordbrukarnas organisationer. Krav härpå,
            stöd- da på sakkunskap och erfarenhet på området, ha emellertid
            inte mötts av förståelse på håll där man säger sig noga akta på
            tillfällen att avveckla krisåtgärder i möjlig utsträckning. Det
            vore önskvärt, att man från ansva- rigt håll i handling visade
            sin goda vilja att verkligen åstadkomma något för att göra slut
            på krisregleringarna. I överensstämmelse med den uppfatt- ning
            som ovan kommit till uttryck och under åberopande av tidigare
            ut- talanden från regering och riksdag föreslås,
          </p>
          <p xml:id="i-72hB4oZRFnKUmBk2kGX9YP">
            att riksdagen i skrivelse till Kungl. Maj:t ville hemställa att
            beträffande utnyttjande av regleringar och ransone- ringar för
            uppgifter, som inte vid kristidslagstiftningens genomförande ursprungligen
            avsågos, den största försiktig- het iakttages samt att de tidigare
            strävandena att avveckla krisförvaltning, regleringar och ransoneringar
            med all kraft fullföljas.
          </p>
          <p xml:id="i-RqqE5EfdtznmorRRFCkWJc" type="date">
            Stockholm den 23 januari 1948.
          </p>
          <div xml:id="i-Xm6pyYRaybQqSv1xywpUiS" type="signatureBlock">
            <list xml:id="i-JrvbUqg19PAwrde1vWN3YT">
              <item xml:id="i-PDMpAqcGKMKK6HX7srYhJk" who="i-LLnQ8RYVszR7dBi2EAHt1C" type="signature">
                Sam B. Norup
              </item>
              <item xml:id="i-7KWkB6tjYSMpKbGGthTAZj" who="unknown" type="signature">
                Per Persson J Onsjö
              </item>
              <item xml:id="i-EkVuaGAbR8jhEvsnvPHAhj">
                i Norrby
              </item>
              <item xml:id="i-WSe9U2cbUGt3qxXsyHFvrF" who="unknown" type="signature">
                Per Svensson Hj
              </item>
              <item xml:id="i-Qnd7kNMvEs6f56ntA6TbUF" who="unknown" type="signature">
                R. Nilson J W. Pettersson i Stenkyrka
              </item>
              <item xml:id="i-78DFfBs3gDHQnD7e4XiNju">
                i Spånstad
              </item>
              <item xml:id="i-6zx1CzoEMV4uF3Qm18TQir">
                i Norregård
              </item>
              <item xml:id="i-CgQzuAFj5Kpmmt6XVtoBZJ" who="unknown" type="signature">
                K. E. Hansson Nils G Hansson Arvid Jonsson
              </item>
            </list>
          </div>
          <p xml:id="i-SoTujCmNvgHsaeXkb7Pwou">
            i Skediga. i Skegrie. i Skedsbygd.
          </p>
        </div>
      </div>
    </body>
  </text>
</TEI>
