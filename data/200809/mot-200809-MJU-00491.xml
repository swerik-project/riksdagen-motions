<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00491">
  <teiHeader>
    <fileDesc>
      <titleStmt>
        <title>Ekologisk husbehovsodling och hållbar utveckling</title>
        <author corresp="i-KtELEJ9HytY7HFgQExEzLq">av Sven Bergström m.fl. (c, m, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekologisk husbehovsodling och hållbar utveckling</title>
          <idno type="rdwebb">GW02MJ491</idno>
          <rs type="number">MJ491</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ491/text</ref>
          <ref type="dokument_url_html">http://data.riksdagen.se/dokument/GW02MJ491</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ491</ref>
          <ref type="doc">http://data.riksdagen.se/fil/51029F3D-7EEC-4F1B-84D2-8533B5490F8B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ZxGrqRxBiqnN3KzywTFGq" type="signed"/>
        <correspContext corresp="i-2ZxGrqRxBiqnN3KzywTFGq">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-2cqDcv122P7AtoMqev4mN4" type="numbering">
          <date when="2008-10-09"/>
        </correspAction>
        <correspAction xml:id="i-G3n275StKhDyMUJDoga1Te" type="submission">
          <date when="2008-10-07"/>
        </correspAction>
        <correspAction xml:id="i-7pqfZQquXxJqzD8REpT4yc" type="transfer">
          <date when="2008-10-03"/>
        </correspAction>
        <correspAction xml:id="i-WULxc6oWMYac4qtM6romtb" type="assigned"/>
        <correspContext corresp="i-WULxc6oWMYac4qtM6romtb">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5MTegkcnXEYk7Gv7cdCmxA" type="motBody">
        <div xml:id="i-NgESxwQsCCugeGHYzMGZMe" type="motProposal" subtype="förslag">
          <head xml:id="i-6uQXY8CE2azGJ7PntfQT1c">
            Förslag till riksdagsbeslut
          </head>
          <list xml:id="i-HL5caERHuTWjyKc3H1Hk5i" style="ol">
            <item xml:id="i-8hh4ULWvBgWSmxN4YLHzyb">
              Riksdagen tillkännager för regeringen som sin mening vad som
              anförs i motionen om att den ekologiska husbehovsodlingens produktionsmöjligheter
              bör uppmärksammas som en tillgång i arbetet för en hållbar utveckling
              av städer, tätorter och landsbygd.
            </item>
            <item xml:id="i-ChR2y5cdbtApoaRtCdLGTW">
              Riksdagen tillkännager för regeringen som sin mening vad som
              anförs i motionen om behovet av utvecklingsarbete, informationsinsatser
              och rådgivning för småskalig ekologisk odling i Sverige.
            </item>
          </list>
        </div>
        <div xml:id="i-GG3xTEbhi9g1zfNAJpfAzv" type="motContent">
          <head xml:id="i-Dbe4DxKEdWkN2sdQojMSZT" type="h1">
            Motivering
          </head>
          <p xml:id="i-UgGfmVVm7fvy8Vdsw84JWP">
            Inriktningen mot hållbar utveckling är en hörnpelare i regeringens
            politik. I budgetpropositionen framhålls att hållbara livsmiljöer
            förutsätter utveckling av både stad och landsbygd och att det
            även i täta och hållbara städer behövs grönska och fungerande
            ekosystem för en god livsmiljö. För att klara framtidens klimatutmaningar
            krävs det enligt budgetpropositionen att samhällsstrukturen ger
            förutsättningar för livsmönster med betydligt lägre klimatpåverkan
            än dagens.
          </p>
          <p xml:id="i-YMx2mmwu2awWUEKUxCeogj">
            Jag/vi är emellertid inte övertygad/övertygade om att denna insiktsfulla
            beskrivning i alla delar präglar pågående arbeten med sikte på
            hållbar samhällsutveckling. Även om behovet av grönska i staden
            är allmänt accepterat anses det ofta att framtidens stadsbygd
            måste bli betydligt tätare än för närvarande. Effektivt markutnyttjande,
            minimering av transporter, ökat underlag för kollektivtrafiken
            och bättre förutsättningar för tillämpad ekoteknik, social gemenskap
            och kulturella aktiviteter hör till de fördelar som framhålls
            med den täta stadsbygden.
          </p>
          <p xml:id="i-KUFznVjab2T6n1J4Fugy6Z">
            Allmänt anses det även att den tätt bebyggda staden är överlägsen
            andra bebyggelsestrukturer när det gäller klimatpåverkan, på grund
            av att den kräver mindre energi för transporter och uppvärmning.
            Men en annan faktor som också har stor betydelse för klimatpåverkan
            och energianvändning är livsmedelsförsörjningen. Det finns beräkningar
            som visar att det för närvarande går åt minst lika mycket energi
            för att vi ska få mat på våra bord som summan av energianvändningen
            för persontransporter och uppvärmning av våra bostäder. Det borde
            således finnas en stor potential för energibesparingar i livsmedelssektorn.
            Bland annat förefaller det uppenbart att mycket vore vunnet med
            en ökad andel lokalt framställda livsmedel. Högre transportkostnader
            och ökad efterfrågan på livsmedel i andra delar av världen kan
            öka lönsamheten i lokal produktion och motverka att tätortsnära
            jordbruksmark tas i anspråk för andra ändamål. Den fysiska planeringen
            måste präglas av insikten att en stad inte kan bli hållbar om
            den inte samverkar med den omgivande landsbygden. Det går inte
            att skapa ett fungerande kretslopp i staden om inte livsmedelsförsörjningen
            ingår i bilden.
          </p>
          <p xml:id="i-Qe1q6w8LeShfuizNiB5Y9J">
            Den optimala livsmedelsproduktionen med hänsyn till klimat och
            miljö är den ekologiska husbehovsodlingen. Det finns ingen kortare
            väg från jord till bord. I den egna trädgården kan sedan det biologiska
            kretsloppet slutas så snävt som möjligt med kompostering av matrester
            och trädgårdsavfall och kvävetillförsel i form av humanurin. Med
            rätt växtmaterial och ekologiska metoder för småskalig odling
            får vi nyttiga trädgårdsprodukter utan rester av bekämpningsmedel.
            Det behövs inga transporter och ingen tillförsel utifrån av kemikalier.
          </p>
          <p xml:id="i-AXYZk2sZz29zDy8bKXhgMM">
            En inspirerande modell för en sådan inriktning byggs upp vid
            Wij Trädgårdar i Ockelbo. Det har blivit något av ett centrum
            för nordisk trädgårdskultur och lockar för varje år ett stort
            och växande antal besökare, och där man nu också ger högskolekurser
            med trädgårdsinriktning.
          </p>
          <p xml:id="i-84RDteYr8bnG4knF4gt8yf">
            En vanlig missuppfattning är att husbehovsodlingen är så marginell
            att det inte finns anledning att beakta dess betydelse för livsmedelsförsörjningen,
            än mindre att ta hänsyn till den i den fysiska planeringen. Men
            husbehovsodlingen står för huvuddelen av den svenska produktionen
            av frukt och bär, ungefär en tiondel av potatisodlingen och upp
            till 30 000 ton grönsaker årligen. Detta är ändå litet jämfört
            med hur det var under första hälften av 1900-talet, då odlingen
            i koloni- och villaträdgårdar gav ovärderliga tillskott till folkhushållet.
            Ökande matpriser och en ekologiskt mer hållbar livsstil kan i
            framtiden komma att påverka det även i dag mycket allmänna trädgårdsintresset
            i riktning mot ökad husbehovsodling.
          </p>
          <p xml:id="i-xgiZZxSX45nunYxVckiMB">
            Som illustration av vilken potential som finns i husbehovsodlingen
            kan nämnas resultatet av en studie som nyligen har genomförts
            av studenter på Agrosystemkursen vid Lantbruksuniversitetet i
            Uppsala. Den tyder på att fyra miljoner människor, alltså nära
            hälften av befolkningen, skulle kunna livnära sig på en fullvärdig
            vegankost från husbehovsodling i koloni- och hemträdgårdar.
          </p>
          <p xml:id="i-Ayiwk7g5pmijsW9zVGCLZD">
            Mot denna bakgrund frågar jag/vi mig/oss om man i arbetet för
            en hållbar samhällsutveckling är tillräckligt uppmärksam på vilken
            tillgång trädgårdarna är, på landet och i stadsbygden. Starka
            krafter verkar i motsatt riktning. Exempelvis noteras i Sveriges
            Arkitekters nyligen utgivna politiska handbok Hållbar stadsutveckling
            , enbart att trädgårdarna tar plats i staden och därmed hindrar
            den täta bebyggelsestruktur som anses önskvärd. Det är uppenbart
            att författaren inte ser trädgårdarnas potential för livsmedelsproduktion
            som en resurs i den hållbara staden. Men detta är en partsinlaga
            från en yrkeskår som till övervägande del är verksam med att bebygga
            våra städer. I samhällsplaneringen måste även andra faktorer vägas
            in. Att en stor majoritet av befolkningen har eller önskar sig
            tillgång till en trädgård bör vara självklart att beakta. Trädgårdarnas
            betydelse för hälsa och välbefinnande är numera så klart dokumenterad
            att det måste vara omöjligt att bortse därifrån. För den biologiska
            mångfalden i stadsbygden har trädgårdarna avgörande betydelse.
          </p>
          <p xml:id="i-JTTkQZ6AFcQw5mM8ExpBfE">
            Statliga myndigheter som Boverket och den nyligen tillsatta Delegationen
            för hållbara städer bör göras uppmärksamma på vikten av man i
            arbetet med en hållbar samhällsutveckling tar tillräcklig hänsyn
            till trädgårdarnas samhällsnytta. Likaså bör bland annat Jordbruksverket,
            Forskningsrådet Formas och Lantbruksuniversitetet göras uppmärksamma
            på behovet av utvecklingsarbete, informationsinsatser och rådgivning
            för husbehovsodling, med sikte på att växtmaterial och odlingsmetoder
            för småskalig ekologisk odling ska bli lätt tillgängliga för alla
            husbehovsodlare och även för småskalig kommersiell odling. Detta
            är viktigt, inte minst med hänsyn till att den pågående klimatförändringen
            innebär delvis nya förutsättningar för odlingen.
          </p>
        </div>
        <div xml:id="i-Wfxw5in4EiBcjkaNKoqRog" type="motSignatures">
          <list xml:id="i-CNTibcm3hizkSNEzPgvRQP">
            <item xml:id="i-Wmb4njtfq9hyzA49sKpUzb" who="i-KtELEJ9HytY7HFgQExEzLq">
              Sven Bergström (c)
            </item>
            <item xml:id="i-V3WUXGA9GqjXNFiy5BWjjL" who="i-Q6m2m8XkYZmRWGoWpX28Yp">
              Margareta B Kjellin (m)
            </item>
            <item xml:id="i-XKMnH65LG6zYE3aagsX4wn" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
