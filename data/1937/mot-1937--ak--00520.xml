<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00520">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__520/mot_1937__ak__520-001.pdf"/>
      <fw xml:id="i-VBKQWoaV2R8UGhWckbmgDL">
        Motioner i Andra kammaren, Nr 520. 21
      </fw>
      <div xml:id="i-T6fTy4Ai7MXvyDX5xyeL7d" type="motHeader">
        <div xml:id="i-WKyDiKMkzSgqyjAKu2wGpA" type="motTitle"/>
        <div xml:id="i-5N2TtVk9BrWY6G6UY3QxpX" type="motSubmissionInfo"/>
      </div>
      <div xml:id="i-E6Zuyaq8fBMqJxNnpjqjE7" type="motBody">
        <div xml:id="i-4TVfGgGTw5T641RRYJWufB">
          <p xml:id="i-2Ksm8BniPDDMBD2BpMjBo5">
            Nr 520.
          </p>
          <p xml:id="i-NBYffBjigGwBmWE68NunbT">
            Av herr Nylander, i anledning av Kungl. Maj:ts proposition, nr
            242, med förslag till förordning angående försäljning av rusdrycker.
            m. m.
          </p>
          <p xml:id="i-VouaQjQiexc1gi1RA548Cj">
            Enligt den nu gällande rusdrycksförsäljningsförordningen råder
            förbud att låta spritdrycker förtäras på utskänkningsställe, som
            erhållit tillstånd att utskänka endast vin, liksom att ha spritdrycker
            förvarade där eller på sådant sätt att gästerna äga tillgång till
            dem. Ävenledes är det förbjudet för gäst att förtära spritdrycker
            på sådant utskänkningsställe. 1928 års rusdryckslagstiftningsrevision
            har emellertid funnit påkallat att föreslå en uppmjukning av ifrågavarande
            bestämmelse. Enligt dess formu- lering av detta stadgande skulle
            sålunda, om tillstånd till utskänkning av vin meddelats beträffande
            hotell eller pensionat vid hälsobrunn på badort eller på annan
            plats, där kurortsrörelse eller därmed likartad verksamhet bedri-
            ves, länsstyrelsen, därest utskänkning av spritdrycker ej äger
            rum på orten, kunna efter magistratens eller kommunalnämndens
            hörande medgiva, att gäst med vilken avtal om bespisning träffats
            för minst tre dagar skulle till- låtas att på utskänkningsstället
            förtära av honom medförda spritdrycker. Denna undantagsbestämmelse
            hade av revisionen motiverats bl. a. där- med att det kan anses
            billigt och ur nykterhetssynpunkt ofarligt att tillåta, att då
            en person för vila eller rekreation under någon tid uppehåller
            sig på pensionat eller annat dylikt ställe, denne får förtära
            sina lagligen i utminute- ringsväg inköpta spritdrycker liksom
            i sitt egentliga hem. Detta sker också i ett mycket stort antal
            fall, och en utbredd opinion anser, att bärande skäl saknas för
            det gällande förbudet häremot. I remissyttrandena över revisionens
            förslag på denna punkt vitsordades ganska allmänt, att det nu
            gällande förbudet mot förtäring av spritdrycker på utskänkningslokaler
            av ifrågavarande slag i stor utsträckning överträdes. Åtskilliga
            instanser gåvo också sitt förord till den ifrågasatta undantagsbe-
            stämmelsen, medan andra önskade giva denna en mera vidsträckt
            tillämp- ning. Sålunda anförde t. ex. överståthållarämbetet, att
            det nuvarande förbu- det öppet överträdes på flertalet turistorter
            utan möjlighet för myndigheter- na att ingripa effektivt däremot.
            Med hänsyn härtill skulle ämbetet närmast vilja förorda, att allmänt
            tillstånd gåves att på turistorterna förtära med- havda spritdrycker,
            samt att således denna möjlighet icke gjordes beroende av särskilt
            medgivande av länsstyrelsen. Vill man emellertid, anförde över-
            ståthållarämbetet, ej sträcka sig så långt, synes i allt fall
            erforderligt, att av länsstyrelsen meddelat tillstånd icke till
            sin verkan begränsas att avse alle- nast sådana gäster, med vilka
            avtal om bespisning träffats för minst tre dagar.
          </p>
          <pb facs="riksdagen-motions-pdf/data/1937/mot_1937__ak__520/mot_1937__ak__520-002.pdf"/>
          <fw xml:id="i-HESej48uQabm2bb5pJ1Dkc">
            22 Motioner i Andra kammaren, Nr 520.
          </fw>
          <p xml:id="i-JVtDcAcZaCpZ7hvcRHJpj7">
            I sin proposition nr 242 med förslag till förordning angående
            försäljning av rusdrycker har Kungl. Maj:t avstått från att upptaga
            den av rusdrycks- lagstiftningsrevisionen förordade undantagsbestämmelsen
            och ännu mindre förordat en ytterligare utsträckning av denna
            av den bl. a. av överståthållar- ämbetet antydda innebörden. Kungl.
            Maj:t anför som motivering för sin ståndpunkt bl. a. att en författningsbestämmelse,
            enligt vilken gästerna på hotell och pensionat skulle tillåtas
            förtära medhavda spritdrycker, måste an- ses i och för sig allt
            annat än tilltalande och vidare att den föreslagna un- dantagsbestämmelsen
            skulle komma att erhålla en mycket begränsad till- lämpning och
            alltså endast i obetydlig mån kunna medverka till en nedgång i
            Ööverträdelserna mot förbudet. Man kan, enligt motionärens mening,
            icke finna annat än att den uppfatt- ning, för vilken i viss mån
            rusdryckslagstiftningsrevisionen och i ännu högre grad bl. a.
            överståthållarämbetet givit uttryck, mera är grundad på en klar
            insikt om förhållandena sådana de i själva verket gestaltat sig
            än den av Kungl. Maj:t företrädda åskådningen. Det får nämligen
            anses oomtvistligt, att överträdelserna mot det här ifrågavarande
            förbudet äro så allmänna, att de av praktiska skäl icke låta sig
            beivra eller med framgång bekämpa. Den bristande respekten för
            gällande bestämmelser sammanhänger i detta fall därmed att dessa
            så långt ifrån att äga stöd i den allmänna opinionen tvärt- om
            av denna uppfattas som ur nykterhetssynpunkt helt ändamålslösa
            in- grepp i den personliga friheten. Den situationen föreligger
            sålunda, att Kungl. Maj:t i det ögonblick, då hela rusdryckslagstiftningen
            efter lång väntan befinner sig under revision, förordar bibehållandet
            av en bestämmelse, mot vilken överträdelser begås i en sådan omfattning
            att förhållandet är allmänt känt och därtill allmänt tolererat.
            Kungl. Maj:t tar emellertid icke konsekvensen av denna sin stånd-
            punkt genom att föra på tal några nya åtgärder, genom vilka dessa
            över- trädelser skola kunna begränsas. Propositionens syfte på
            denna punkt sy- nes helt enkelt vara den att myndigheterna och
            allmänheten skola fortsätta att sluta ögonen för lagbrotten och
            den fiktionen ostört skall upprätthållas att förhållandena på
            detta område äro helt normala och ur lagens synpunkt klanderfria.
            All lagstiftning, vilken icke äger stöd i det allmänna rättsmedvetandet,
            utövar ett undergrävande inflytande på den allmänna respekten
            för lag och ordning överhuvud taget. Detta är en gammal väl vitsordad
            regel. Det lär emellertid icke kunna bestridas att denna sanning
            i alldeles särskilt hög grad äger sin tillämpning på lagstiftningen
            om rusdryckerna. I många viktiga delar har denna lagstiftning
            numera accepterats av folkopinionen och efter- levnaden i dessa
            delar torde kunna betraktas som om icke fullständig så dock jämförelsevis
            god. För en fortsatt förbättring av tillståndet i detta av- seende
            torde först och främst fordras ett stegrat allmänt förtroende
            för rus- dryckslagstiftningens huvudprinciper. Utvecklingen kan
            helt säkert också ledas i denna riktning, men en förutsättning
            härför är att sådana bestäm- melser utmönstras ur lagstiftningen,
            vilka icke kunna accepteras av rätts-
          </p>
          <pb facs="riksdagen-motions-pdf/data/1937/mot_1937__ak__520/mot_1937__ak__520-003.pdf"/>
          <fw xml:id="i-Bns5kUQhfLvGoBAKgMx4oj">
            Motioner i Andra kammaren, Nr 520. 23
          </fw>
          <p xml:id="i-9mYbfZ8WgKjvycWcEav327">
            medvetandet och därför utgöra en ständig indirekt uppmaning till
            lagbrott. En typisk sådan bestämmelse är den här avhandlade, varför
            densamma i fråga om sina verkningarvutan tvekan kan betecknas
            som ett av kräftsåren på rusdryckslagstiftningen. De ovan nämnda
            skälen bilda den principiella bakgrunden till motionärens yrkande
            att ifrågavarande bestämmelse skall erhålla en avsevärt mycket
            var- sammare utformning och i görligaste mån anpassas efter de
            sidor av numera allmän sedvänja, vilka i själva verket icke kunna
            anses stå i strid mot nyk- terhetslagstiftningens anda och syfte.
            Men även praktiska skäl tala för en sådan uppmjukning. Även om
            ett ganska allmänt överträdande av förbudet mot spritutskänkning
            på pensionat, kurorter och dylikt i stort tolereras såväl av myndigheterna
            som av den allmänhet, vilken icke själv deltager i överträ- delserna,
            kan det icke undvikas, att förefintligheten av ett förbud vållar
            stän- dig irritation. Det måste betänkas, att detta tillåtande
            av spritförtäring ej kan vara ett önskemål hos de företag, det
            här är fråga om. Det utgör i stället en eftergift åt gästernas
            bestämda önskemål — och om denna eftergift icke lämnades skulle
            i ett mycket stort antal fall med säkerhet gästen vända pen- sionatet
            i fråga ryggen. Så djupt rotad torde nämligen den känslan vara
            hos de flesta att de äga en okränkbar rätt att i denna form intaga
            sin egen lagligen inköpta sprit och även låta vänner njuta av
            denna, som om det gällde en till- ställning inom hemmets väggar.
            Värdfolket på de näringsställen det här gäller ställes sålunda
            genom för- täringsförbudet i ett allvarligt dilemma, som ger anledning
            till många ytterst obehagliga konsekvenser. Det förlorar i viss
            mån sin auktoritet gentemot gäster, blundande myndigheter och
            andra iakttagare och blir därigenom lätt nog utsatt för trakasserier
            av olika slag. Osäkerhetskänslan och den trots allt ständiga risken
            dels för åtal, dels för förlust av öl- eller vinrättigheter bilda
            ett mycket besvärande irritationsmoment i yrkesutövningen och
            kunna knappast undgå att inverka menligt på resultatet av denna.
            Samtidigt inverkar ofta för gästernas vidkommande smusslet med
            spritvarorna och förnimmelsen av att kunna anställa obehag för
            värdfolket störande på trevnaden. För hela den företagsgren, som
            alla dessa pensionat och liknande närings- ställen representera,
            har genom här ifrågavarande förbudsbestämmelse inträtt en prekär
            situation. Detta får anses desto mer beklagligt och ödesdigert
            som dessa enklare näringsställen — det rör sig numerärt sett företrädesvis
            om sådana — spela en för varje år allt mera betydelsefull roll
            för reselivet i vårt land. Starka krafter i samhället äro beredda
            att stödja och uppmuntra den stigande benägenheten för resor och
            vederkvickande rekreation, vilken givetvis också utgör en oskattbar
            tillgång för den allmänna folkhälsan. Och det är de breda lagrens
            rekreationsmöjligheter som behöva underlättas, icke de bättre
            situerade folkklassernas. För förstnämnda klientel utgöra pensionaten
            av den här åsyftade typen den enda tänkbara replipunkten för sommar-
            och vinterre- sorna. Det är sålunda ingenting mindre än ett allmänt
            intresse att denna företagsform beredes trivsel och tillfälle
            att utveckla och utvidga sig. Ett alldeles bestämt hinder häremot
            är emellertid kollisionen mellan å ena sidan
          </p>
          <pb facs="riksdagen-motions-pdf/data/1937/mot_1937__ak__520/mot_1937__ak__520-004.pdf"/>
          <fw xml:id="i-GQt8WDouqQmQw6ArKPNk8q">
            24 Motioner i Andra kammaren, Nr 520.
          </fw>
          <p xml:id="i-pnpQ5p8xZpJKRGa9zfugm">
            sedvänja och rättsmedvetande å andra sidan lagens förbud mot
            förtäring av egen sprit på dessa näringsställen. Enahanda synpunkter
            kunna anläggas om man vill betrakta problemet med utgångspunkt
            från den utländska turistfrekvensen i vårt land. Som bekant befinner
            sig denna i mycket raskt stigande och avkastar nu över femtio
            mil- joner kronor årligen. Det är en allmän iakttagelse att denna
            utländska turist- ström även undergått en påfallande demokratisering,
            som gör sig särskilt märkbar i den mån densamma rekryteras från
            våra nordiska grannländer. Även för de utländska turisterna gäller
            sålunda att de i betydande omfattning äro hänvisade till de mindre
            exklusiva näringsställena. I deras fall tillkom- mer emellertid
            som ett ytterligare störningsmoment att deras relativa obe- kantskap
            med landets restriktionssystem måste komma dem att finna för-
            budet mot spritförtäring i viss mån löjligt. När undertecknad
            vill förorda ett avlägsnande i ganska stor utsträckning av det
            gällande förtäringsförbudet av egna spritdrycker på pensionat
            o. dyl., kan jag emellertid därvid icke ansluta mig till den av
            rusdryckslagstiftnings- revisionen förordade linjen att lättnaden
            endast skulle medgivas gäster, med vilka avtal träffats om tre
            dagars spisning. Alltför många olägenheter och orättvisor skulle
            — såsom även framgår bl. a. av överståthållarämbetets ställ- ningstagande
            — bli förenade med en sådan anordning. Härvidlag behöver endast
            erinras om dels att bindande avtal rörande vistelsens längd yvtterst
            sällan träffas på dessa pensionat och dels om den mera rörliga
            inställning som de moderna kommunikationerna förlänat reselivet
            av i dag. Redan dessa båda faktorer äro ägnade att fastslå det
            orimliga i nämnda klausul. Med stöd av det ovan sagda hemställes
            sålunda,
          </p>
          <p xml:id="i-45W8NFea7WQcnxbJo2BHhK">
            att riksdagen måtte besluta, att 5 kap:s par. 5 i Kunegl. Maj:ts
            förslag till förordning angående försäljning av rus- drycker erhåller
            en sådan lydelse att möjlighet yppas för läns- styrelse att medgiva
            pensionat och därmed likställda närings- ställen, vilka företrädesvis
            frekventeras av främlingar på orten, att låta sina gäster förtära
            egna medförda spritdrycker.
          </p>
          <p xml:id="i-LHBuGA8njogNBUn5DjJo46" type="date">
            Stockholm den 6 april 1937.
          </p>
          <div xml:id="i-Nkb6PX5EDCoSTeBLf1L2Pe" type="signatureBlock">
            <list xml:id="i-LonWk4hQMVqAgVZ5wfCwm7">
              <item xml:id="i-41qT7aB4gpN3JDnu2JT7hw" who="i-8e97Z8CH9cGtDJXCnfJMMg" type="signature">
                Erik Nylander
              </item>
            </list>
          </div>
        </div>
      </div>
    </body>
  </text>
</TEI>
