<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__928/mot_1968__ak__928-001.pdf"/>
      <div type="motHeader" xml:id="i-TVecFxKEbKrAYVRZnjQYC1">
        <div type="motTitle" xml:id="i-81M1vwASdhbpmNThodpEgR"/>
        <div type="motSubmissionInfo" xml:id="i-DktFZzB2mNuBweGxuL4mE2"/>
      </div>
      <div type="motBody" xml:id="i-Md6izZkhy3iZXYfcq2ZxSy">
        <div xml:id="i-RVjxZZZAFhXoXzxvJLoVK7">
          <p xml:id="i-UMUqVUNgqzyMyWFizJwMmH">
            12 Motioner i Andra kammaren, nr 928 år 1968
          </p>
          <p xml:id="i-4HbUnZGYtyohzdLmTuphTD">
            Nr 928
          </p>
          <p xml:id="i-Cxr5ubRuxwQy6P4rZWZAn3">
            Av herr Grebäck m. fl., angående samhällsplaneringen.
          </p>
          <p xml:id="i-CxrU8fh8hBQzGjLzb4is16">
            Urbaniseringens inriktning och bebyggelseplaneringen
          </p>
          <p xml:id="i-5FWbzLfcQcYDmtpfj3Hnhz">
            Till fjolårets riksdag lämnades en motion om bebyggelseområdenas
            struk- turella uppbyggnad ur ekonomiska och andra aspekter. Motionen
            behandlade framför allt frågor om hur arbetsplatser—bostäder—servicefunktioner
            bör lokaliseras för att resorna tidsmässigt skall bli korta, den
            hygieniska miljön god samt stress och psykiska störningar skall
            kunna undvikas. I ett särskilt avsnitt behandlades storstädernas
            trafikproblem, och förslag till lösningar lämnades genom krav
            på en annan planering, som resulterar i en mer de- centraliserad
            stadstyp. All samhällsplanering och särskilt den fysiska markanvändningsplane-
            ringen bör syfta till en lokalisering, ett förläggande av olika
            verksamheter till ställen som bör vara anpassade till medborgarnas
            personliga intressen. Lokalt har länge en förläggning av skilda
            verksamheter varit en naturlig och nödvändig åtgärd genom upprättande
            av generalplaner och detaljpla- ner. Först på senare tid har lokaliseringsåtgärder
            ansetts nödvändiga på riks- och regional nivå. Den verksamhet
            som här bedrivs har ännu karak- tären av försöksverksamhet. Exempel
            härpå är den lokaliseringspolitik som beslutades 1964. Allt fler
            enas nu om principen om att inte bara människor utan även, och
            kanske framför allt, arbetsplatser kan flyttas eller nylokali-
            seras med samhällets hjälp till önskvärda platser. Kännetecknande
            för samhällsplaneringen på alla nivåer är att man så hårt engagerar
            sig för att optimera det ekonomiska utfallet hos delarna i det
            man projekterar i stället för att göra en samlad bedömning av
            det totala resultatet regionvis och tätortsvis. Den ekonomiska
            verksamhetsplaneringen, som föregår den fysiska markanvändningsplaneringen,
            bygger i stort på delekonomiska överväganden, och liten hänsyn
            tas till sociala, kulturella och miljöpolitiska förhållanden.
            Urbaniseringens inriktning har inte minst därför fått fortgå utan
            att man har tagit upp så väsentliga frågor som opti- mala stadsstorlekar
            och bebyggelseområdenas inbördes lokalisering till all- varlig
            diskussion.
          </p>
          <p xml:id="i-UCgCQ8kpG3sghxhCjkpXV">
            Restiderna Industrierna, servicefunktionerna och kontoren i allmänhet
            har ständigt vuxit till allt större enheter, dels inom sig själva,
            dels tillsammans (stora arbetscentra). I de flesta fall har detta
            inte vållat några större svårigheter,
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-002.pdf"/>
          <p xml:id="i-W4UUgzg2cNjLjtFFyMcAdU">
            Motioner i Andra kammaren, nr 928 år 1968 13
          </p>
          <p xml:id="i-2EeCwUQUFUAfezuWM6HAWm">
            vad transporter och arbetskraftens resor beträffar. Vissa tätorter
            har kunnat växa sig ganska stora, utan att olägenheter uppstått
            i kommunikationshän- seende. Vissa förhållanden, framför allt
            i stortätorterna, gör emellertid att frågeställningen om sambanden
            mellan arbetsplatsernas och bostädernas förläggning kraftigt bör
            aktualiseras. Enligt vår mening bör arbetskraftens reseavstånd
            ägnas mer uppmärk- samhet i den översiktliga planeringen, annars
            riskerar vi en allvarlig sned- vridning i samhällsekonomin. Resorna
            måste givetvis betalas, och det görs nu genom subventioneringar
            via avdrag för resekostnaderna på deklaratio- nerna, genom skatter
            till investeringar i trafiknätet och genom kostnader för den enskilde,
            dels direkt, dels genom sociala olägenheter och minskad fritid,
            särskilt om köer förekommer. De starka krav som kan resas på att
            en viss lokalisering är önskvärd, regionalt eller inom bebyggelseområdena,
            måste enligt vår uppfattning ställas i relation till de kostnader
            som uppstår för samhället, både de direkta och sådana som är svåra
            att framräkna i pengar. Det bör uppmärksammas att avstånd i det
            sammanhang det här är fråga om snarare bör räknas i tid än i längd.
            Debatten om de långa avstånden i glesbygdsområdena kommer för
            övrigt då att nyanseras. Dessa sker vanligt- vis utan tidsförluster
            i köer. Det är inte alltid kilometrarna som kostar mest utan tidsförlusten.
            I den allmänna debatten heter det att fritiden ständigt ökat de
            senaste de- cennierna. Detta är ett påstående vars riktighet enligt
            vår mening närmare bör undersökas. Mycket talar för att den arbetstidsförkortning
            som de flesta grupper erhållit inte alltid kan räknas som en vinst
            i fråga om fritid. För en mycket stor grupp arbetstagare, särskilt
            i de större städerna, har res- tiderna till arbetet ökat i sådan
            grad, att den ökade fritiden inte utnyttjas på ett meningsfullt
            sätt. Restider på en timme i vardera riktningen är nu- mera inte
            onormalt i de stora tätorterna. Det blir för den som har en fem-
            dagarsvecka 10 timmar i veckan. Ökad fritid innebär en standardstegring.
            På grund av urbaniseringens inriktning mot stortätorter får tyvärr
            många människor i dessa orter inte del i denna standardhöjning.
            Det finns all anledning att undersöka i hur hög grad denna ökning
            i fråga om restiden i olika typer av samhälle reducerar den standardhöjning
            som ökad fritid innebär. Den tid som används till resor är improduktiv
            i många avseenden och ibland direkt skadlig, t.ex. då de resande
            sitter fast i långa köer och där är utsatta för immissionsrisker,
            psykiska störningsmoment eller andra irri- tationer. Det bör vara
            en angelägen uppgift att studera de merkostnader som uppstår för
            individer och samhälle, när bebyggelseområden planeras och bygges
            så att stora resebehov uppkommer. De beräkningar som hittills
            gjorts, bl.a. av professor W. William-Olsson, Stockholm, pekar
            på att det rör sig om betydande belopp, och det måste anses vara
            anmärkningsvärt
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-003.pdf"/>
          <p xml:id="i-GuCsmCkGoyLf4Fb9v44D8K">
            14 Motioner i Andra kammaren, nr 928 år 1968
          </p>
          <p xml:id="i-CrdQGzu1qE8eaxYcrs7cSC">
            att man så litet har tänkt på att utreda arbetskraftens resor
            och de miljö- mässiga olägenheterna i samband med kommunikationsköerna.
            Vi vill före- slå att en speciell utredning snarast tar sig an
            denna för hela landets pla- nering så viktiga fråga. Mycket aktuell
            för närvarande är frågan om indragning av statliga och kommunala
            serviceorgan till allt färre platser i länen, kanske endast till
            länsstaden. I en del fall låter det sig säkert göras med en god
            rationalise- ringseffekt, medan i andra reskostnaderna för den
            kontakt med olika om- råden som måste ske kommer att leda till
            betungande kostnadsfördyringar för allmänheten. Sådana överväganden
            måste föras in i de utredningar som föregår planerade indragningar.
            Det är av största vikt att inte endast de statliga eller kommunala
            tjänstemännens restider tas med i kalkylerna utan också de resor
            som allmänheten måste göra för att besöka de olika service- organen.
          </p>
          <p xml:id="i-U2RtxRRp8Z1UNBfVV1BQ6w">
            Bebyggelseplaneringens inriktning från andra aspekter än restiderna
          </p>
          <p xml:id="i-UKNkXKS43XWWPhhfxQ3JwG">
            I urbaniseringsdebatten hävdas det ibland att valfriheten ständigt
            stiger med tätortsregionernas storlek. Vi menar att detta ofta
            endast är skenbart. Det finns helt säkert en gräns där dessa fördelar
            upphör eller blir så små att de på intet sätt uppväger de nackdelar,
            bland annat i kommunikations- hänseende, som i övrigt uppkommer.
            En arbetstagare önskar ur trivsel- synpunkt normalt inte byta
            arbete för ofta, och detta kan inte heller vara att önskemål vare
            sig från samhällets eller arbetsgivarnas sida. Genom att bostadsenheterna
            i stor utsträckning saknar service och tidsödande resor som följd
            därav måste företas bortfaller en del av den valfrihet man teo-
            retiskt har när det gäller att tillgodogöra sig de fördelar en
            stortätort i övrigt innebär. Känslan att man »sitter fast&gt; i sin
            förort eller i en alltmer uttun- nad glesbygd har man skrivit
            om i olika sammanhang. För många hemma- varande och äldre är detta
            en realitet. De har små eller inga möjligheter att företaga resor,
            t. ex. till sina bekanta, på grund av kommunikationspro- blem.
            Frågan om hur valfriheten i olika typer av samhällen varierar
            bör undersökas liksom också hur människor i dessa samhällen upplever
            sin situation och hur de utnyttjar sin lediga tid. Hur fördelningen
            bostäder— arbetsplatser—servicefunktioner bör planeras med hänsyn
            till strävandena att ge båda makarna i en familj möjlighet till
            arbete är en annan angelägen uppgift att utreda. Servicefrågornas
            lösning kan vara avhängig av denna planering. I de fall då resor
            till arbetsplatsen måste företagas och tillfreds- ställande kommunikationer
            ej finns att tillgå nära bostaden uppkommer då båda makarna arbetar
            utanför hemmet ett problem med samordning av arbetstider. Det
            finns de som menar att separering av områden för bostäder, syssel-
            sättning och fritidsverksamhet i stora klart avskilda enheter
            görs för att ge människorna ökad trivsel. Riktigheten beträffande
            denna teori kan ifråga-
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-004.pdf"/>
          <p xml:id="i-GGxecMA5sEBvSGdMqG93Es">
            Motioner 1 Andra kammaren, nr 928 år 1968 15
          </p>
          <p xml:id="i-PCmvjKdTfhhLTb3eRms1CN">
            sättas. Påståendet kan vara sant om t. ex. industrier som förorsakar
            buller och luftföroreningar inte placeras i bostadsområden, men
            man talar å andra sidan också om trista sovstäder, tröttande resor
            och andra miljömässiga olägenheter. Sovstädernas miljö för de
            hemmavarande och särskilt barnen lämnar mycket övrigt att önska.
            Sovstaden har för många blivit en halv- het i avsaknad av service
            och andra aktiviteter, som man traditionellt är van att ha omkring
            sig. Såväl barn och vuxna som åldringar har behov av att leva
            i samma miljö i stället för att placeras i skilda ålders- och
            aktivitets- kollektiv. Småstadens intimitet och nära avstånd saknas
            i många nya bo- stadsområden. En god bostadsmiljö måste omfatta
            även sammanhanget med omgivningen. Av den största betydelse är
            att sociala skiktbildningar av befolkningen i olika områden motverkas.
            Om man lokaliserar endast högkvalificerade le- dande verksamheter
            till centrala delar av ett bebyggelseområde, verksam- heter för
            kvalificerad produktion i halvcentrala lägen och rutintillverkning
            i ytterområdena, riskerar man att få en stark social skiktbildning.
            Frågan om hur samhällsplaneringen såväl översiktligt som lokalt
            bör ske, för att olika yrkeskategorier skall kunna integreras
            i samhället, måste man ägna ökad uppmärksamhet i samhällsplaneringen.
            Man har anledning förmoda att många sociala förhållanden har att
            göra med bebyggelsegruppernas stor- lek och struktur. Samhällenas
            hygieniska standard beror inte bara på yttre föroreningsproblem
            som luftföroreningar och buller, utan även på hur man lyckas lokalisera
            olika verksamheter i förhållande till varandra. Bebyggelse- skalan
            bör vara måttlig och husen bör på ett naturligt sätt inpassas
            i ter- rängen. Det måste finnas tillgång till öppna, gröna områden,
            promenader och parker. Trötthet, sjukdomar, stress och olika former
            av missbruk är vanligare i vissa bebyggelseområden än i andra.
            Detta kostar individerna onö- digt lidande och samhället stora
            pengar. Det bör undersökas hur dessa so- ciala missförhållanden
            varierar med olika storlekar och typer av samhällen, eftersom
            det finns ett starkt samband mellan den yttre miljön och den so-
            cialt hygieniska standarden. De erfarenheter som framkommer måste
            tas med i bedömningarna över hur lokaliseringen av bebyggelse
            i landet bör ske. Genom en god samhälls- och bebyggelseplanering
            kan sociala missför- hållanden och immissioner förebyggas.
          </p>
          <p xml:id="i-VTwSjVeNBroTmkFESkau4c">
            Planeringen av stortätorter I debatten om det nya regionalplaneförslaget
            för stockholmstrakten har frågorna om bebyggelsestrukturen tagits
            upp. Från vissa håll hävdas att Storstockholm måste fortsätta
            att utbyggas som en centraliserad stad, an- nars kommer vi på
            efterkälken i konkurrensen med de stora ekonomiska centra som
            finns på kontinenten. Företagens och de olika förvaltningarnas
            krav på täta kontakter med varandra är enligt denna teori mer
            värt ekono- miskt sett än de enorma kostnader i trafikutbyggnad
            och resor som upp-
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-005.pdf"/>
          <p xml:id="i-MN6UnaCTZ2w2uGt3odocAy">
            16 Motioner i Andra kammaren, nr 928 år 1968
          </p>
          <p xml:id="i-Xsu43BjJvoHqSegtDEP25g">
            står i en stad av sådan struktur. Tvivel måste anföras på de
            ekonomiska fördelarna av en hårt centraliserad stad, och man kan
            betvivla att utveck- lingen är »ödesbestämd&gt;». Det finns nämligen
            decentraliserade storstäder och länder, där de politisk-ekonomiska
            funktionerna är fördelade på ett flertal orter och där landets
            framstegstakt ändå är hög. Västtyskland och Schweiz är sådana
            stater. Dessutom kan frågan ställas om inte människorna kommit
            bort i det teoretiska resonemanget om den centraliserade staden.
            Även om man ibland försöker att motivera sina ställningstaganden
            om att vissa tätortsmodeller är riktiga ur de enskildas trivselsynpunkt,
            vet man egentligen mycket litet om deras olika inverkan på människorna.
            Intervjuer ger ofta inte riktiga resultat. Vad människor uppfattar
            som drägligt kanske bara är det, därför att anspråksnivån ständigt
            sjunkit på grund av köer och sociala olägenheter. Intresset för
            dessa problem har dock ökat de se- naste åren, och ett flertal
            utredningar har startats. Anledningen till att man tidigare i
            så liten utsträckning tagit hänsyn till frågan om den teknisk-
            ekonomiska utvecklingens konsekvenser för människan får anses
            ligga i att miljö- och trivselfrågor ej uppfattats som väsentliga
            för samhället. Det har i tidigare motioner från centerpartiet
            hävdats att en planering, som medför att mycket stora trafikbehov
            uppkommer mellan olika enheter med ojämn belastning på kommunikationsnätet
            och trafikstockningar och otrivsel som följd, måste undvikas.
            I stället bör kompletta, fungerande sam- hällen skapas, där majoriteten
            av människorna har nära till sina arbets- platser. Det är vidare
            eftersträvansvärt att ha en rörlig bostadsmarknad, särskilt i
            stora tätorter. Människorna bör bo så nära sina arbetsplatser
            som möjligt, och detta är också vanligen deras eget önskemål.
            Om alltför stora koncentrationer av arbetsplatser sker till vissa
            områden, försämras möjlig- heten till rörlighet på bostadsmarknaden.
            De få som blir kvar nära det centraliserade arbetscentret vill
            inte flytta, och för alla de övriga nyttar det föga att flytta
            från ett ytterområde till ett annat, om de därmed inte kommer
            närmare sin arbetsplats. Stelheten på bostadsmarknaden konserve-
            ras på så sätt.
          </p>
          <p xml:id="i-BagcRB1nsbcHAdq7nYir4o">
            Landet utanför storstadsregionerna
          </p>
          <p xml:id="i-B9dA7mUDGgN67GfvMbQyDE">
            Men diskussionen om sambanden mellan bostäder och arbetsplatser
            är aktuell inte bara i storstadsregionerna utan också t. ex. i
            lokaliseringsområ- dena i samband med arbetsmarknadsstyrelsens
            och länens insatser där. Tecken tyder på att vi ännu bara står
            i början på en ständigt pågående strukturomvandling i samhället.
            I arbetsmarknadspolitiken kommer i fram- tiden med säkerhet ett
            ständigt samspel att behöva ske mellan rörlighet på arbetskraft
            och rörlighet på arbetsplatser. Lokaliseringspolitiken kommer
            att bli bestående, även om inriktningen och utformningen kan komma
            att ändras från tid till annan beroende på samhällets utveckling
            och förändring. Människornas önskemål om hur de vill bo kommer:
            att tillmätas större
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-006.pdf"/>
          <p xml:id="i-EwyvYSsuS8tk8vTTUW3YpL">
            Motioner i Andra kammaren, r.r 928 år 1968 17
          </p>
          <p xml:id="i-RFdu3vYaVysi4kPwAUT6Mv">
            betydelse än som skett och arbetsplatsernas förläggning att anpassas
            där- till, dels inom landet, dels inom respektive bebyggelseområden.
            Människans krav på trygghet gör enligt vår uppfattning en sådan
            politik nödvändig i ett samhälle, där strukturomvandlingarna inom
            olika branscher sker i allt snabbare takt och avskrivningstiden
            på olika produkters användbarhet stän- digt förkortas. Inte minst
            av dessa skäl är motiven starka för de utredningar om urbaniseringen
            som nedan kommer att föreslås. Värdefulla informatio- ner skulle
            tillföras arbetsmarknadsorganen och samhällsplaneringen över huvud
            taget.
          </p>
          <p xml:id="i-5YHPt4KjeKebd9epim6TWs">
            Avslutning
          </p>
          <p xml:id="i-Wmu6b3mXJWcNqbXYTHTLu3">
            Urbaniseringens mål måste vara att människor får närmare till
            arbete, service, kulturliv, friluftsliv och förströelse. När man
            studerar effekterna av urbaniseringen kan man ofta konstatera
            att många människor bytt ut den glesbygd de kommer ifrån mot en
            tätort med längre resor och social isolering som följd. Utvecklingen
            har fått fortgå med hänvisning till att människor tydligen vill
            ha det så. Endast sällan har frågor ställts till den enskilde
            om hur han vill ha sin arbets- och bomiljö ordnad. Den enskilde
            måste givetvis söka sig till de orter där det finns arbete, och
            det faktum att han gjort det tas som ett entydigt kriterium på
            att han på grund av en naturbunden kraft söker sig mot allt större
            och större bebyggelseansam- lingar. Om stora befolkningsregioner
            skall bildas, bör de kunna planeras på ett sådant sätt att kommunikationsproblem
            och köer undviks. Den nuvarande planeringspolitiken har till stor
            del inriktats på att stu- dera den utveckling som pågått för att
            därav dra ut trender som läggs till grund för prognoser och handlingsprogram
            för framtiden. I stället för denna passiva anpassningspolitik
            måste formas en viljeinriktad samhällsplanering, som leder utvecklingen
            och bebyggelseplaneringen i banor som tillgodoser den enskilda
            människan som biologisk varelse. Den fysiska markanvändnings-
            och bebyggelseplaneringen måste under- ordnas en miljöplanering,
            som mer bygger på långsiktiga hänsynstaganden till människors
            önskemål och behov av en lugn och harmonisk livsmiljö än på snäva
            ekonomiska delkalkyler. Detta gäller alla planeringsnivåer och
            inte minst den regionala planeringen av landets bostäder och arbetsplatser.
            En sådan miljöplanering måste grunda sig på socialmedicinsk och
            allmänt miljövårdande forskning, och den kräver väl utbildade
            fackmän från skilda ämnesområden och kunniga politiker. För att
            få in dessa frågor i plane- ringen på ett bättre sätt krävs en
            helt ny planlagstiftning och en ända- målsenligare utbildning
            av dem som skall handlägga och bedöma dem. Framför allt måste
            från samhällets sida större hänsyn tagas till människor- nas egna
            önskemål och behov. Med hänvisning till det anförda hemställes,
          </p>
          <pb facs="riksdagen-motions-pdf/data/1968/mot_1968__ak__928/mot_1968__ak__928-007.pdf"/>
          <p xml:id="i-9DP6G21wGiDf88Hr9Rf6c3">
            18
          </p>
          <p xml:id="i-JsRXDW68aJx4tVx5mVSsKV">
            Motioner i Andra kammaren, nr 928 år 1368
          </p>
          <p xml:id="i-F5VhebejgHfh23xUL9k9Gn">
            att riksdagen måtte i skrivelse till Kungl. Maj:t hemställa om
            utredning om hur olika samhällstyper i fråga om bo- stadsområden,
            arbetsplatser, serviceplatser fritidsområden kommunikationer m.
            m. bör planeras och samordnas för att största möjliga trivsel
            och trygghet för människan skall åstadkommas. Stockholm den 26
            januari 1968
          </p>
          <p xml:id="i-LMy18hYw3nsp3TzQ1hVANR">
            Erik Grebäck (cp) :JohannesAntonsson(cp) Bengt Sjönell (cp)
          </p>
          <p xml:id="i-LeC6cRBU2dHheZyLXTM8H1">
            ESSELTE AB, STHLM 68 814078
          </p>
        </div>
      </div>
    </body>
  </text>
</TEI>
