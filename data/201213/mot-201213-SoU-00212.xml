<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00212">
  <teiHeader>
    <fileDesc>
      <titleStmt>
        <title>Kvinnosjukdomen endometrios</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnosjukdomen endometrios</title>
          <idno type="rdwebb">H002So212</idno>
          <rs type="number">So212</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So212/text</ref>
          <ref type="dokument_url_html">http://data.riksdagen.se/dokument/H002So212</ref>
          <ref type="dokumentstatus_url_xml">http://data.riksdagen.se/dokumentstatus/H002So212</ref>
          <ref type="doc">http://data.riksdagen.se/fil/3ED9F942-F271-4186-A484-6ECF7952EEC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5xYRBm4bwQVvhbPUyE2Fyh" type="signed"/>
        <correspContext corresp="i-5xYRBm4bwQVvhbPUyE2Fyh">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-SG8LnmmpsKFRLsqW6AuDHN" type="numbering">
          <date when="2012-09-28"/>
        </correspAction>
        <correspAction xml:id="i-G6JSA8Cc19j6dNqrGaWsWx" type="submission">
          <date when="2012-09-20"/>
        </correspAction>
        <correspAction xml:id="i-XnK8aS7m1Vt38ehU7o2U6f" type="transfer">
          <date when="2012-09-20"/>
        </correspAction>
        <correspAction xml:id="i-Etd2RobXHkSywjrdV5enus" type="assigned"/>
        <correspContext corresp="i-Etd2RobXHkSywjrdV5enus">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A7hRD4Bz58MpHKRMK9jk4j" type="motHeader"/>
      <div xml:id="i-PQWJJzUoBrK4Rm4D9kN3NL" type="motBody">
        <div xml:id="i-5hPGYpAeohYQqdaq8KVrjY" type="motProposal" subtype="förslag">
          <head xml:id="i-QtcbPAfZ1FiLL6PpYCqMR5">
            Förslag till riksdagsbeslut
          </head>
          <p xml:id="i-7Y9uUALDg2fpDUrZNWH8HT">
            Riksdagen tillkännager för regeringen som sin mening vad som
            anförs i motionen om endometrios.
          </p>
        </div>
        <div xml:id="i-T2AukjpLQgWEhrGEUKNzZd" type="motContent">
          <head xml:id="i-FPtqzajCot1SwPi9P92M7B" type="h1">
            Motivering
          </head>
          <p xml:id="i-HWzLBmgrC9fsnwh3tCA1TE">
            I maj 2011 dog Emilia, 27, i sviterna av obehandlad endometrios,
            som orsakat kraftiga sammanväxningar i tarmarna, svår undernäring
            och blodförgiftning. Under nio månader sökte hon förgäves hjälp
            från vården innan hon dukade under.
          </p>
          <p xml:id="i-Vw3F2yfPYS2E7r3h8beWdE">
            Endometrios kallas den dolda eller okända sjukdomen trots att
            den drabbar 1015 procent av alla kvinnor i fertil ålder. I Sverige
            innebär det drygt 200 000 kvinnor, vilket gör sjukdomen vanligare
            än både hiv och cancer.
          </p>
          <p xml:id="i-L6D81rBHhRWmBTUQq7GUin">
            På kvinnor med endometrios sätter sig livmoderslemhinnan även
            utanför livmodern exempelvis på äggstockar, tarmar och i magen.
            Detta leder till en kronisk inflammation som ger kraftiga smärtor.
            Resultatet kan bli interna blödningar, sammanväxningar och ärrbildningar.
            Ibland samlas blodet och bildar cystor som måste opereras bort.
            Endometrios är den vanligaste orsaken till ofrivillig barnlöshet
            bland kvinnor.
          </p>
          <p xml:id="i-NcntTD8xk1KxDUHMhuNU9P">
            Endometrios är en kronisk sjukdom men det är individuellt hur
            mycket man lider av den. En del kvinnor märker knappt av sjukdomen
            medan andra har konstanta smärtor. Enligt endometriosföreningen
            tar det i genomsnitt 510 år att få en diagnos. Anledningen till
            detta är att sjukvården ofta nonchalerar symptomen som vanlig
            mensvärk.
          </p>
          <p xml:id="i-6Y1BhHVjGSPmC4kXKD9vpc">
            Smärtorna är oftast värst i samband med menstruation och många
            som lider av endometrios är sjukskrivna en eller ett par dagar
            varje månad. Sjukdomen medför ofta andra vardagsproblem som smärtor
            vid samlag, smärtor i mage och underliv även när man inte har
            mens samt smärtor vid toalettbesök. Den höga sjukfrånvaron leder
            till ekonomiskt bortfall för de drabbade och ifrågasättande på
            arbetsplatsen. Många är redan högkonsumenter av sjukvård och läkemedel,
            vilket leder till ytterligare försämrad ekonomi för de drabbade.
          </p>
          <p xml:id="i-2Mx3SwjPXKUbdrh7WMhPRA">
            Det finns inte mycket forskning på området och ännu finns inget
            botemedel mot sjukdomen. Idag behandlas endometrios med värktabletter,
            p-piller, hormoner och operation. Hormonbehandlingarna är som
            regel effektiva men ger svåra biverkningar. Utan behandling blir
            symptomen för det mesta värre.
          </p>
          <p xml:id="i-Rqej9du3dvimppw57gppUn">
            Men nu har det kommit ut ett nytt läkemedel, Visanne, som är
            speciellt framtaget för endometriosdrabbade och som ger hopp.
            Såväl patienter som specialistläkare har intygat att Visanne har
            hjälpt kvinnor med endometrios där andra behandlingar varit verkningslösa
            och/eller gett mycket svåra biverkningar. Därför är det upprörande
            att Tandvårds- och läkemedelsförmånsverket (TLV) beslutat att
            Visanne inte ska subventioneras av staten och därmed inte omfattas
            av högkostnadsskyddet. Huvudskälet som anges är att det redan
            finns liknande hormonmediciner.
          </p>
          <p xml:id="i-9GsdEt1gm3KVCzKanrpRkV">
            Men beslutet bygger på felaktiga grunder. TLV har nämligen jämfört
            Visanne med övriga gestagener (behandling motsvarande p-piller)
            som man använder som förstahandsbehandling vid endometrios, och
            inte med GnRH-analoger som man prövar vid svårare former av endometrios,
            när patienterna inte svarar på förstahandsbehandlingen. Denna
            behandling är egentligen en prostatacancerbehandling som ger svåra
            biverkningar och som dessutom är betydligt dyrare än Visanne.
          </p>
          <p xml:id="i-JPCVjtRRMqD66pyb3LtoTB">
            Ansökan till TLV om att Visanne ska omfattas av högkostnadsskyddet
            bygger på att Visanne ska bli aktuellt först efter att patienten
            provat de billigare gestagenerna. Detta var tydligt i ansökan.
            Först om gestagenerna inte hjälper ska Visanne bli aktuellt. Gör
            man på detta sätt så sparar staten till och med pengar. Prostatacancerbehandlingen,
            som idag blir aktuell som andrahandsbehandling, är nämligen tre
            gånger dyrare än Visanne. Statlig subvention av Visanne skulle
            innebära en ren besparing för staten.
          </p>
          <p xml:id="i-3oLEjYbfBBrr9T7XgutsEr">
            Till detta kommer att GnRH-analoger (prostatacancerbehandling)
            ger svåra biverkningar och av det skälet bara kan användas upp
            till sex månader. Visanne har lindriga biverkningar och kan därför
            användas upp till 15 månader.
          </p>
          <p xml:id="i-ShYr4Y3fCCEee15msWckAg">
            Kliniska studier har visat att Visanne ger god smärtlindring
            och att endometrioshärdarna minskar, något övriga gestagener (p-piller)
            inte kunnat påvisa. Visanne är likvärdigt med GnRH-analoger vad
            gäller effekt, men biverkningarna är väsentligt lindrigare och
            färre.
          </p>
          <p xml:id="i-TMNdWbDfNocUYGvjGLpAJy">
            Konsekvensen blir att alla kvinnor som behöver Visanne får betala
            minst 4 800 kronor på ett år, beräknat på lägsta dosen. Det är
            ett problem eftersom många av de drabbade kvinnorna redan har
            dålig ekonomi, till följd av sjukdomen.
          </p>
          <p xml:id="i-KrMVhgmmswkqn2FtkdSUQB">
            Ett annat stort problem är okunskapen om endometrios inom sjukvården.
            Många patienter får höra att de lider av vanlig mensvärk, vilket
            försenar diagnosen medan sjukdomen förvärras.
          </p>
          <p xml:id="i-Kq3a3BVC12xspySTWw6b3u">
            Kunskaperna inom vården måste bli bättre, men det krävs också
            att specialistsjukvården inom området byggs ut. Än så länge finns
            bara endometrioscentrum i Uppsala och Huddinge och ett endometriosteam
            som nyligen startat i Sundsvall. Detta borde inte i första hand
            vare en regional fråga utan det måste betraktas som en riksfråga.
            Endometriospatienter måste få tillgång till rätt vård oavsett
            var de bor. Det får inte falla på enskilda landstings ovilja och
            ekonomiska underskott. Enligt experter på området behövs fler
            endometrioscentrum i Sverige för att täcka hela behovet och skapa
            tillgänglighet för patienterna.
          </p>
          <p xml:id="i-SJCCQtoMuYEJ7D9VzTAy6y">
            I en interpellationsdebatt i riksdagen om endometrios med ansvarig
            minister, Göran Hägglund (KD), behandlades endometrios som en
            del av förlossningsvården. Men endometrios har ingenting med förlossningsvård
            att göra. I debatten framfördes det att sjukdomen åtminstone kunde
            räknas som en del av obstetriken, och därmed ingick i förlossningsvården.
            Detta är felaktigt. För det första är förlossningsvård bara en
            del av obstetriken (som handlar om kvinnans fortplantning). För
            det andra är endometrios inte en del av obstetriken utan av gynekologin
            (som studerar kvinnans sjukdomar i könsorganen).
          </p>
          <p xml:id="i-VgTuwgLVT7k9jZfuPBtja4">
            Kunskapen måste bli mycket bättre om denna utbredda och allvarliga
            sjukdom. Idag lider massor av kvinnor i onödan i många år innan
            de, i bästa fall, får en diagnos och behandling. Behandlingen
            är dessutom i många fall dyr och bristfällig, och långt ifrån
            alla får tillgång till specialistvård, även efter att de fått
            en diagnos. Det finns ingen ursäkt för att vi låter detta lidande
            få fortsätta år efter år.
          </p>
        </div>
        <div xml:id="i-HrxAXXtyjmn7cskE7um7Jx" type="motSignatures">
          <list xml:id="i-3Z62nCbFC3tZFgBDZUo7FF">
            <item xml:id="i-AywhbkY4C6nvRjbNyqVAtN">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
