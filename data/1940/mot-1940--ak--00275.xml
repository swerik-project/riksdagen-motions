<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940--ak--00275">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__275/mot_1940__ak__275-001.pdf"/>
      <fw xml:id="i-F7MYnNmfYZecBzpELG4GMx">
        Motioner i Andra kammaren, Nr 275. 1
      </fw>
      <div xml:id="i-94yhmDc6K9wALcqKqJc6fm" type="motHeader">
        <div xml:id="i-Gr4QvwHUnmVWgwxW5DtZwN" type="motTitle"/>
        <div xml:id="i-45UCvPHELoTSYiQvaYyEkt" type="motSubmissionInfo"/>
      </div>
      <div xml:id="i-2YdX7Ljxi8poomKYpJrD8Q" type="motBody">
        <div xml:id="i-3uGuCksbDArShPfC8M7Scn">
          <p xml:id="i-9gNJ9C3b9GCCozWYY1b8oo">
            Nr 275.
          </p>
          <p xml:id="i-VHXM5p5g6h2EtfRGGksCyk" type="titleString">
            Av herr Brädefors och fru Rönn-Christiansson, i anledning av
            Kungl. Maj:ts proposition, nr 256, med förslag till lag om undantag
            från gällande bestämmelser rörande arbetstidens reglering m.m.
          </p>
          <p xml:id="i-HEzDTnBQpNWEwcik3PNSFh">
            Regeringens förslag till lag om undantag från gällande bestämmelser
            rö- rande arbetstidens reglering m. m. innebär överlämnandet av
            fullmakt till regeringen ait för viss tid upphäva inte mindre
            än tio olika lagar, vilka sedan 1912 genomförts i riksdagen i
            syfte att i olika avseenden ge arbetarna en viss rättsställning
            gentemot arbetsgivaren. Trots bristerna i dessa lagar har de dock
            varit av viss social och ekonomisk betydelse för arbetarna. Därest
            riks- dagen bifaller den föreliggande propositionen ger den regeringen
            faktiska diktatorsbefogenheter i vad de viktigaste sociallagarna
            beträffar. Lagen om arbetarsemester är en av 'de viktigaste erövringar
            som arbetar- klassen vunnit. Den är visserligen så formulerad
            att den inte tillförsäkrar lagstadgad semester åt alla arbetargrupper,
            men för arbetare i mera stadig- varande anställning är den en
            stor tillgång. Tolv dagars semester per år torde vara ett minimum
            av vilotid för människor som året om arbetar i en gruva, verkstad
            eller fabrik. Sådan rekreations- och vilotid är av så stor be-
            tydelse för arbetarna att det icke ens under de mest onormala
            förhållanden får göras intrång i denna förmån. Det finnes icke
            heller några bärande skäl som motiverar upphävandet av semesterlagen
            och regeringen har icke heller i propositionen framfört sådana
            skäl. Semesterlagens upphävande gynnar endast arbetsgivarna. Att
            söka förmå arbetarna godkänna förslaget med motiveringen att man
            endast avser upphäva ledigheten men icke rätten till semesterersättning
            är detsamma som att uppmana arbetarna att godkänna en princip,
            vilken är rakt motsatt den nuvarande lagens anda och bokstav.
            Upphävandet av lagen om arbetarskydd kommer att medföra en betydande
            ökning av olycksfallsfrekvensen, varjämte kvinnor och minderåriga
            kan an- vändas vid natt- och övertidsarbete i obegränsad utsträckning.
            Det innebär vidare ökade ekonomiska svårigheter för arbetarna,
            medan arbetsgivarna har enbart fördelar av lagens upphävande.
            Suspenderingen av arbetstidslagarna, såväl allmänna arbetstidslagen
            som sjöarbetstidslagen, lantarbetstidslagen och arbetstidslagen
            för detaljhandeln, är ett stort steg tillbaka från den riktiga
            demokratiska utveckling, i vilken arbetstidslagarna ingick som
            en väsentlig del. Därest syftet med detta för- slag uppnås blir
            säkerligen arbetstiden i åtskilliga företag förlängd och där-
          </p>
          <p xml:id="i-VJHmrjb9QBS88crUPPLSk">
            Bihang till riksdagens protokoll 1940, 4 saml. Nr 275—276.
          </p>
          <pb facs="riksdagen-motions-pdf/data/1940/mot_1940__ak__275/mot_1940__ak__275-002.pdf"/>
          <fw xml:id="i-HkvPHfYb4NmuyUYofkBvEm">
            2 Motioner i Andra kammaren, Nr 275.
          </fw>
          <p xml:id="i-FTRTB6jmBVW9AS3MhziVVX">
            med beskäres ytterligare arbetarnas värdefulla fritid. Departementschefen
            har framhållit att suspendering av arbetstidslagarna icke behöver
            medföra något tvång för arbetarna, enär dessa mot sin vilja icke
            kan tvingas att ar- beta längre arbetstid än den nuvarande samt
            att förlängningar av arbetstiden bör bli en fri överenskommelse
            mellan arbetarnas och arbetsgivarnas orga- nisationer. Om så vore,
            skulle ett enhetligt motstånd från arbetarnas sida mot förlängningar
            av arbetstiden göra syftet med regeringens förslag illuso- riskt.
            Regeringen har redan nu i sin hand tvångsmedel, nämligen tjänste-
            pliktslagen, som säkerligen kommer till användning därest arbetarna
            skulle vägra att förlänga arbetstiden. Det synes oss som om regeringens
            motive- ring om behovet av suspendering av arbetstidslagarna och
            därav följande för- längning av arbetstiden icke skulle vara det
            verkliga motivet för dessa åtgär- der. Det säges att behovet av
            ökad produktion inom vissa för samhället sär- skilt betydelsefulla
            näringsgrenar å ena sidan samt brist på arbetskraft å andra sidan
            medför behovet av förlängd arbetstid. Denna motivering är verklig-
            hetsfrämmande i en tid med omfattande arbetslöshet i landet. För
            närva- rande torde det finnas c:a trettio tusen arbetslösa enbart
            inom byggnadsfac- ket och på grund av exportsvårigheter inskränkes
            eller stoppas driften i den ena fabriken efter den andra och ökar
            sålunda arbetslösheten. Det torde inte vara omöjligt att placera
            dessa arbetslösa i de näringsgrenar som har brist på arbetskraft.
            Sålunda förefaller det som om motivet mera vore att bereda arbetsgivarna
            ökade profitmöjligheter. Vid slopandet av bestämmel- serna om
            skogs- och flottningsarbetarnas bostadsförhållanden kan inte moti-
            veringen vara brist på arbetskraft. Åtgärden synes vara förestavad
            av hän- syn till skogsbolagens, domänverkets och flottningsföreningarnas
            utgifter för arbetarbostäder i skogarna och vid flottleden. För
            arbetarna medför den uteslutande försämringar. Vi anser således
            att de arbetarlagar som avses i propositionen äro av så stor betydelse
            för hela den svenska arbetarklassen, att det inte ens kan ifrå-
            gasättas att dessa lagar skall suspenderas helt eller delvis,
            för kortare eller längre tid. Med sådana åtgärder löser man inte
            heller de svårigheter, som det imperialistiska kriget skapat även
            i vårt land. I stället försvagar man ekonomiskt arbetarklassen
            och förstärker arbetsgivareväldet. När vi dess- utom anser, att
            under en tid av stor arbetslöshet i landet upphävandet av de ovannämnda
            lagarna icke kan motiveras med brist på arbetskraft samt att de
            åsyftade åtgärderna skulle ytterligare försvåra den lediga arbetskraf-
            tens inträde i produktionen, får vi med hänvisning till det anförda
            hemställa,
          </p>
          <p xml:id="i-DMxytsH5W3iYcQhkAgq5wq">
            att riksdagen måtte besluta avslå Kungl. Maj:ts proposi- tion
            nr 256 med förslag till lag om undantag från gällande bestämmelser
            rörande arbetstidens reglering m. m.
          </p>
          <p xml:id="i-UmqrpxpUQhvxc6p7Yjqq4j">
            Stockholm i maj 1940.
          </p>
          <p xml:id="i-FDUp6krCbzUXKhiGUaCcMr">
            J. H. Brädefors. S. Rönn-Christiansson.
          </p>
        </div>
      </div>
    </body>
  </text>
</TEI>
