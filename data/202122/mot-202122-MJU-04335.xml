<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04335">
  <teiHeader>
    <fileDesc>
      <titleStmt>
        <title>med anledning av prop. 2021/22:58 Stärkt äganderätt, flexibla skyddsformer och ökade incitament för naturvården i skogen med frivillighet som grund</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4335 av Magnus Oscarsson m.fl. (KD)</title>
          <idno type="rdwebb">H9024335</idno>
          <rs type="number">4335</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024335/text</ref>
          <ref type="dokument_url_html">http://data.riksdagen.se/dokument/H9024335</ref>
          <ref type="dokumentstatus_url_xml">http://data.riksdagen.se/dokumentstatus/H9024335</ref>
          <ref type="docx">http://data.riksdagen.se/fil/58937FAE-7B1A-4BC9-95DE-8C00E0C1944E</ref>
          <ref type="pdf">http://data.riksdagen.se/fil/0F96E775-FFE1-4538-B1BD-D823F1BE942B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TqsJhjmwV4rDwgmcFwwgxi" type="basedOn"/>
        <correspContext corresp="i-TqsJhjmwV4rDwgmcFwwgxi">
          <ref>Proposition 2021/22:58</ref>
        </correspContext>
        <correspAction xml:id="i-LQXbAqkYiYcDWkgnMCubur" type="signed"/>
        <correspContext corresp="i-LQXbAqkYiYcDWkgnMCubur">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-Eo9kRYLJjs1m75cXCdvmdh"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction xml:id="i-8zYgBX71ikBdcZsdD37n4z" type="submitted">
          <date when="2021-12-01"/>
          <time when="15:29:10"/>
        </correspAction>
        <correspAction xml:id="i-WNUqeCgj6XaEbv4PRYFGmq" type="dismissed">
          <date when="2021-12-14"/>
        </correspAction>
        <correspAction xml:id="i-9E9xhXz3g9zC1NgvMnuzZb" type="reviewed">
          <date when="2021-12-14"/>
          <time when="13:00:48"/>
        </correspAction>
        <correspAction xml:id="i-SsugLEVAEU7U3rAWVmrvLP" type="referred">
          <date when="2021-12-15"/>
        </correspAction>
        <correspAction xml:id="i-NMypXkxJu8ThqvC6EJLjZq" type="assigned">
          <date when="2022-10-12"/>
          <time when="11:12:00"/>
        </correspAction>
        <correspContext corresp="i-NMypXkxJu8ThqvC6EJLjZq">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-HbcdSzZHbnbPMNHyxD4Ars" type="behandlas_i"/>
        <correspContext corresp="i-HbcdSzZHbnbPMNHyxD4Ars">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Stärkt äganderätt, flexibla skyddsformer och ökade incitament för naturvården i skogen med frivillighet som grund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RU2hJBJt38iGwrZuvbUj2a" type="behandlas_i"/>
        <correspContext corresp="i-RU2hJBJt38iGwrZuvbUj2a">
          <ref type="uppgift">2021/22:MJU18</ref>
          <ref type="ref_dok_id">H901MJU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU18</ref>
          <ref type="ref_dok_titel">Stärkt äganderätt, flexibla skyddsformer och ökade incitament för naturvården i skogen med frivillighet som grund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4335 av Magnus Oscarsson m.fl.
          (KD) med anledning av prop. 2021/22:58 Stärkt äganderätt, flexibla
          skyddsformer och ökade incitament för naturvården i skogen med
          frivillighet som grund
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-65o4NkqsPNPAt6k4xKr53S">
            Förslag till riksdagsbeslut
          </head>
          <list style="ol">
            <item xml:id="i-GQZHx9JgSBwRHHX5jWRnjG">
              Riksdagen ställer sig bakom det som anförs i motionen om avsteg
              från frivillighet och tillkännager detta för regeringen.
            </item>
            <item xml:id="i-427GsD3cvBkUUySxpstUKz">
              Riksdagen ställer sig bakom det som anförs i motionen om att
              se över preciseringarna i de berörda miljömålen med deras ambitioner
              för naturskyddet och tillkännager detta för regeringen.
            </item>
            <item xml:id="i-UdxDwB63S3wfigDBpmwh82">
              Riksdagen ställer sig bakom det som anförs i motionen om att
              avverkning ska kunna göras i fjällnära område och tillkännager
              detta för regeringen.
            </item>
            <item xml:id="i-H3ua9RnScLsYknckjZotK5">
              Riksdagen ställer sig bakom det som anförs i motionen om att
              uppdrag om att ta fram nya modeller för intrångsersättning, skogskonto
              och biotopskydd behöver ges före den sista april 2022 och tillkännager
              detta för regeringen.
            </item>
            <item xml:id="i-9TD6c5R482Rrx9DxFZXRx8">
              Riksdagen ställer sig bakom det som anförs i motionen om att
              inte ta med kulturmiljövärden och sociala värden som grund för
              enskilda beslut om biotopskyddsområden och tillkännager detta
              för regeringen.
            </item>
            <item xml:id="i-TT4FM5DA3kQazogfJ2mxyo">
              Riksdagen ställer sig bakom det som anförs i motionen om att
              Skogsstyrelsen ska upphöra med inventering och registrering av
              nyckelbiotoper och tillkännager detta för regeringen.
            </item>
            <item xml:id="i-NauHp9mQWUUm6tJNnvtYLv">
              Riksdagen ställer sig bakom det som anförs i motionen om att
              det föreslagna ersättningsmarkprogrammet och det utökade markförsäljningsprogrammet
              bör riktas till skogsägare som drabbats av en nyckelbiotopsregistrering
              och tillkännager detta för regeringen.
            </item>
            <item xml:id="i-U48pRQXztrPtsfMey2AWqU">
              Riksdagen ställer sig bakom det som anförs i motionen om att
              det föreslagna ersättningsmarkprogrammet och det utökade markförsäljningsprogrammet
              ska gälla alla bolagsformer och tillkännager detta för regeringen.
            </item>
            <item xml:id="i-XnxygT2NQjZms75HHguXG5">
              Riksdagen ställer sig bakom det som anförs i motionen om att
              enskilda markägare som drabbats av en nyckelbiotopsregistrering
              ska kunna ansöka om upphävande hos Skogsstyrelsen och tillkännager
              detta för regeringen.
            </item>
            <item xml:id="i-29dr1qFTtED2CjEWJzADBa">
              Riksdagen ställer sig bakom det som anförs i motionen om att
              det nationella målet för ökad hållbar tillväxt i skogen ska omfatta
              ökad biomassa tillgänglig för virkesproduktion och tillkännager
              detta för regeringen.
            </item>
            <item xml:id="i-STmqCreqMR1RXRREs22krw">
              Riksdagen ställer sig bakom det som anförs i motionen om att
              den aviserade rådgivningskampanjen bör signalera ökad tyngd åt
              produktionsfrågor och tillkännager detta för regeringen.
            </item>
            <item xml:id="i-yxqy7QRBB2PcYX6ogtgg2">
              Riksdagen ställer sig bakom det som anförs i motionen om propositionens
              uppmaning att så snart det är möjligt ge områdesskydd för skyddsvärda
              statliga skogar ovan och i nära anslutning till gränsen för fjällnära
              skog, och detta tillkännager riksdagen för regeringen.
            </item>
            <item xml:id="i-RLire7wXjXjsy4vyMfwhnj">
              Riksdagen ställer sig bakom det som anförs i motionen om tillägg
              till uppdraget om regelförenklingar och tillkännager detta för
              regeringen.
            </item>
            <item xml:id="i-3cRsUSmXRqnga9fCh6aafz">
              Riksdagen ställer sig bakom det som anförs i motionen om att
              Skogsstyrelsens uppdrag om regelförenklingar bör tillsättas före
              den sista april 2022 och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-22NKJYxkXUSUSdkU8pqM3h" type="h1">
            Propositionens huvudsakliga innehåll
          </head>
          <p xml:id="i-Vb63scZzGExgXaCg4b3RUV">
            Regeringens proposition Stärkt äganderätt, flexibla skyddsformer
            och ökade incitament för naturvården i skogen med frivillighet
            som grund har för avsikt att ta sin utgångs­punkt i att en stark
            ägande- och brukanderätt ska vara grunden för att ta till vara
            skogens potential för ekonomi, klimat och miljö.
          </p>
          <p xml:id="i-Qd8Hps44h7oRdzFq8fyfQM">
            Som följd av detta föreslår regeringen inrättande av nya ersättningsmarker
            och ett nytt markförsäljningsprogram från Sveaskog AB.
          </p>
          <p xml:id="i-HwHDhhPAPJpn4EUgbrrpkr">
            Regeringen slår också fast att frivillighet ska vara en grundläggande
            utgångspunkt och huvudsakligt arbetssätt för myndigheterna vid
            inrättande av formellt skydd. Avsteg från frivillighet ska vara
            mer restriktivt än i dag när så är befogat. I anslutning till
            att motivera frivilligheten efterlyser också regeringen att tillgängliga
            resurser överensstäm­mer med ambitionen i naturskyddet.
          </p>
          <p xml:id="i-DUh7WtuV6ELsgtVmmADWGG">
            Ett nationellt mål för ökad hållbar tillväxt i skogen ska tas
            fram och för att bidra till tillväxten bör enligt propositionen
            en långsiktig rådgivningskampanj tas fram.
          </p>
          <p xml:id="i-6B6ZcYgDMp9ojoBDUxhP4C">
            Rådgivning ska också göras för att minska klövviltskador på skog.
          </p>
          <p xml:id="i-TkGyAPwSixSgxfoVLvaChe">
            I samband med avslag på ansökan om tillstånd till avverkning
            i fjällnära skog ber regeringen om att få återkomma med förslag
            som tydliggör bestämmelserna om rätt till ersättning.
          </p>
          <p xml:id="i-6ZAEwYtxvYXsNZEdUnitth">
            Enligt propositionen bör Skogsstyrelsen upphöra med inventering
            och registrering av nyckelbiotoper. Naturvärdesinventeringar i
            skog som inte sker inom ramen för ett ärende ska inte registreras.
          </p>
          <p xml:id="i-KAp8baNr9hLTmYPQoXCFVZ">
            Skogsägare ska ges ökade möjligheter till klimatanpassning.
          </p>
          <head xml:id="i-GdPBCRUb3cQP6ZsUoma45K" type="h2">
            Utredningen
          </head>
          <p xml:id="i-4NfYBxoYMC36k3EY228ffi">
            Propositionen föregicks av utredningen Stärkt äganderätt, flexibla
            skyddsformer och naturvård i skogen (SOU 2020:73), vilken fick
            bred kritik för att i hög grad frångå fri­villighet och lägga
            skyddsformer över enorma landarealer. Utredningen pekade ut drygt
            700 000 hektar för formella avsättningar och beskrev ”konfliktytor”
            kopplade till biolo­gisk mångfald motsvarande tre miljoner hektar.
            Totalt sett identifierade utredningen nästan 13 procent av Sveriges
            totala produktiva skogsmark till att skyddas från produk­tion.
            Den utredning som i januariavtalet pekats ut som en äganderättsutredning
            kom i stället att ha som huvudfokus att ta skog ur ägarens kontroll.
          </p>
          <head xml:id="i-Aoqi6PsBMowvxHaxYwxdXg" type="h3">
            Propositionens oklara ambitioner
          </head>
          <p xml:id="i-CbJd1LWzQ4x8qrsopyrJ6o">
            Propositionen har förhandlats fram under stark polarisering mellan
            Centerpartiet och Miljöpartiet men har efter att den framlagts
            av båda sidor beskrivits som en seger. Miljöpartiets företrädare
            har framhållit att propositionen slår fast att skyddsvärd skog
            inte ska avverkas. Kommunikationen av propositionens innehåll
            har därför varit mot­stridig.
          </p>
          <p xml:id="i-8E9xjEucjq9sG5uSYCUiHG">
            I propositionen framkommer inte hur mycket skog som ska tas ur
            produktion eller om man avser ändra den ursprungliga utredningens
            uttalade ambition att stora arealer av Sveriges produktiva skogsmark
            ska anses vara skyddsvärd. I stället slår propositionen fast att
            ”Sverige har skyddsvärda skogsnaturtyper i hela landet”. Det är
            enligt Kristdemo­kraterna anmärkningsvärt med tanke på att Sverige
            redan har 27 procent av sin skogs­mark undantagen från brukande
            i form av formella avsättningar, frivilliga avsättningar, hänsynsytor
            och improduktiv skogsmark (SCB).
          </p>
          <p xml:id="i-95wSTDAJj49WV9zH9pCpHk">
            Propositionen pekar konkret ut 140 000 hektar på Statens fastighetsverks
            och Svea­skogs marker som man ”så snart det är möjligt” anser
            ska skyddas. Regeringen uttryck­er också en ambition, med utgångspunkt
            från miljömålet Levande skogar, att skydds­värda skogar inte ska
            avverkas utan bevaras genom antingen formellt skydd eller genom
            frivilliga avsättningar. Här anges att det gäller skogar från
            såväl det fjällnära området som i övriga Sverige.
          </p>
          <head xml:id="i-LNYPBkVAWsRLmsGZ9aZUzU" type="h3">
            En förment frivillighet
          </head>
          <p xml:id="i-DG2aHFVbUCbEFUH7KzsMqU">
            Enligt propositionen bör äganderätten stärkas genom att frivilligt
            formellt skydd blir en grundläggande utgångspunkt och ett huvudsakligt
            arbetssätt för myndigheterna. Avsteg från frivillighet instrueras
            vara mer restriktivt än i dag, när så är befogat.
          </p>
          <p xml:id="i-57KFuC4Je2fkWkb4LmS4Aa">
            Kristdemokraterna anser att utgångspunkten om frivillighet kring
            att inrätta ett for­mellt skydd är bra. Vi välkomnar därför denna
            ambition. För att göra det ännu tydligare ska avsteg från frivillighet
            för att inrätta formellt skydd av skog vara mer restriktivt än
            i dag. Vi anser att tillägget ”när så är befogat” inte behövs.
          </p>
          <p xml:id="i-FJRYDnYxEbw1ooEC2HAW6B">
            Men det kvarstår ett problem för Sveriges skogsägare. Regeringens
            ambitioner för skydd är så pass höga att avverkningsförbuden riskerar
            att göra ”frivillighet” till den enda utvägen för den som önskar
            få avkastning, men då i form av de ersättningsformer som regeringen
            lyfter. Begreppet frivillighet urholkas då.
          </p>
          <p xml:id="i-MGk774i3FoZ5BypMg49NVV">
            Regeringens överföring av 25 000 hektar ersättningsmark för skydd
            av skog samt det utökade markförsäljningsprogrammet om 60 000
            hektar där Sveaskog ska användas som ersättningsmark till enskilda
            markägare av skyddsvärd skog indikerar hur den för­menta frivilligheten
            ska få sitt utlopp. Landets skogsägare står inte i kö för att
            byta bort 85 000 hektar, något måste initiera den processen. Regeringen
            anger regelverk, andra styrmedel och arbetsformer som de vägar
            som myndigheter ska ta för att förmå frivillig­het. Avverkningsförbud
            – är den långtgående konsekvensen för skogsägaren som följd av
            regeringens budskap om skyddsvärd skog i hela landet. Avverkningsförbudet
            gör ”frivilligt” formellt skydd till det enda handlingsalternativet
            för den som önskar driva skogsbruk med avkastning. Det kommer
            också till uttryck i propositionens kapitel 6 där regeringen anger
            ”en tydlig ambition att skyddsvärda skogar inte ska avverkas”.
          </p>
          <p xml:id="i-Liv5VsFBs7QfhF5H7JYYJb">
            Denna ambition kommer som en konsekvens av miljömålet Levande
            skogar men kommer även till uttryck i miljömålet Ett rikt växt-
            och djurliv. Miljömålet Levande skogar är utformat utifrån en
            statisk bild av skogens arter, med närmast förhistoriska målsättningar
            för Sveriges naturbild. Biologisk mångfald är en målsättning som
            i svenskt skogsbruk gynnas av att skogsbruket sedan 1990-talet
            jämställer miljömål med produktionsmål. På område efter område
            har den biologiska mångfalden därefter stärkts. Arealen gammal
            skog har ökat från 1 till 1,8 miljoner hektar sedan 1990-talet,
            mängden hård död ved har tredubblats och volymen lövträd har fördubblats
            sedan 1950-talet. Från att ca 1 procent av skogsarealen tidigare
            brann mäts nuvarande brandareal i promille. De jämställda målen
            främjar att såväl skogsarealen som dess naturvärden kontinuerligt
            kan öka. Detta står i kontrast till miljömålet Levande skogar
            där målsättningarna som efter­frågas motsvarar ett tillstånd som
            föregår det moderna skogsbruket.
          </p>
          <p xml:id="i-6fkxEbaNtD3mkJdpSU1nMw">
            Kristdemokraterna anser att miljömålens preciseringar behöver
            ses över och ges ramar som möjliggör att skogspolitikens jämställda
            mål om produktion och miljö kan förenas. Regeringens bedömning
            i kapitel 6, att ”landet har skyddsvärda skogstyper i hela landet
            som inte ska avverkas”, leder med miljömålens inriktning till
            ett starkt beskuret skogsbruk. Kristdemokraterna anser att politiken
            bör läggas om genom en översyn av miljömålens preciseringar så
            att skogsbruket kontinuerligt kan främjas.
          </p>
          <p xml:id="i-4qSuRF7t98Aq28cgDz9fz6">
            Regeringen uttrycker för övrigt i kapitel 6 att ”inom det fjällnära
            området medges oftast inte avverkning” som om detta var ett etablerat
            sakförhållande. Det behöver inte vara så. Avverkning i det fjällnära
            området kan visst göras och enligt Kristdemokraterna ska en skyddsform
            endast aktualiseras om det finns särskilda skäl, i samverkan med
            markägaren och med ersättning i form av annan mark.
          </p>
          <p xml:id="i-CKvcqNpZxBs1S6CninMbkT">
            Konsekvenserna av regeringens politik är att incitamentet för
            ett gott förvaltarskap hos enskilda skogsägare urholkas eftersom
            det med regeringens skyddsambitioner löper stor risk för avverkningsförbud.
            Det står också i konflikt med grundprincipen från 1993 som ger
            skogsägaren mandat att själv besluta om sin skog inom lagens ramar,
            en frihet under ansvar. Bland handlingsalternativen som uppstår
            efter ett avverkningsförbud ligger markförsäljningsprogrammet.
            Men med markförsäljningsprogrammet blir de nya erhållna ytorna
            inte sällan på platser långt borta, något som medför ett passivt
            skogs­bruk där lokal förankring saknas. Utan den lokala förankringen
            urholkas vitaliteten inte bara i skogsbruket, utan även i det
            samhälle där kopplingen mellan skogens brukande och dess invånare
            tidigare var tydlig. Varje fälld tall påverkar många fler än skogs­ägaren.
            En hektar normal skogsmark beräknas generera minst ca 16 dagsverken
            under en omloppstid om den brukas miljömässigt, socialt och ekonomiskt
            hållbart.
          </p>
          <head xml:id="i-esMWndHPgjbhBkTSD2aEa" type="h3">
            Uppföljande utredningar brådskar
          </head>
          <p xml:id="i-N5mLzp53NJPbFmZ7Wv8AqV">
            Regeringen ser behov av en utredning kring reglerna om intrångsersättning
            eller löse­skilling för naturvårdande ändamål, huruvida de kan
            beskattas inom ramen för systemet med ersättningsfond av naturvårdsavtal.
            Regeringen ser också behov av en översyn av reglerna kring ersättning
            för naturvårdsavtal, om detta ska kunna periodiseras genom insättning
            på skogskonto eller liknande.
          </p>
          <p xml:id="i-9WRFiba2FBDVH91WDUx3j6">
            Regeringen vill också se över den formella skyddsformen biotopskydd
            i syfte att göra den mer flexibel och attraktiv.
          </p>
          <p xml:id="i-WyG79WdA5TAHKaqmU4JnPm">
            Kristdemokraterna anser att dessa uppdrag är befogade, naturvård
            ska inte vara en förlust för skogsägaren och biotopskydd som skyddsform
            präglas i dag av rigida beslut med oförutsedda konsekvenser. Uppdragen
            behöver ges i närtid och behandlas skynd­samt. Uppdragen bör ges
            innan sista april 2022.
          </p>
          <p xml:id="i-HWoFQ6iNRrQKT5YjvkAb21">
            Regeringen uttrycker en intention att utöver befintliga biotopskydd
            även beakta kulturmiljövärden och sociala värden som grund för
            enskilda beslut om biotopskydds­områden. Detta bör enligt Kristdemokraterna
            inte medtas i bedömningen.
          </p>
          <head xml:id="i-EokemMrNYS6L3oeHAzksZR" type="h3">
            Nyckelbiotoperna
          </head>
          <p xml:id="i-HvEmrXncBGv4nEKHrHepHK">
            Av propositionen framkommer att Skogsstyrelsen bör upphöra med
            inventering och registrering av nyckelbiotoper. Det är en bra
            bedömning som besparar landets skogs­ägare en process som dömts
            ut för att dels strida mot förvaltningslagen och dels drabba enskilda
            markägare på ett oproportionerligt sätt. Kristdemokraterna anser
            dock att det behöver skärpas ytterligare genom att ändra ”bör”
            till ”ska” upphöra. Den ursprungliga utredningen bedömde att alla
            delar av nyckelbiotopsregistret som utgör en samman­vägning av
            naturvärden och en klassificering av dessa bör gallras. Men med
            hänvisning till arkivlagens (1990:782) ändamål uppger sig regeringen
            ovillig att gallra i nyckel­biotopsregistret. Det innebär att
            alla skogsägare vars mark registrerats fortfarande står utan möjlighet
            till avkastning för sin skog. Regeringen försvarar beslutet med
            att upp­gifterna om nyckelbiotopsregistrering redan bör vara kända
            av certifieringsinstituten, vilket gör att kraven om att avstå
            avverkning redan är etablerade. Med andra ord, efter­som skadan
            redan är skedd uteblir de praktiska konsekvenserna av att gallra
            uppgifterna i nyckelbiotopsregistret.
          </p>
          <p xml:id="i-2Y8Rddm7R9coBBTDVqpH1P">
            Med det sakförhållandet och för att göra en orätt till rätt,
            anser Kristdemokraterna att skogsägare som drabbats av en nyckelbiotopsregistrering
            bör vara de som prioriteras för ersättning och bytesmark. De insatser
            regeringen beskriver om 25 000 hektar ersätt­ningsmark för skydd
            av skog samt det utökade markförsäljningsprogrammet om 60 000
            hektar bör därför riktas mot gruppen av skogsägare vilka tvingats
            se sin mark registreras som nyckelbiotop.
          </p>
          <p xml:id="i-9QAMqhGcKbkie83pQ1T4uR">
            Som mottagare för ersättningsmark bör inte heller som propositionen
            anger enbart enskilda skogsägare vara aktuella. Olika bolagsformer
            bör inte behandlas annorlunda. Med större aktörer involverade
            kan även bättre lösningar sökas i form av trepartsbyten etc.
          </p>
          <p xml:id="i-4VysqQDsK9HxGerx5TXhee">
            Skogsägare som drabbats negativt av tidigare registrerade nyckelbiotoper
            bör också ges möjlighet att ansöka om upphävande hos Skogsstyrelsen.
          </p>
          <head xml:id="i-P1rxR9LmFzaQD7sr9r5i49" type="h3">
            Ökad hållbar tillväxt
          </head>
          <p xml:id="i-U9sRVtkvajUjVKsLXyWbzn">
            Regeringen föreslår framtagande av ett nationellt mål för ökad
            hållbar tillväxt i skogen. Förbättrad skogsskötsel ska ge en ökad
            tillväxt i biomassa. Detta står emellertid i skarp kontrast till
            propositionens ambition att ta virkesproduktionsmark ur drift
            i samma om­fattning. Kristdemokraterna anser därför att målet
            bör tydliggöras, att det omfattar ökad biomassa tillgänglig för
            virkesproduktion.
          </p>
          <head xml:id="i-D31f68Nt5hj8nUWEcarGdG" type="h3">
            Rådgivningskampanj för ökad skogsproduktion
          </head>
          <p xml:id="i-FamupWaupteoXgv5LdDVUR">
            I propositionen föreslås en långsiktig rådgivningskampanj för
            ökad hållbar tillväxt och hållbart brukande i skogen. Denna ska
            tas fram i samarbete med relevanta aktörer. För att möta den ökande
            efterfrågan på skogsråvara som behövs för att tränga undan fossila
            alternativ vill Kristdemokraterna betona vikten av att rådgivningskampanjen
            signalerar ökad tyngd åt produktionsfrågor.
          </p>
          <head xml:id="i-9yfNzeRm2AwUVLc9EdTxwP" type="h3">
            Statlig skog
          </head>
          <p xml:id="i-CNF4GsGTt3KAF3YsMkjdJh">
            Propositionen vill att staten ska vara föregångare i hållbart
            skogsbruk med ett stort ansvar för natur- och kulturmiljöhänsyn.
            Konkret pekar propositionen ut 140 000 hektar produktiv skog i
            nära anslutning till gränsen för fjällnära skog som i dag står
            på Statens fastighetsverk och Sveaskogs mark. Den utpekade skogen
            anses i behov av skydd ”så snart det är möjligt”. Kristdemokraterna
            förordar ett gott förvaltarskap och att staten ska säkerställa
            ett välskött skogsbestånd men ser inte behov av att i ett slag
            ta ut en stor areal skog ur produktion. Utöver de ekonomiska konsekvenserna
            för statens intäkter drabbar åtgärden även det lokala näringslivet
            med uteblivna arbetstillfällen. Borttagen virkesproduktion innebär
            också mängder av biomassa som inte får bidra till hållbara, förnybara
            produkter som kan göra skillnad gentemot klimatutmaningen. Förslaget
            att så snart det är möjligt ge områdesskydd för statliga skogar
            ovan och i nära anslutning till gränsen för fjällnära skog bör
            därför inte genomföras.
          </p>
          <head xml:id="i-8pXbcWjBxbjLfgx2Pd4oAW" type="h3">
            Regelförenklingar
          </head>
          <p xml:id="i-M8ibHs13mTUT5mmaPBKVya">
            I propositionen föreslås att Skogsstyrelsen ges ett uppdrag om
            regelförenkling. Utöver utredningens regelförenklingsförslag om
            översyn av bestämmelserna om lägsta ålder för föryngringsavverkning,
            ransoneringsregler och brukningsenhet tillägger även regering­en
            uppgiften att med hjälp av digitala data och kartmaterial kunna
            förenkla skogsföreta­gandet. Kristdemokraterna anser att detta
            är angeläget, men till detta bör även tilläggas uppdrag om att
            korta handläggningstider, principiell vägledning för myndigheter
            att undvika byråkrati i form av nya utredningskrav och redovisning
            för skogsföretagare samt att ta bort samrådskravet enligt 12 kap.
            6 § miljöbalken. De delar som bör utgå ur samrådskravet är skogsbruksåtgärder
            som är anmälningspliktiga enligt skogsvårdslagen, naturvårdande
            skötsel samt åtgärder för att begränsa allvarliga skador från
            t.ex. bark­borreangrepp. Det är angeläget att uppdraget ges snarast,
            senast den sista april 2022.
          </p>
        </div>
        <div type="motSignatures">
          <list>
            <item xml:id="i-7jLVocPtDK2vXL6eg4VLdZ">
              Magnus Oscarsson (KD)
            </item>
            <item xml:id="i-4oWCaiXBWyzwKvGT2yMNpu">
              Kjell-Arne Ottosson (KD)
            </item>
            <item xml:id="i-V7axk2yBx5CNdCwxzMKFwc">
              Larry Söder (KD)
            </item>
            <item xml:id="i-WNzdbPWDaDqYxyHAxXFekq">
              Camilla Brodin (KD)
            </item>
            <item xml:id="i-SXkUXXWFdMRYWsFMeYaFHf">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
