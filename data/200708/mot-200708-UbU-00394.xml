<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00394">
  <teiHeader>
    <fileDesc>
      <titleStmt>
        <title>Antalet veckotimmar i ämnet idrott och hälsa</title>
        <author corresp="i-DKsVYU73WDtSTFEeLoboVx">av Ola Sundell (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antalet veckotimmar i ämnet idrott och hälsa</title>
          <idno type="rdwebb">GV02Ub394</idno>
          <rs type="number">Ub394</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub394/text</ref>
          <ref type="dokument_url_html">http://data.riksdagen.se/dokument/GV02Ub394</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub394</ref>
          <ref type="doc">http://data.riksdagen.se/fil/BD4CF4D7-8C25-4C38-A880-E9D82D00E59A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TaiwKKHiM1B3YAbGFHS8G3" type="signed"/>
        <correspContext corresp="i-TaiwKKHiM1B3YAbGFHS8G3">
          <note type="signatory" corresp="i-DKsVYU73WDtSTFEeLoboVx"/>
        </correspContext>
        <correspAction xml:id="i-9hxZADzHVNMVS5yxkykoi8" type="referral">
          <date when="2007-10-16"/>
        </correspAction>
        <correspAction xml:id="i-FQhpuSgs3x5x8ZEEc9LkgA" type="dismissal">
          <date when="2007-10-16"/>
        </correspAction>
        <correspAction xml:id="i-C8i3Vja21vsdgYcDxijxtb" type="numbering">
          <date when="2007-10-05"/>
        </correspAction>
        <correspAction xml:id="i-2TLgMmjUHzkPhcAffmHw4F" type="submission">
          <date when="2007-10-04"/>
        </correspAction>
        <correspAction xml:id="i-9zuJFiHokcqxVYvMcehBiP" type="transfer">
          <date when="2007-10-04"/>
        </correspAction>
        <correspAction xml:id="i-FrX9kAT1H3QbBYc1qZfTMY" type="assigned"/>
        <correspContext corresp="i-FrX9kAT1H3QbBYc1qZfTMY">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DtBce2XmbqnXK1Y2jNnaz7">
            Förslag till riksdagsbeslut
          </head>
          <p xml:id="i-3qq84EZY6dzi4h9i2tzvdm">
            Riksdagen tillkännager för regeringen som sin mening vad som
            anförs i motionen om antalet veckotimmar i ämnet idrott och hälsa.
          </p>
        </div>
        <div type="motContent">
          <head xml:id="i-VXAp5ydPw38u5deDzdiJC7" type="h1">
            Motivering
          </head>
          <p xml:id="i-QqnWyGFAGn8GbLKuPZQWww">
            De som tror att de inte har tid med fysisk aktivitet måste förr
            eller senare avsätta tid för sjukdom. Detta sade Edward Stanley
            (18261893). Det är ett annat sätt att konstatera att människokroppen
            behöver kroppsrörelse. Vår kropp är programmerad för fysisk aktivitet,
            och den genetiska koden är densamma som hos våra förfäder stenåldersmänniskorna.
            En längre tid av fysisk inaktivitet får alltid till följd att
            den fysiska funktionsförmågan försämras. Muskelmassan minskar,
            konditionen försämras, skelettet blir skörare och rörligheten
            i kroppens leder försämras. För den växande individen är detta
            förhållande av särskild betydelse. Flera vanligt förekommande
            sjukdomar är också relaterade till fysisk inaktivitet, till exempel
            hjärt-kärlrelaterade sjukdomar, diabetes, fetma och led- och ryggbesvär.
            I takt med förbättrade kommunikationer, ökad automatisering och
            datorisering har arbetsuppgifterna blivit allt mindre fysiskt
            krävande. Den förändrade livsstilen, med mindre fysisk aktivitet
            i den dagliga gärningen, innebär ett växande problem för både
            individen och samhället.
          </p>
          <p xml:id="i-8ndogJumnxSkHghuSWsV2L">
            Vi behöver alla, oavsett intresse för fysisk ansträngning, sådan
            aktivitet för ett optimalt liv och för att kunna klara vardagslivets
            påfrestningar. Det måste således till någon form av extra kroppsansträngning
            för att upprätthålla adekvat fysisk kapacitet. Andelen barn som
            ägnar sig åt s.k. spontanidrott (sådan idrott som barnen själva
            initierar och leder) sjunker dramatiskt. Vidare minskar andelen
            barn och ungdomar som är anslutna till idrottsföreningarna. För
            en allt större grupp av barn och ungdomar utgör skolans idrottsundervisning
            den enda formen av träning. Det samlade intrycket blir att en
            stor grupp ungdomar får bristfällig fysisk träning. Mycket talar
            för att vi kommer att få alltfler vuxna med försämrat hälsotillstånd
            och bristfälliga förutsättningar för aktivt deltagande i motion
            och friluftsliv. För barn och ungdomar är fysisk aktivitet nödvändig
            för såväl den fysiska, den motoriska som den personlighetsmässiga
            utvecklingen.
          </p>
          <p xml:id="i-JfWTDTSCjzhD33whqtf8s1">
            Fysisk inaktivitet har också en mer konkret prislapp, även om
            det är svårt att exakt beräkna samhällets totala kostnader för
            denna inaktivitet. Som exempel kan nämnas att samhällets kostnader
            för hjärt-kärlsjukdomar är ca 20 miljarder kronor, för fetma och
            dess följdsjukdomar 56 miljarder kronor, ryggont 20 miljarder
            kronor och psykisk ohälsa 45 miljarder kronor. Intressant är att
            livsstilsrelaterade faktorer, bland vilka fysisk inaktivitet räknas,
            till ca 40 procent förklarar sjuklighet och död i i-länder, medan
            dessa länder satsar enbart cirka en till två procent av samhällets
            totala ekonomiska resurser på att påverka dessa faktorer.
          </p>
          <p xml:id="i-Pf8tbbBgKX9peMgaPmWwPN">
            Modern forskning antyder att fysisk aktivitet inom förskolan
            och skolan är viktig och nödvändig för allsidig mental och kroppslig
            utveckling. Skolans idrottsundervisning och praktiskt estetiska
            undervisning är den enda arena där helt inaktiva barn och ungdomar
            kommer i regelbunden kontakt med fysisk aktivitet. Dock är det
            helt klart att skolan i dag inte har tilldelats tidsmässiga och
            andra resurer för att kunna ge dessa ungdomar tillräcklig fysisk
            aktivitet och stimulans. Av Europas alla länder ligger Sverige
            näst sist vad gäller schemalagd tid för ämnet idrott och hälsa.
            Vidare vet vi att barn har ett naturligt behov av kroppsrörelser.
            Att få leka, springa och hoppa utgör en naturlig och viktig del
            i barnets uppfostran till en hel och harmonisk människa. För att
            upprätthålla eller förbättra sin kondition och styrka krävs regelbunden
            träning.
          </p>
          <p xml:id="i-6w6gY6YWZjmZR7iC46KmAt">
            Sammantaget visar både medicinsk och beteendevetenskaplig forskning
            att fysisk aktivitet är en viktig komponent för välbefinnande
            och gott hälsotillstånd. Nedskärningen av antalet veckotimmar
            för ämnet idrott och hälsa i läroplanerna på grund- och gymnasieskola
            är ett förslag som i perspektiv av beprövad vetenskap och pedagogisk
            erfarenhet verkar obegriplig. Visserligen kan nedskärningen kompenseras
            av det fria val som varje elev har möjlighet till, men sannolikt
            är att de elever som bäst behöver fysisk träning undviker ett
            sådant tillval. Endast en grupp av privilegierade ungdomar kommer
            att få tillräcklig fysisk träning. De yngsta barnen bör ha ett
            träningstillfälle per dag och de äldre barnen och ungdomarna tre
            träningspass per vecka.
          </p>
          <p xml:id="i-Je4tdki6qtUW9mWqYWQVSN">
            Målen i läro- och kursplaner är förvisso ett av de viktigaste
            styrmedlen. Men den faktiska tid som avsätts har en avgörande
            betydelse, och i det sammanhanget tjänar det inte mycket till
            att höja antalet poäng inom kurser i idrott och hälsa. En specifik
            tid behövs för att eleverna skall kunna nå de viktiga mål som
            finns uppsatta.
          </p>
        </div>
        <div type="motSignatures">
          <list>
            <item xml:id="i-RTnrN56rmeSWaTbNBBfRej" who="i-DKsVYU73WDtSTFEeLoboVx">
              Ola Sundell (m)
            </item>
          </list>
        </div>
      </div>
    </body>
  </text>
</TEI>
