<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00133">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_133/mot_198687_fö_133-001.pdf"/>
      <div xml:id="i-ET1Vxka6RLftpta4jobEDm" type="motHeader">
        <div xml:id="i-QxcgHZnWd7CkdUhkKPxSsg" type="motTitle"/>
        <div xml:id="i-MuQG941dwqGSmjbw9duoYw" type="motSubmissionInfo"/>
      </div>
      <div xml:id="i-169PrGw4bvFCt81eyTyHjt" type="motBody">
        <div xml:id="i-Sv5ZDdFDHcPk7e7UyVAhdj">
          <p xml:id="i-AN8RjD3MaWsoMhDrGry3c5">
            Motion till riksdagen
          </p>
          <p xml:id="i-QjxDwAPcRhwDB6DrZ9jsy6">
            1986/87: Fö133
          </p>
          <p xml:id="i-HoKxxQyPZNAwkuGnuumjJr">
            Kerstin Ekman m. fl. (fp)
          </p>
          <p xml:id="i-89u1x65JviYSj4ZEZhk6FG">
            Totalförsvarets fortsatta utveckling (prop. 1986/87: 95)
          </p>
          <p xml:id="i-Bt1zZ9cho7RyTjLe8ekEhm">
            För totalförsvarets civila delar innebär propositionen, liksom
            försvars- kommitténs förslag, på centrala punkter positiva förändringar
            i linje med vad folkpartiet förordat. I folkpartiets partimotion
            (1985/86: Fö201) för drygt ett år sedan angavs vilka förändringar
            partiet förordar. I motionen framhölls att sårbarheten i samhället
            ökat i flera avseenden, med elförsörjningen och telekommunikationerna
            som påtagliga exempel. Behovet av beredskapshänsyn, god ledning
            och åtgärder för att komma till rätta med snävt sektorstänkande
            hos myndigheter framhölls. I motionen kritiserades att ”för jordbruk,
            teko och skor har statsmakterna satt upp mycket långa avspärrningstider
            som grund för planeringen, medan uthålligheten varit nästan obefintlig
            för t. ex. sjukvårdens förbrukningsma- teriel”. I motionen framhölls
            att ”de närmaste åren bör en rejäl satsning göras på sjukvårdsmateriel
            och på att minska sårbarheten i telekommuni- kationerna. Sådana
            satsningar kan te sig svåra om man jämför med de anslag som hittills
            utgått till socialstyrelsen resp. televerket. Men satta i relation
            till de totala kostnaderna för civilt totalförsvar — inkl. oljelagring
            och skyddsrumsbyggande — vore det ändå små belopp. Vi vill alltså
            förorda att man så långt möjligt söker bedöma effekten av olika
            satsningar utan att låta tanken styras av vilket anslag som belastas.”
            Det viktiga måste alltid gå före det mindre viktiga. Propositionens
            förslag innebar stora framsteg, just i den riktning folkpar- tiet
            begärt. För första gången ses nu det civila totalförsvaret samlat,
            så att man verkligen väger olika delar mot varandra på lika villkor.
            I stället för låsta ramar för olika myndigheter skall vi nu få
            en samsyn så att medel kan användas där de gör mest nytta. Den
            samordnande rollen utövas av den nya överstyrelsen för civil beredskap.
            Det är utomordentligt värdefullt att det nu klart anges att samma
            plane- ringsförutsättningar skall gälla över hela området. Hittills
            har man för jordbruk, teko och skor alltså satt upp mycket långa
            avspärrningstider medan t. ex. sjukvården fått ringa uthållighet.
            Nu blir det en gemensam utgångspunkt, nämligen ett års förkrigsskede
            och några månaders krig eller neutralitetsläge. Det är ett mycket
            stort framsteg att planeringsförutsätt- ningarna blir desamma
            över hela linjen. Ingen kedja är starkare än den svagaste länken,
            och sjukvårdens bristande uthållighet har därför i prakti- ken
            varit gränssättande för samhällets förmåga att klara svåra situationer.
            Om man förstärker den hittills svagaste länken blir hela totalförsvaret
            mer trovärdigt.
          </p>
          <pb facs="riksdagen-motions-pdf/data/198687/mot_198687_fö_133/mot_198687_fö_133-002.pdf"/>
          <p xml:id="i-8UPaVnpoBLc295s63nsW86">
            De kraftigt ökade satsningarna på att förstärka sjukvärdens och
            telekom- munikationernas uthållighet är därför ytterst välkomna.
            I partimotionen framhölls att inom livsmedelsförsörjningen är
            det främst transporter och distribution som inger stor oro inför
            akuta kriser och krig. I Norrland ger de stora avstånden särskilda
            problem. I motionen sades att en ökad freds- tida lagring i Norrland
            minskar beroendet av sårbara transporter. Mjölk- produktion av
            annan livsmedelsproduktion i landets norra delar har sär- skilt
            stor betydelse ur totalförsvarssynpunkt. Med tillfredsställelse
            kan vi nu notera att denna syn återfinns i propositionen.
          </p>
          <p xml:id="i-XGPD63antqy1Xv5CDNrFbg">
            Risker bör styra skyddsrumsbyggandet
          </p>
          <p xml:id="i-7FooUDQ2dtVkHG3rf3G5Wt">
            I fråga om civilförsvaret har folkpartiet i flera år förordat
            en förändring av skyddsrumsbyggandet. I partimotionen uttrycktes
            det så att skyddsrums- byggande bör kunna planeras på ett mer
            rationellt sätt genom att kommu- nerna nu börjar göra skyddsplaner.
            ”Skyddsrum bör i första hand byggas i områden som bedöms kunna
            bli mål för bekämpning av olika slag.” Försvarskommitténs förslag
            och propositionen innebär att skyddsrums- byggande skall förändras
            så att det mer utgår från bedömda risker. I princip fanns denna
            målsättning redan inför 1982 års försvarsbeslut. Den dåvarande
            försvarskommittén, tillsatt 1978, framhöll att en hårdare styr-
            ning av .skyddsrumsverksamheten till riskområden bör eftersträvas.
            Ty- värr har myndigheterna inte godtagit detta utan snarast motarbetat
            ett sådant synsätt. I dag finns tusentals människor som bor eller
            arbetar nära sannolika anfallsmål utan att ha tillgång till skyddsrum.
            Samtidigt byggs skyddsrum slentrianmässigt också i områden utan
            rimliga mål i närheten. Ett talande exempel är att försvarsstabens
            anställda saknar skyddsrum, eftersom det huset byggdes under den
            tid när det var dispens från skyddsrumsbyggande i Stockholm. Vi
            kan inte vänta till långt in på nästa sekel för att ge skydd åt
            människor som bor nära tänkbara bombmål i Stockholms innerstad
            eller i andra områden med uppenbara risker. En prioritering är
            nödvändig. Fram till förändringen på 1970-talet då staten övertog
            kostnaderna för skyddsrumsbyggandet användes mycket grova schabloner.
            Skyddsrum skulle byggas i alla orter över 5000 invånare om fastigheten
            var över en viss storlek. Dispens från byggande hade dock utfärdats
            för Stockholm och 13 andra av landets största tätorter. För framtiden
            bör man i stället utgå från risker. Alla människor bör ges information,
            och alla fastigheter bör byggas så robust att de ger ett visst
            skydd. Men skyddsrumsbyggandet bör inriktas så att nya skyddsrum
            till- kommer i områden som bedöms riskfyllda. Det är risken, inte
            ortens storlek, som skall avgöra. Man bör därför ange rimliga
            mål, som radar- stationer, teleanläggningar, broar, flygfält,
            ledningscentraler, viktiga försvarsindustrier etc. och ange de
            områden runt dessa där skyddsrum bör finnas. I delar av landet,
            typ Gotland och delar av Tornedalen, bör målet kanske sättas så
            högt att alla människor, även i glesbygd, bör ha skydd därför
            att där finns risker för markstrider, artilleribekämpning etc.
          </p>
          <p xml:id="i-4Jmf4tBer44SGfP6z4KYde">
            Mot. 1986/87 Föl33
          </p>
          <p xml:id="i-VSGU4YNaytx9cxiGMFYfLF">
            13
          </p>
          <pb facs="riksdagen-motions-pdf/data/198687/mot_198687_fö_133/mot_198687_fö_133-003.pdf"/>
          <p xml:id="i-LgHCSRzKk4YXRXTygbA8ot">
            Med detta synsätt bör alltså skyddsrum i samband med nyproduktion
            av bostäder begränsas till områden som bedöms riskfyllda. Samtidigt
            bör medel avdelas för att i redan befintlig bebyggelse komplettera
            med skydd eftersom vi inte kan vänta tills en hel stadsdel byggs
            om, för det skulle kunna dröja till långt in i nästa sekel. Mycket
            talar alltså för att en ökad andel av skyddsrumspengarna bör satsas
            på kompletteringar i befintlig bebyggelse, trots att kostnaden
            per skyddsrumsplats där är större. Men avgörande måste vara de
            bedömda riskerna, och det är då motiverat att satsa extra för
            att skydda människor som bedöms vara utsatta för särskilt stora
            risker. Tyvärr finns i dag inte rimliga bedömningar av riskområden
            i vårt land. Kriterierna för riskområden är inte ensartade, och
            genomgående tycks det vara så att länsstyrelser angivit långt
            fler mål än som kan te sig rimliga. Det är därför nödvändigt att
            ta fram mer realistiska riskbedömningar. Alltså mål av sådan betydelse
            att det kan te sig rimligt att tro att en angripare använder attackflygplan
            (som kostar 100 miljoner styck) mot dem. Det kan ta tid att för
            hela landet göra en genomgång av risker. Arbetet bör därför ske
            successivt. I första hand är det viktigt att få riskbedömning-
            ar för de delar där ett omfattande bostadsbyggande planeras för
            de när- maste åren. Det är nämligen viktigt att få besked så att
            inte stora kostnader läggs ned på skyddsrumsbyggande som sedan
            visar sig mindre angeläget. Dessa pengar skulle nämligen ge större
            nytta på annat håll. Det är viktigt att skyddsrum byggs där behovet
            är störst. Men lika viktigt är att kommunerna i sin samhällsplanering
            förhindrar att områden utan skyddsrum i framtiden utsätts för
            ökade risker genom att man i sådana områden ger tillstånd till
            uppförande av t. ex. viktiga telekommunikations- anläggningar,
            krigsviktiga tillverkningar eller motsvarande verksamheter som
            kan antas bli mål för angrepp. En sådan beredskapshänsyn i samhälls-
            planering är en förutsättning för att det skall vara möjligt att
            på ett ratio- nellt sätt bygga skyddsrum utifrån riskbedömningar.
          </p>
          <p xml:id="i-25wyJG8mv61Sdtq6otjJZr">
            Otillräcklig utbildning
          </p>
          <p xml:id="i-7LeAF8Vo8cFcvJaa32p4q8">
            På skyddsrumsområdet sker alltså en positiv utveckling i linje
            med vad folkpartiet länge förordat. Skyddsrum skall byggas där
            behovet är störst. Inom utbildningsområdet däremot finns tyvärr
            inte politiska förutsättning- ar för en rationell ordning. I sitt
            försvarspolitiska tal i Visby den 9 september 1986 uttryckte Bengt
            Westerberg folkpartiets uppfattning på följande sätt: ” Folkpartiet
            har länge — tyvärr utan att få stöd från något annat håll — pläderat
            för att civilförsvaret måste föryngras och att personalen där
            måste utbildas. Da- gens civilförsvar kan dessvärre inte väntas
            fungera direkt efter mobilise- ring. Många som ingår i civilförsvarets
            krigsorganisation har inte fått någon som helst utbildning för
            sin uppgift. I Danmark finns bra exempel på hur man kan få ett
            effektivt civilförsvar genom direktutbildning av värn- pliktiga
            — och en stor del av realismen i deras utbildning ligger i att
            de också används i den fredstida räddningstjänsten.”
          </p>
          <p xml:id="i-2N765mcLaTYLLFgQhXyW3C">
            Mot. 1986/87 Fö133
          </p>
          <p xml:id="i-Q9Fi6vYNn4nThtCEF6dN4V">
            14
          </p>
          <pb facs="riksdagen-motions-pdf/data/198687/mot_198687_fö_133/mot_198687_fö_133-004.pdf"/>
          <p xml:id="i-TFGnP83RvDcA11vLdL42En">
            Folkpartiets förslag om direktrekrytering av 2000 värnpliktiga
            per år till civilförsvaret skulle, tillsammans med 1500 vapenfria
            tjänstepliktiga och 1500 kvinnor per år, ge ett föryngrat och
            kvalitativt förstärkt civilförsvar. Några möjligheter att få riksdagsmajoritet
            för ett sådant förslag finns dock tyvärr inte. Tyvärr måste vi
            konstatera att civilförsvarsstyrelsen/räddningsverket struntat
            i det uttryckliga uppdraget från 1982 års försvarsbeslut om att
            civilförsvarets befattningar skall kartläggas i fråga om utbildningsbehov.
            Försvarskommittén inför det försvarsbeslutet skrev: ”Kommittén
            anser att det är nödvändigt att befattningsanalyser görs och kvalifikationskrav
            utformas för civilförsvarets krigsorganisation för att kunna få
            till stånd en effektivare uttagning av personal till civilförsvaret.
            I samma syfte bör ytterligare övervägas att genomföra inskrivningen
            i tillämpliga delar enligt det system som gäller för försvarsmakten.”
            Genom att myndigheterna inte utfört det uppdrag som i detta avseende
            gavs i försvarsbeslutet 1982 finns inte i dag möjlighet att ange
            vilka utbild- ningstider som behövs för en fungerande civilförsvarsorganisation.
            I programplanearbetet inför årets försvarsbeslut har frågan om
            direkt- rekrytering av värnpliktiga till civilförsvaret behandlats
            till följd av ett önskemål från folkpartiets sida. Räddningsverket
            avstyrker förslaget. Men om en sådan rekrytering ändå skulle göras
            föreslår verket att de värnplik- tiga i första hand utbildas för
            följande befattningar: Handläggare ABC och skyddstekniker i civilförsvarsstaber.
            Stabsassistenter i fältstab, undsätt- ningspluton och sjukvårdspluton.
            Befäl och manskap i de nya AC-enhe- terna. Befäl och manskap i
            lätta ammunitionsröjningsgrupper. Motiveringen för valet av dessa
            befattningar är talande: ” Samtliga be- fattningar kräver kompetens
            och erfarenhet som endast undantagsvis finns att tillgå i det
            civila samhället. Om värnpliktiga kunde rekryteras till nämnda
            befattningar skulle bristen på kompetens kunna avhjälpas genom
            grundutbildning i en omfattning som inte kan åstadkommas genom
            utbild- ning enligt civilförsvarslagen.”” Räddningsverket erkänner
            alltså att man med nuvarande system inte kan rekrytera och utbilda
            personal så att civilförsvaret kan fullgöra sina upp- gifter inom
            skydd mot radioaktivt nedfall och kemiska vapen. Som folkpartiet
            påpekat i motioner med anledning av reaktorhaveriet i Tjernobyl
            skulle ett fungerande civilförsvar i fråga om AC-skydd självfallet
            också ge en radikal förbättring av kommunernas och länsstyrelsernas
            beredskap i fråga om kemiska utsläpp och radioaktivt nedfall efter
            kärnkraftshaverier. För självfallet skulle personal utbildad för
            civilförsva- ret vara en resurs redan i fredstida situationer.
          </p>
          <p xml:id="i-QVW6FgU2mNz4hN2DA4fXdc">
            Uttagningen måste förbättras
          </p>
          <p xml:id="i-85cgrcuAFHMP4FqJquU5qF">
            Det finns alltså starka behov att förstärka civilförsvarets utbildning.
            Men tyvärr fungerar inte ens den utbildning som förutsätts i dagens
            organisa- tion. Uppgifter på sistone visar att länsstyrelsernas
            inkallelser av civilför- svarspliktiga inte fungerar väl. Så många
            vakanser finns i dag vid inryck- ningar till utbildning att många
            kurser måste ställas in eller endast genom-
          </p>
          <p xml:id="i-PuhmwHch2QqJpAJTTb3RF7">
            Mot. 1986/87 Föl133
          </p>
          <p xml:id="i-B9yt3mvmJNLU7QvTLUNfVw">
            1S
          </p>
          <pb facs="riksdagen-motions-pdf/data/198687/mot_198687_fö_133/mot_198687_fö_133-005.pdf"/>
          <p xml:id="i-DPq7Q5Djz5G4LuDX28QA1p">
            föras med begränsat deltagarantal. I verkligheten är bortfallet
            så allvarligt att civilförsvarets utbildningsorganisation endast
            delvis används. Det skul- le vara möjligt att genomföra dagens
            utbildning med bara två av dagens utbildningsanläggningar, så
            stora är vakanserna vid utbildningsplatserna vid de nuvarande
            fem anläggningarna. Något måste göras för att få ett bättre system
            för uttagning av civilför- svarspliktiga. Det mest näraliggande
            synes vara att föra över uttagnings- uppgiften från länsstyrelserna
            till kommunerna. Därmed skulle man få en uttagning som ligger
            närmare människor. Personkännedomen skulle där- med öka, vilket
            rimligen skulle ha stor positiv inverkan på möjligheterna att
            ta ut intresserad personal. En sådan reform ligger också helt
            i linje med den grundläggande tanken att civilförsvaret skall
            ledas kommunalt och att den fredstida räddnings- tjänsten skall
            ses som stommen i civilförsvaret. Den personal som tas ut till
            civilförsvaret skall ju också kunna användas vid fredstida katastrofer
            eller andra allvarliga situationer.
          </p>
          <p xml:id="i-5NwCX1KB5VTbkMAEv5QDxu">
            Hemställan
          </p>
          <p xml:id="i-2rhgk5YWmosjDcZqTuCC8k">
            Med hänvisning till ovanstående hemställs 1. att riksdagen hos
            regeringen begär att översynen av nuvarande riskområden skall
            ske på sådant sätt att man snabbt kan få fram besked för de delar
            av kommuner där mer omfattande bostadsbe- byggelse väntas de närmaste
            åren, 2. att riksdagen hos regeringen begär förslag om att uttagningen
            av civilförsvarspliktiga till utbildning skall överföras från
            länsstyrel- serna till kommunerna.
          </p>
          <p xml:id="i-2DEF54uWPHcQ8enoe4Aw2j" type="date">
            Stockholm den 25 mars 1987
          </p>
          <p xml:id="i-W96oXET5zRsVSDbFNMM2Lu" type="signatureBlock">
            Kerstin Ekman (fp) Carl-Johan Wilson (fp) Lars Sundin (fp) Hans
            Lindblad (fp)
          </p>
          <p xml:id="i-4ww2AunW4PKVgaF7PZBunb">
            Norstedts Tryckeri, Stockholm 1987
          </p>
          <p xml:id="i-XvkdPY6jqbKkjTe5DamQRn">
            Mot. 1986/87 Föl133
          </p>
          <p xml:id="i-XM6iB8nDC4MtGZG2WR6Dup">
            16
          </p>
        </div>
      </div>
    </body>
  </text>
</TEI>
