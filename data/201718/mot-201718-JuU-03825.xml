<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03825">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3825 av Roger Haddad m.fl. (L)</title>
          <idno type="rdwebb">H5023825</idno>
          <rs type="number">3825</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023825/text</ref>
          <ref type="dokument_url_html">http://data.riksdagen.se/dokument/H5023825</ref>
          <ref type="dokumentstatus_url_xml">http://data.riksdagen.se/dokumentstatus/H5023825</ref>
          <ref type="docx">http://data.riksdagen.se/fil/E5E59A3A-784F-4C96-8415-30E671583D3F</ref>
          <ref type="pdf">http://data.riksdagen.se/fil/354C4321-28B1-488C-8ADB-B0C26933216C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YNxjTvSMuHguirwbyzb5vC" type="signed"/>
        <correspContext corresp="i-YNxjTvSMuHguirwbyzb5vC">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-TwcfiemU6Mxc6aNbH1kVgV" type="submitted">
          <date when="2017-10-05"/>
          <time when="16:15:50"/>
        </correspAction>
        <correspAction xml:id="i-DXHfnvJZCobYvJ8LmHfQL5" type="reviewed">
          <date when="2017-10-05"/>
          <time when="21:28:01"/>
        </correspAction>
        <correspAction xml:id="i-Uu15wSGdECsGXu16VFJL9Z" type="referred">
          <date when="2017-10-13"/>
        </correspAction>
        <correspAction xml:id="i-QeQbEDjwuB2GLeENMLakVa" type="assigned">
          <date when="2018-09-20"/>
          <time when="15:05:17"/>
        </correspAction>
        <correspContext corresp="i-QeQbEDjwuB2GLeENMLakVa">
          <ref type="assignedTo">Justitieutskottet</ref>
        </correspContext>
        <correspAction xml:id="i-55rzcrefcNJV7RvpnqDPtL" type="behandlas_i"/>
        <correspContext corresp="i-55rzcrefcNJV7RvpnqDPtL">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7ssYkvbLfE8isphRVeZAsy" type="motHeader">
        <div xml:id="i-KnpjrGQiTEooiwxftQbxAg" type="motTitle">
          Motion till riksdagen 2017/18:3825 av Roger Haddad m.fl. (L)
          Utgiftsområde 4 Rättsväsendet
        </div>
      </div>
      <div xml:id="i-QXx9qyQYQvno9kKoQ8avUJ" type="motBody">
        <div xml:id="i-RbCLe97rt2daoqgT2XZSHf" type="motProposal" subtype="förslag">
          <head xml:id="i-H9rKjQcav5ASnpy9kC7XnB">
            Förslag till riksdagsbeslut
          </head>
          <list xml:id="i-5TdB8cme1533fdvn16dPA5">
            <item xml:id="i-Wa7LWeAvQ24cc9tvxRwaNt" sortKey="Yrkande 1">
              Riksdagen anvisar anslagen för 2018 inom utgiftsområde 4 Rättsväsendet
              enligt förslaget i tabell 1 i motionen.
            </item>
          </list>
        </div>
        <div xml:id="i-NxaTPFm69FGAioYBYemsuH" type="motContent">
          <head xml:id="i-2KyYohQo4xQDLayyanjFqh" type="h1">
            Motivering
          </head>
          <p xml:id="i-QDg6xesFDM5brJtHfMiMES">
            Liberalerna presenterar här en bred satsning för att kraftigt
            förstärka rättsstatens förmåga att bekämpa brott och bidra till
            trygghet i samhället. I ett samhälle utan fungerande rättsväsende
            är det bara de resursstarka som kan freda sina intressen. Rättsstaten
            är en liberal uppfinning som ger den rätten till varje människa.
          </p>
          <p xml:id="i-9TQ7rCSRwN65n2VGmy6L38">
            Det finns få saker som drabbar den enskilda människans frihet
            lika allvarligt som att inte få hjälp när det inträffat ett allvarligt
            brott. Att veta att polisen kommer när det verkligen behövs, att
            känna sig trygg i sitt bostadsområde, att inte känna sig tvungen
            att avstå från en kvällspromenad – allt detta handlar om frihet
            i vardagen.
          </p>
          <p xml:id="i-NV8jiHWjHLPJs3U6oi4srY">
            Jämfört med många andra länder är Sverige ett jämförelsevis tryggt
            land. Men det gäller inte alla som bor här. Den senaste nationella
            trygghetsmätningen visar att människors känsla av trygghet har
            minskat och att det finns fortsatt stora skillnader mellan olika
            grupper i befolkningen. Detta är bland annat en jämställdhetsfråga:
            kvinnor är väsentligt mindre trygga än män. Skillnaderna i trygghet
            visar sig också i att många människor känner att de bor i trygga
            och säkra bostadsområden medan andra har välgrundad orsak att
            oroa sig för brottsligheten där de bor.
          </p>
          <p xml:id="i-NtXGe3PbttKbHoP28ZgwVK">
            Polismyndigheten har identifierat 61 områden i Sverige där det
            finns påtagliga problem med kriminella nätverk, och det finns
            23 särskilt utsatta områden där kriminella grupper upprättat parallella
            maktstrukturer som påtagligt påverkar dem som bor och verkar i
            områdena. Att antalet utsatta och särskilt utsatta områden fortsätter
            att växa är en mycket oroande utveckling. Klyftan ökar mellan
            dem som känner sig trygga i sitt bostadsområde och dem som inte
            får chansen att göra det.
          </p>
          <p xml:id="i-A8tqkHSKpUwCm6hbc7i5MG">
            Terrordådet i Stockholm den 7 april blev ännu en påminnelse om
            att våldsbejakande extremism och terrorism är ett reellt hot.
            Detta är dock inte den enda utmaningen för rättssamhället. Det
            dödliga våldet med anknytning till kriminella nätverk har ökat
            kraftigt på senare år. Brottslighetens internationalisering, behovet
            av att möta migrationsströmmar på ett rättssäkert och värdigt
            sätt och en snabbt växande befolkning är några av de faktorer
            som sätter rättsväsendets myndigheter och särskilt polisen under
            hårt tryck.
          </p>
          <p xml:id="i-MZEzZaaGRrDErFT3YEYhnz">
            Till detta kommer behovet av att klara rättsstatens närvaro både
            i glesbefolkade områden och i städernas utsatta bostadsområden
            med hög risk för social oro. Bland poliser finns också en växande
            frustration över att man inte ges rimliga förutsättningar att
            sköta sitt jobb.
          </p>
          <p xml:id="i-UNcRzSjbcmVCoSTScSczoG">
            Utvecklingen vad gäller brottsuppklaringen är mycket oroande.
            Siffrorna som redovisas i budgetpropositionen för 2018 talar sitt
            tydliga språk. Oavsett om man studerar antalet skäligen misstänkta
            personer, antalet ärenden redovisade till åklagare, antalet brottsmisstankar
            inkomna till Åklagarmyndigheten eller antalet personuppklarade
            brott är det generella mönstret detsamma – tydliga ökningar åren
            efter 2006 följt av markanta minskningar under de senaste åren.
            Med undantag för antalet misstänkta personer låg nivåerna påtagligt
            lägre 2016 än tio år tidigare. Särskilt tydligt har antalet ärenden
            som Polismyndigheten redovisat till åklagare minskat: de var drygt
            26 procent färre 2016 än 2006.
          </p>
          <p xml:id="i-QdAnXDj3E2nEWgc5P75jMe">
            Det behövs en nystart för att svensk polis ska fungera bättre
            – i hela Sverige. I denna budgetmotion lägger Liberalerna fram
            ett antal förslag för effektivare polis och rättsväsende samt
            bättre förutsättningar för lokalt brottsförebyggande arbete.
          </p>
          <head xml:id="i-FUnCRBnkGpzftE22B2urGQ" type="h2">
            25 000 poliser inom sju år och fler civilanställda
          </head>
          <p xml:id="i-DhdSKb2CTFu6PivMpH9zHg">
            Sverige är ett av de länder i Europa som har lägst polistäthet.
            År 2010 hade Sverige 216 poliser per 100 000 invånare, en siffra
            som sedan dess sjunkit till 200. Genomsnittet i Europa ligger
            på drygt 300 poliser per 100 000 invånare.
          </p>
          <p xml:id="i-Fxchv8S94arw54wMZ29sdc">
            De senaste åren har antalet poliser stagnerat runt 20 000. Samtidigt
            växer Sveriges befolkning kraftigt och nya säkerhetshot växer
            fram. Polisens tidigare aviserade utbyggnad till 21 500 poliser
            kommer inte att höja polistätheten, utan motsvarar enbart folkökningen.
            Polisen är idag underbemannad och avhoppen är ett växande problem.
            Vi kan vända detta om politiken vill.
          </p>
          <p xml:id="i-6Vr9ZiwrNETS34NfNQufWi">
            I budgetpropositionen för 2018 aviserar regeringen en tydlig
            förstärkning av anslagen till Polismyndigheten, i syfte att möjliggöra
            fler poliser och civilanställda. Det är naturligtvis ett steg
            i rätt riktning, men det kommer inte att räcka.
          </p>
          <p xml:id="i-DbarJ3qs9tyr88MAnWi6vz">
            Regeringens påslag på 2 miljarder kronor för år 2018 ska jämföras
            med att Polismyndigheten i sitt budgetunderlag pekat på att det
            behövs tillskott på omkring 1,5 miljarder kronor enbart för att
            täcka tidigare underskott och finansiera redan beslutade personalförstärkningar.
            Om dessa pengar inte hade kommit hade Polismyndigheten redan i
            år behövt säga upp omkring 1 000 personer. Tillskottet i 2018
            års budgetproposition är välkommet, men i huvudsak räcker alltså
            dessa pengar bara till att fylla igen hålen i Polismyndighetens
            ekonomi.
          </p>
          <p xml:id="i-YUao5hUWsSvJzviV4ATxYm">
            Liberalerna har högre ambitioner än så. Vi sätter upp målet att
            Sverige ska ha minst 25 000 poliser inom en sjuårsperiod, och
            vi är beredda att tillskjuta de resurser som behövs.
          </p>
          <p xml:id="i-ATyygK4ve8XwPojFFPXJRn">
            Den lokala polisnärvaron brister i hela landet och många poliser
            upplever med rätta att de egna resurserna inte räcker till. Utbyggnaden
            behöver därför få genomslag i hela Sverige – både på landsbygden
            och i storstädernas utsatta miljöer. Utbyggnaden av antalet poliser
            ska åtföljas av en ökning av antalet civila utredare och andra
            civilanställda.
          </p>
          <p xml:id="i-XSN8mP1WyUWAYRHmrgbuJh">
            Fullt utbyggd kommer denna satsning att kräva en finansiering
            allt annat lika på cirka 5 miljarder kronor per år. Det kommer
            att gå snabbare att anställa civil personal medan den kraftiga
            ökningen av antalet poliser blir fullt märkbar först efter ett
            tag, när de nya poliserna är färdigutbildade. För att finansiera
            den riktade satsningen på 25 000 poliser inom sju år tillskjuter
            Liberalerna inledningsvis 415 miljoner kronor år 2018, 600 miljoner
            kronor år 2019 och 1 150 miljoner kronor år 2020 på anslag 1:1
            Polismyndigheten. För att finansiera den generella utbyggnaden
            av antalet civilanställda i takt med ökningen av antalet poliser
            ges anslag 1:1 därtill ett ytterligare tillskott på 1 075 miljoner
            kronor år 2018, 1 250 miljoner kronor år 2019 och 1 625 miljoner
            kronor år 2020.
          </p>
          <head xml:id="i-8mQh4fyt5gmQzryzsUtreD" type="h2">
            Kommunala trygghetsvakter för ökad trygghet
          </head>
          <p xml:id="i-9zg8q93TFZS2RPCg9ghXdV">
            Vi inser att det tar tid att utbilda de 25 000 poliser som Sverige
            behöver. Under en övergångstid ska staten därför öronmärka bidrag
            till kommuner så att fler ordningsvakter kan anställas i kommunal
            regi. Dessa kommunala trygghetsvakter ska samverka med polisen
            och bidra till trygghet på gator och torg. Brottsutsatta kommuner
            ska prioriteras.
          </p>
          <p xml:id="i-sykYuCKJ6YakUhgC4a6ku">
            I Liberalernas budgetalternativ inför vi ett statsbidrag för
            detta ändamål, vilket ska medfinansiera hälften av totalkostnaden.
            Räknat på helårstjänster möjliggör detta totalt 2 000 trygghetsvakter.
            Om kommunerna väljer att prioritera deltidsanställningar, t.ex.
            för att lägga tyngdpunkt på trygghetsskapande åtgärder under helgkvällar,
            kan det totala antalet nya tjänster som trygghetsvakter ligga
            väsentligt högre än så, kanske närmare 5 000–6 000 personer (med
            lönekostnad motsvarande 2 000 helårstjänster). För att bidra med
            halva lönekostnaden för kommunala trygghetsvakter anvisar Liberalerna
            ytterligare 500 miljoner kronor per år under anslag 1:15 Bidrag
            till lokalt brottsförebyggande arbete.
          </p>
          <head xml:id="i-PXEgEmFJtdUrZumKsJnqwX" type="h2">
            Höj polislönerna och förbättra villkoren
          </head>
          <p xml:id="i-ToijP5sEFrxyHuP63F88Ez">
            För att polisorganisationen ska kunna byggas ut måste det vara
            tillräckligt attraktivt att vara polis. Så är det inte i dag.
            Tvärtom är det fler som lämnar polisyrket i förtid och många utbildningsplatser
            står tomma. Otillräcklig lön, onödig byråkrati och brister i organisationen
            spär på missnöjet. Antalet avhopp i förtid från polisyrket har
            på senare år ökat kraftigt, från 135 poliser år 2010 till 467
            poliser år 2016. Det finns inga tecken på att avhoppen minskar.
          </p>
          <p xml:id="i-PNwuW1bt1r2z1tGP3CDReL">
            Samtidigt står många platser på landets polisutbildningar tomma.
            Vårterminen 2017 kunde var femte plats på de nya utbildningsomgångarna
            vid landets polisutbildningar inte tillsättas. Målet var att 800
            nya polisstuderande skulle påbörja sin utbildning, men slutsiffran
            blev bara 640. Polismyndigheten har varnat för att problemen med
            att fylla platserna på polisutbildningarna gör att redan den måttliga
            utbyggnad som tidigare aviserats till 2020 riskerar att bli svår
            att uppnå.
          </p>
          <p xml:id="i-CQMsiCFvvhmCCvp4Qegiiq">
            Om i denna situation antalet poliser ska öka ställs vi alltså
            inför ett vägval. Den ena vägen är att sänka ambitionerna, till
            exempel genom lägre kompetenskrav på polisstuderande. Då skulle
            utbildningsplatserna fyllas genom att personer som i dag anses
            okvalificerade kan tas in. Den andra vägen är att göra polisyrket
            mer attraktivt så att fler söker sig dit.
          </p>
          <p xml:id="i-TqddKi8hLjUuFKwL4rTdJe">
            För Liberalerna är vägvalet enkelt. Polisyrket är ett av de viktigaste
            yrkena i ett fungerande samhälle, och det är av största betydelse
            att rätt personer söker sig dit. I vår satsning på ett utbyggt
            polisväsende är därför en central del att göra polisyrket mer
            attraktivt.
          </p>
          <p xml:id="i-PVHdRq5o1w6nG51icHqKoo">
            Till att börja med öronmärker vi resurser från 2018 och framåt
            för en generell lönesatsning för landets poliser. Poliser har
            i dag en medianlön på 32 000 kronor i månaden. Det tar dock oftast
            många år att komma upp i den lönenivån. En fjärdedel av poliserna
            tjänar under 27 500 kronor i månaden och var tionde polis tjänar
            25 000 kronor eller mindre. Genom att lämna yrket och gå till
            t.ex. bevakningsföretag eller andra uppgifter i privat sektor
            kan poliser ofta höja sin lön väsentligt.
          </p>
          <p xml:id="i-G9pHyDSF5iRZUA1ct9sTir">
            Lönesättningen i Sverige är i allt väsentligt en fråga för arbetsmarknadens
            parter. I detta fall behövs politiska initiativ eftersom staten
            är monopolarbetsgivare. Lönesättningen ska även i fortsättningen
            vara individuell, men Liberalernas satsning motsvarar i genomsnitt
            4 000 kronor i höjd månadslön för en polis. För att finansiera
            en riktad lönesatsning för poliser motsvarande en genomsnittlig
            höjning av månadslönen på 4 000 kronor anvisar Liberalerna ytterligare
            1 335 miljoner kronor år 2018, 1 375 miljoner kronor år 2019 och
            1 400 miljoner kronor år 2020 under anslag 1:1 Polismyndigheten.
          </p>
          <p xml:id="i-17Q1Ti2PkFpzdRsx8qphZq">
            Vi vill också förbättra polisernas möjligheter till kompetensutveckling
            och kvalificerad vidareutbildning. Tillgången till sådan vidare
            utbildning är sämre för poliser än för flertalet andra statliga
            yrken, vilket är något som Polisförbundet lyft fram som ett problem.
            God utvecklingspotential inom yrket är för oss en naturlig del
            av goda arbetsvillkor. För att möta dagens och morgondagens kriminalitet
            ska poliser ges bättre möjligheter till kompetensutveckling och
            kvalificerad vidareutbildning för att stanna och utveckla sig
            i yrket. För detta reserverar vi ytterligare 100 miljoner kronor
            årligen från 2018 under anslag 1:1 Polismyndigheten.
          </p>
          <head xml:id="i-UkVD6fmCcbnasxgoxsutRh" type="h2">
            Fler poliser i yttre tjänst och avlasta polisen arbetsuppgifter
          </head>
          <p xml:id="i-EMWNhuouvYVGzhCsvp4gxY">
            Det behövs snabbt fler poliser i yttre tjänst, och det kan inte
            vänta tills nya poliser är färdigutbildade. Men den snabba byråkratisering
            som skett på senare år måste lika snabbt kunna vändas till sin
            motsats. Därför måste kravet på Polismyndigheten vara att antalet
            poliser i yttre tjänst inom ett år ökar från 9 000 till 11 000
            (en ökning från 45 till 55 procent).
          </p>
          <p xml:id="i-SoWRQGK8stQxJt2mCYZLC7">
            Detta mål är mycket ambitiöst, och för att polisen ska kunna
            uppnå det måste politiken hjälpa till med all kraft. Därför behöver
            fler uppgifter överföras från polisen till andra myndigheter (tillståndshantering,
            passhantering, transporttjänster åt andra myndigheter med mera).
            Det finns också uppgifter som helt enkelt kan avvecklas, vilket
            beskrivs närmare i våra rättspolitiska motioner.
          </p>
          <p xml:id="i-BzmWh2G3qjbQHRhvBi9ymF">
            Därutöver behöver polisen ges resurser för att flytta administrativa
            funktioner från polisutbildade till annan personal som nyanställs.
            Poliser ska inte behöva vara arrestvakter eller bemanna receptioner,
            och även vid t.ex. upprättande av rapporter och anmälningar kan
            många arbetstimmar avlastas poliserna. Liberalerna öronmärker
            resurser från 2018 och framåt för att anställa eller upphandla
            civil personal som kan överta befintliga arbetsuppgifter från
            poliser. Denna satsning går således utöver den generella utbyggnad
            av polisväsendet som beskrivs ovan. För att finansiera en riktad
            nyanställning av civilanställda för att avlasta poliser befintliga
            arbetsuppgifter tillskjuter Liberalerna ytterligare 400 miljoner
            kronor per år under anslag 1:1 Polismyndigheten.
          </p>
          <p xml:id="i-M995iue5GF4sUasiF47tB5">
            Arbetet med att få ut fler synliga poliser i yttre tjänst kräver
            poliser som är besjälade av att arbeta ute bland medborgarna.
            Inom svensk polis finns många sådana skickliga, engagerade poliser.
            Tyvärr möter dessa medarbetare alltför ofta en internkultur där
            det ses som mer prestigefyllt att arbeta i inre tjänst. Arbetsgivaren
            har också varit alltför dålig på att ge de poliser som gör en
            viktig insats i yttre tjänst, och som vill stanna kvar där. Därför
            är det en viktig arbetsgivarfråga att synliggöra och ge erkännande
            åt det viktiga arbetet i yttre tjänst. Den lönesatsning som Liberalerna
            föreslår innebär också att det möjliggörs en kraftig löneförbättring
            för poliser som står längst fram i ledet i det polisiära arbetet
            i yttre tjänst. Men det behövs därtill en generell anslagshöjning
            riktad till polisens verksamhet i yttre tjänst. För detta ändamål
            tillskjuter Liberalerna 250 miljoner kronor för år 2018 under
            anslag 1:1 Polismyndigheten, en satsning som därefter ökar successivt.
          </p>
          <p xml:id="i-NiqCa2LaRyRRvq4hCRLbHC">
            Byråkratiseringen måste brytas och delar av polisreformen behöver
            rivas upp. Avsikten med reformen var att drygt 20 länspolismyndigheter
            skulle avskaffas och ersättas med sju polisregioner. Men i verkligheten
            har de sju regionerna inrättats, samtidigt som länspolismyndigheterna
            har blivit kvar under namnet polisområden (PO). Antalet poliser
            som arbetar i kontorsbefattningar har ökat kraftigt och poliserna
            i yttre tjänst har blivit färre. Alltför många specialenheter
            har slagits sönder och beslutsbefogenheterna är oklara. Att all
            polisverksamhet i Sverige är inordnad i en gemensam myndighet
            är dock en önskvärd effekt av polisreformen och det ska därför
            bestå.
          </p>
          <head xml:id="i-KL7Eqnyhfw2C1km9wL5aib" type="h2">
            Stärk utredningsarbetet och lokalt arbete
          </head>
          <p xml:id="i-GRcyp61DCPLyhNqKhtjkP">
            Polisens utredningsverksamhet står inför stora utmaningar. Brottsligheten
            förändras och vissa svårutredda brottstyper, som nätrelaterad
            brottslighet, har blivit vanligare. För att göra en generell förstärkning
            av utredningsverksamheten tillskjuter Liberalerna 225 miljoner
            kronor för år 2018 under anslag 1:1 Polismyndigheten, ett anslag
            som därefter höjs successivt.
          </p>
          <p xml:id="i-2D2iANHzHuUNReK1NAz6nr">
            Avgörande för en effektiv utredningsverksamhet är också att stödfunktionerna
            fungerar, bland annat snabb tillgång till forensiska analyser
            eller andra analyser inom rättsgenetik, rättskemi och rättsmedicin.
            Dessa verksamheter har i dag en mycket hög arbetsbelastning. Liberalerna
            anvisar 20 miljoner kronor för år 2018 under anslag 1:1 Polismyndigheten
            för att förstärka verksamheten vid Nationellt forensiskt centrum,
            en satsning som därefter höjs successivt, samt 10 miljoner kronor
            per år från 2018 under anslag 1:8 Rättsmedicinalverket.
          </p>
          <p xml:id="i-6QWKhRBh7H51x4tw7gpuUh">
            Den lokala polisiära närvaron sviktar. På landsbygden och i många
            mindre och medelstora orter upplever invånarna att det har blivit
            längre till polisen. I ett uppmärksammat fall hösten 2017 menade
            polisens huvudskyddsombud i polisregion Nord att det av rena arbetsskyddsskäl
            var otillräckligt med en enda polispatrull för hela södra Lappland,
            men kammarrätten slog fast att detta var i sin ordning. Även i
            städernas särskilt utsatta områden, som polisen ska prioritera,
            är det svårt att hålla tillräcklig bemanning.
          </p>
          <p xml:id="i-8Cwz31ZycwmAk9xqnbWGYp">
            I detta läge redovisar Polismyndigheten att den ser sig nödgad
            att göra fortsatta besparingar inom den befintliga verksamheten,
            även efter givna resurstillskott. Detta riskerar att slå ännu
            hårdare mot den lokala närvaron i landet som helhet. Rättsstaten
            är inte starkare än sin svagaste länk och delar av landet kan
            inte lämnas utan tillfredsställande bemanning. Liberalerna vill
            vända den negativa utvecklingen och förbättra den lokala polisiära
            närvaron i landet som helhet. För detta öronmärker vi 250 miljoner
            kronor år 2018, 350 miljoner kronor år 2019 och 750 miljoner kronor
            år 2020 under anslag 1:1 Polismyndigheten.
          </p>
          <p xml:id="i-2DkdAJF8Ekaj1CXMT6FSHu">
            Liberalerna vill höja ambitionerna vad gäller polisens löpande
            samverkan med kommunerna, både vad gäller lägesanalyser vad gäller
            brottslighet och otrygghet och vad gäller det lokala brottsförebyggande
            arbetet. Det behövs ökad kunskapsspridning, förstärkt samverkan
            mellan polis, kommuner och övriga aktörer och ökat stöd till olika
            brottsförebyggande projekt runt om i landet. För att förstärka
            polisens arbete i den lokala samverkan med kommuner m.m. tillskjuter
            vi 50 miljoner kronor årligen från 2018 under anslag 1:1 Polismyndigheten.
          </p>
          <p xml:id="i-WukBRozdhUCPwUXT1EBa1P">
            Vi vill i lag förtydliga kommunernas roll för lokalt brottsförebyggande
            arbete inom sina ansvarsområden. Vi anser också att de medel som
            i dag anvisas till regional samordning för brottsförebyggande
            arbete gör bättre nytta på den lokala nivån. Det är tillräckligt
            med den nationella samordning som Brottsförebyggande rådet svarar
            för, men de konkreta insatserna bör genomföras på lokalplanet.
            Liberalerna ökar därför anslagen för bidrag till brottsförebyggande
            arbete i kommunerna med 30 miljoner kronor år 2018 under anslag
            1:15 Bidrag till lokalt brottsförebyggande arbete. Ökningen trappas
            stegvis upp för att år 2020 nå 150 miljoner kronor extra jämfört
            med regeringens förslag. För att delfinansiera detta minskar vi
            medlen för regional samordning av brottsförebyggande arbete under
            samma anslag med 25 miljoner kronor årligen från 2018.
          </p>
          <head xml:id="i-Qq46uM2jcry72rCWRCzUnP" type="h2">
            Återupprätta beredskapspolisen
          </head>
          <p xml:id="i-6d2P5uxThfvabJ1jhoehXG">
            Liberalerna vill återupprätta beredskapspolisen. Beredskapspolisen,
            som fanns fram till 2012, ska kunna fungera som en reservpolis
            som kallas in vid kriser eller andra situationer när den ordinarie
            samhällsorganisationen är som mest ansträngd. Skogsbranden i Västmanland
            2014, flyktingkrisen hösten 2015 och de tillfälliga gränskontrollerna
            är tre aktuella exempel på situationer när det hade varit av stort
            värde att kunna utnyttja beredskapspolisen som en extra resurs.
          </p>
          <p xml:id="i-UegcPxLxCX8GVMqsAcZJb">
            Liberalerna vill skapa en modern beredskapspolis på 5 000 personer,
            som ska kunna kallas in i fler situationer än förut. Tjänstgöringen
            ska bygga på frivillighet och tidsbegränsade kontrakt för personer
            som har detta som ett åtagande vid sidan av sitt ordinarie arbete.
            Beredskapspolisen ska vara tillgänglig i hela landet och ska stå
            under befäl av polis när den kallas in i tjänst. Vårt konkreta
            budgetyrkande återfinns under utgiftsområde 6.
          </p>
          <head xml:id="i-RSF9aya5uxuqC3fjZCPCFa" type="h2">
            Möt hotet från terrorism och våldsbejakande extremism
          </head>
          <p xml:id="i-7NgPmtFWmiks1JikPLeH8r">
            Terrorismen är ett hot mot enskilda människors liv och frihet
            och mot den demokratiska samhällsmodellen. Terrorister kan drivas
            av olika motiv och hämta sin inspiration från våldsbejakande ideologier
            på yttersta höger- eller yttersta vänsterkanten liksom från extrema
            tolkningar av olika religiösa läror.
          </p>
          <p xml:id="i-CJppGhd1jCBiFgJso7j8a7">
            Liberalerna har medverkat till och i flera fall varit pådrivande
            för att lagstiftningen mot terroristbrott har skärpts i flera
            steg på senare år, men vi anser att ytterligare steg behöver tas.
            Det är av största vikt att reformer av lagstiftningen sker med
            full respekt för grundläggande rättssäkerhetsprinciper och de
            medborgerliga fri- och rättigheterna enligt Europakonventionen.
            Bland annat vill vi kriminalisera all aktiv medverkan i terrororganisationers
            verksamhet, inte bara direkt stridsrelaterad verksamhet.
          </p>
          <p xml:id="i-NDcYXbztshvnh3cjomR6eT">
            Vi välkomnar den nya sexpartiuppgörelse mot terrorism som träffades
            våren 2017 som en uppföljning på 2015 års uppgörelse, men vill
            gå längre. Liberalerna vill bland annat kriminalisera förberedelse
            för resa i terrorsyfte, skärpa straffen för grova fall av finansiering
            av terrorresor, underlätta möjligheten att tillfälligt dra in
            passet för personer som misstänks förbereda resa utomlands för
            att ansluta sig till terrorrörelser, utöka katalogen över de brott
            som omfattas av terroristbrottslagen och öka insatserna mot våldsbejakande
            extremism på nätet och via sociala medier. Polisen har tilldelats
            ytterligare medel för sina insatser mot terrorism, men vi anser
            att denna förstärkning är otillräcklig.
          </p>
          <p xml:id="i-TeruUsUjZSJooLodVUggdG">
            Vi tillskjuter därför ytterligare 200 miljoner kronor år 2018
            samt 150 miljoner kronor per år 2019 och 2020 under anslag 1:1
            Polismyndigheten. Säkerhetspolisen ges en motsvarande förstärkning
            i arbetet mot terrorism och våldsbejakande extremism med 10 miljoner
            kronor år 2018 och 20 miljoner kronor år 2019 och 2020 under anslag
            1:2. Därutöver ökar vi anslagen för lokala åtgärder mot radikalisering
            och värvning till terrorism med 35 miljoner kronor årligen under
            anslag 1:15 Bidrag till lokalt brottsförebyggande arbete.
          </p>
          <p xml:id="i-TpAf2TdJ2Mshwqud5umc8E">
            Vid årsskiftet upphör uppdraget till den nuvarande nationella
            samordnaren mot våldsbejakande extremism, och i stället inrättas
            ett nationellt centrum mot våldsbejakande extremism. Liberalerna
            har länge velat ha en större långsiktighet i arbetet, varför vi
            i sak välkomnar att verksamheten nu permanentas. Dock är det olyckligt
            att detta läggs under Brottsförebyggande rådet, en expertmyndighet
            med ansvar för forskning och statistik men utan koppling till
            det dagliga operativa arbetet. Vi anser att den nationella stödfunktionen
            mot våldsbejakande extremism bör läggas under Polismyndigheten.
            Vi minskar därför anslag 1:7 Brottsförebyggande rådet med 35 miljoner
            kronor årligen från 2018, och gör motsvarande höjning av anslag
            1:1 Polismyndigheten.
          </p>
          <p xml:id="i-Xq89gLNCkEPCoHBB5BSozm">
            För att delfinansiera ovanstående satsningar på polisväsendet
            avvisar vi regeringens ospecificerade påslag på 2, 2,3 respektive
            2,8 miljarder kronor under anslag 1:1 Polismyndigheten åren 2018–2020.
          </p>
          <head xml:id="i-3BQQC8u7VhX1tHtT6qTbYC" type="h2">
            Åklagarväsende och domstolar
          </head>
          <p xml:id="i-EXE92JoWChFQKFoLsGbzcv">
            Åklagarmyndigheten behöver ökade resurser för att förstärka kapaciteten
            vid riksenheten vid säkerhetsmål. Det kan också förutses att det
            svenska rättsväsendet därtill kommer att behöva hantera fler ärenden
            gällande krigsförbrytelser m.m., brottsformer som är extra resurskrävande
            att utreda och lagföra. Därför behövs också förstärkningar av
            internationella åklagarkammaren, som ansvarar för exempelvis brott
            som kan inrymmas i Romstadgans definition av folkmord, brott mot
            mänskligheten och krigsförbrytelser. För detta ändamål tillskjuter
            vi totalt ytterligare 5 miljoner kronor årligen till anslag 1:3
            Åklagarmyndigheten.
          </p>
          <p xml:id="i-GfYY83gHAKEXWhtNwFmDx4">
            Liberalerna anser att rekryteringen till uppdraget som nämndeman
            i första instans behöver breddas, så att fler nämndemän har annan
            bakgrund än partipolitisk. I högre instans ska målen enbart avgöras
            av lagfarna domare. Den kostnadsbesparing som det innebär att
            successivt avveckla nämndemännen i hovrätt och kammarrätt ska
            användas till att förbättra den ekonomiska ersättningen till nämndemän
            i första instans.
          </p>
          <p xml:id="i-8svmysHwdHEb4siPXGcfm">
            Liberalerna föreslår slutligen att PLO-uppräkningen för åren
            2018–2020 justeras ned med 20 procentenheter. För att värna polisverksamheten
            undantas dock Polismyndigheten, Säkerhetspolisen och Ekobrottsmyndigheten.
            På detta utgiftsområde påverkas anslagen 1:3, 1:5, 1:6, 1:7 och
            1:8.
          </p>
          <p xml:id="i-55MuiGNhdyyFZK81BrMh4E">
            Sammantaget innebär Liberalernas budgetförslag att anslagen under
            utgiftsområde 4 ökar med netto 2 962 miljoner kronor år 2018 utöver
            regeringen. För 2019 och 2020 är motsvarande siffror 3 170 miljoner
            kronor och 3 705 miljoner kronor.
          </p>
          <p xml:id="i-PKxeqSsZoxHoVrKrQdJAeo">
            Tabell 1 Anslagsförslag 2018 för utgiftsområde 4 Rättsväsendet
          </p>
          <p xml:id="i-LCXxPQDCcX6vP6xMKqDC9G">
            Tusental kronor
          </p>
          <table xml:id="i-XXHckbRVVHrmtcwyRLZoMy">
            <row xml:id="i-WtEbbv7oAcecH9PJYm1SDF" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-GPWVLM42P4askGUE12tXWd">
              <cell>
                1:1
              </cell>
              <cell>
                Polismyndigheten
              </cell>
              <cell>
                24 516 124
              </cell>
              <cell>
                +2 355 000
              </cell>
            </row>
            <row xml:id="i-XTS4T51XLQqVZ4afjyh9mp">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                1 492 507
              </cell>
              <cell>
                +10 000
              </cell>
            </row>
            <row xml:id="i-LjHf3iTiCP6EtY673GkT8Q">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                1 519 317
              </cell>
              <cell>
                −1 000
              </cell>
            </row>
            <row xml:id="i-4Vh5PGvvXpD9XnfutqrbLN">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                677 008
              </cell>
            </row>
            <row xml:id="i-W7RnvDaG4pU1DahwdnuM7Z">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                5 601 459
              </cell>
              <cell>
                −24 000
              </cell>
            </row>
            <row xml:id="i-4XAAmnSw2Dk2ZtaP5mViX2">
              <cell>
                1:6
              </cell>
              <cell>
                Kriminalvården
              </cell>
              <cell>
                8 648 702
              </cell>
              <cell>
                −30 000
              </cell>
            </row>
            <row xml:id="i-JXNgtYCxm7k54kbfh81ksr">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                148 270
              </cell>
              <cell>
                −35 000
              </cell>
            </row>
            <row xml:id="i-TM3DiFaGWSxTrhCwbXwYsv">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                425 276
              </cell>
              <cell>
                +9 000
              </cell>
            </row>
            <row xml:id="i-8guJHKV4w5VJVh7dHsnoS3">
              <cell>
                1:9
              </cell>
              <cell>
                Gentekniknämnden
              </cell>
              <cell>
                5 547
              </cell>
            </row>
            <row xml:id="i-LDea4v9aTikpBcMQ5t46EL">
              <cell>
                1:10
              </cell>
              <cell>
                Brottsoffermyndigheten
              </cell>
              <cell>
                47 233
              </cell>
            </row>
            <row xml:id="i-8kCnZxJhVaMD5SZMcpkbWb">
              <cell>
                1:11
              </cell>
              <cell>
                Ersättning för skador på grund av brott
              </cell>
              <cell>
                121 953
              </cell>
            </row>
            <row xml:id="i-NUrgDV2xAxjuHVFLoaPHjr">
              <cell>
                1:12
              </cell>
              <cell>
                Rättsliga biträden m.m.
              </cell>
              <cell>
                2 354 657
              </cell>
            </row>
            <row xml:id="i-e4gPqJQ2jcy3MxQ2gme62">
              <cell>
                1:13
              </cell>
              <cell>
                Kostnader för vissa skaderegleringar m.m.
              </cell>
              <cell>
                39 987
              </cell>
            </row>
            <row xml:id="i-VBFfvvuzed3PTx9T7oV5c6">
              <cell>
                1:14
              </cell>
              <cell>
                Avgifter till vissa internationella sammanslutningar
              </cell>
              <cell>
                24 174
              </cell>
            </row>
            <row xml:id="i-Lp647Dhj3k8pt5gdYVxUrT">
              <cell>
                1:15
              </cell>
              <cell>
                Bidrag till lokalt brottsförebyggande arbete
              </cell>
              <cell>
                47 157
              </cell>
              <cell>
                +540 000
              </cell>
            </row>
            <row xml:id="i-Dd7hdSvkXr5QfdcTJg6i97">
              <cell>
                1:16
              </cell>
              <cell>
                Säkerhets- och integritetsskyddsnämnden
              </cell>
              <cell>
                18 272
              </cell>
            </row>
            <row xml:id="i-7nxCgWjbPUEpYjP5jH3amJ">
              <cell>
                1:17
              </cell>
              <cell>
                Domarnämnden
              </cell>
              <cell>
                8 140
              </cell>
            </row>
            <row xml:id="i-FTChCmrUZkxoEuE85g6Q2M">
              <cell>
                1:18
              </cell>
              <cell>
                Från EU-budgeten finansierade insatser avseende EU:s inre säkerhet
              </cell>
              <cell>
                81 000
              </cell>
            </row>
            <row xml:id="i-TWPkdRRyzstD3W7FWwu4Xn">
              <cell>
                Summa
              </cell>
              <cell>
                45 776 783
              </cell>
              <cell>
                +2 824 000
              </cell>
            </row>
          </table>
        </div>
        <div xml:id="i-SexDQV5xfQ7UPvVWfEmCLH" type="motSignatures">
          <list xml:id="i-JtEkSBDMppd2pDR3v5QAv6">
            <item xml:id="i-QHCXbqXj68MvJbxfTf4Vde">
              Roger Haddad (L)
            </item>
            <item xml:id="i-5fvdzP78HDBkMcVaJyvB3F">
              Christer Nylander (L)
            </item>
            <item xml:id="i-B72qps4w9dBTLmtDNbq6cZ">
              Tina Acketoft (L)
            </item>
            <item xml:id="i-KzzSFd8m1U8bSrz2m2Sduc">
              Emma Carlsson Löfdahl (L)
            </item>
            <item xml:id="i-5pougrbwSNR5DaPc1341Xv">
              Mats Persson (L)
            </item>
            <item xml:id="i-KsftuiRfmUk31hZoyQeVkw">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
