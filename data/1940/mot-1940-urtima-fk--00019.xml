<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_fk__19/mot_1940_urtima_fk__19-001.pdf"/>
      <fw xml:id="i-FvR2LvtUKR3EQ3iSGfYbEb">
        Motioner i Första kammaren, Nr 19. 13
      </fw>
      <div type="motHeader" xml:id="i-Ejb54a8tzUrHgkUaAKKxXK">
        <div type="motTitle" xml:id="i-9WPquR8mMxraW1fm74D4Qs"/>
        <div type="motSubmissionInfo" xml:id="i-VRuyzAKsPnSrSpJrB9JVuE"/>
      </div>
      <div type="motBody" xml:id="i-YGNetR8uGcamFz2rkZqLvT">
        <div xml:id="i-XiEnY9ztXLDzZAPESYoNX8">
          <p xml:id="i-K5ir3kBAeHxDTbq8U9VSdv">
            Nr 19.
          </p>
          <p xml:id="i-Q5uxnMDCN5nATsLqaSKqSs">
            Av herr Wagnsson m. fl., i anledning av Kungl. Maj:ts proposi-
            tion med förslag till förordning om allmän omsätt- ningsskatt.
          </p>
          <p xml:id="i-QLezAwadtejRB4oBdhQ9UN">
            Den i Kungl. Maj:ts proposition nr 3 till innevarande års urtima
            riksdag föreslagna omsättningsskatten har det dubbla syftet att
            dels öka statsinkoms- terna, dels nedbringa konsumtionen av vissa
            varor. Till de varor, som äro avsedda att beröras av omsättningsskatten,
            höra även alla tidningar och tidskrifter, sålunda jämväl sådana,
            som äro organ för etiska och religiösa rörelser, för nykterhetsrörelsen,
            för bildningsförbund och allmänt ideella organisationer, samt
            medlemsorganen för de politiska par- tierna och ungdomsförbunden.
            En beskattning av den här angivna kategorien av tidningar och
            tidskrifter torde ur statsfinansiell synpunkt komma att spela
            en ganska ringa roll. En konsumtionsminskning på detta område
            kan icke betraktas som önsk- värd. Folkrörelsernas tidningar och
            tidskrifter och därmed jämställda publi- kationer fylla en ur
            samhällets synpunkt viktig funktion, vilken avgjort måste betecknas
            som ännu värdefullare och angelägnare i nuvarande situa- tion
            än under normala tider. De här åsyftade tidningarna och tidskrifterna
            fullgöra ett i detta hänse- ende viktigt arbete redan genom den
            av stark samhällsanda präglade upp- lysning och vägledning de
            skänka i fråga om de av krisförhållandena fram- tvingade åtgärderna
            och initiativen. Det ligger i sakens natur, att det härvid icke
            främst kan bli fråga om en första förmedling till allmänheten
            av för- ordningar och dylikt — den uppgiften åvilar ju huvudsakligen
            dagspressen och radion — men då det gäller att närmare klarlägga
            och motivera åtgär- der och strävanden av här antydd art, att
            skapa förståelse och intresse för dem, ha dessa tidningar stora
            möjligheter, som de också visat sig beredda att utnyttja. Det
            räcker att erinra om den insats, som på detta håll gjorts i arbetet
            för försvarslånet, i folkspänstpropagandan, i vaksamhetskampanjen,
            i strävanden att länka in konsumtionen på lämpliga banor, att
            motarbeta panikstämning och sprida tillförsikt. Man får vid bedömandet
            av värdet hos denna verksamhet icke förbise, att förklaringar,
            vädjanden och appeller få en väsentligt ökad effekt, då de komma
            från personer, som läsekretsen sedan gammalt känner och värderar
            såsom företrädare för dess egna intressen och strävanden. Då en
            utpräglad idégemenskap mellan skribenten och läsekretsen redan
            föreligger på andra områden, ha hans ord gynnsamma förutsättningar
            att väcka intresse och vinna tilltro, att tränga djupt och åstadkomma
            avsedd verkan. Med hän- syn härtill vågar man påstå, att dessa
            tidningars upplysnings- och propa-
          </p>
          <pb facs="riksdagen-motions-pdf/data/1940/mot_1940_urtima_fk__19/mot_1940_urtima_fk__19-002.pdf"/>
          <fw xml:id="i-JHFBHcEAkgcr5LLkJNDzWL">
            14 Motioner i Första kammaren, Nr 19.
          </fw>
          <p xml:id="i-NAEBKjFXLCk3jkLeghwJyo">
            gandaverksamhet i fråga om kristidsåtgärder etc. icke endast
            kompletterar utan också inom vida lager av vårt folk bryter väg
            för den verksamhet, som i samma syfte bedrives bl. a. genom dagstidningarna
            och radion. Tyngdpunkten i dessa tidningars insats under nuvarande
            brydsamma för- hållanden ligger dock icke i vad som ovan anförts,
            hur viktigt det sagda än må vara. Mer än den tillfälliga propagandan
            och upplysningsverksamheten betyder den idéförkunnelse, som dessa
            tidningar av ålder bedrivit men som för närvarande är angelägnare
            än någonsin. Den är ingalunda densamma hos alla de berörda tidningarna,
            skiftningarna äro tvärt om betydande, men gemensamt för hela denna
            grupp av publikationer är att de genom sin lägg- ning och inriktning
            bidraga till att öka den andliga motståndskraften hos folket.
            Man behöver icke spilla många ord på att klargöra, vad folkrörel-
            serna betyda för vårt land; alla torde vara ense om att de utgöra
            en omistlig tillgång för det demokratiska svenska samhället. Därmed
            är också sagt, att de tidningar, som förmedla dessa och närbesläktade
            rörelsers idéer, böra skonas från hämmande ingrepp. En begränsning
            av dessa tidningars spridning skulle komma att på ett ödesdigert
            sätt motverka de åtgärder, som statsmakterna ansett påkallade
            för att under krisen stärka vårt folks andliga beredskap. Det
            må här erin- ras om att den på statsmakternas initiativ tillkomna
            och med statsmedel be- kostade Folkberedskapen i väsentlig grad
            bygger sin verksamhet på just de organisationer, vilkas tidningar
            det här gäller, och vi våga ifrågasätta, om det icke med hänsyn
            härtill även vid en bedömning från snävt ekonomiska synpunkter
            måste anses oklokt av staten att pålägga dessa tidningar om- sättningsskatt.
            | Att en icke obetydlig minskning av tidningarnas prenumerantstock
            skulle bli följden av en beskattning är ofrånkomligt, ty även
            om omsättningsskatten på prenumerationspriset kan förefalla tämligen
            blygsam i och för sig, kom- mer helt säkert dess hämmande verkan
            att bli avsevärd med hänsyn till den allmänna prisstegringen i
            samband med införandet av omsättningsskatt på andra förnödenheter.
            Prenumeranterna tillhöra i stor utsträckning de eko- nomiskt mindre
            bärkraftiga folkskikten, och man kan nog frukta, att icke så få
            av dem bli nödsakade att under dessa förhållanden avstå från sin
            tid- ning, även om prenumerationspriset skulle förbli oförändrat.
            Härtill kommer att prenumerationskostnaden för en betydande del
            av de ideella folkrörelsernas tidningar bestrides med av de lokala
            organisationerna insamlade eller direkt tillskjutna medel. Lokalföreningarnas
            möjligheter att anskaffa för prenumerationen och sin övriga verksamhet
            erforderliga pengar äro emellertid under nuvarande förhållanden
            i hög grad försvårade. Ett mycket stort antal av organisationernas
            aktiva medlemmar ha under långa tider varit inkallade till militärtjänst,
            och på många håll ha samlingsloka- lerna tagits i anspråk för
            militära förläggningar. Sådana anordningar, som måste göras för
            anskaffande av pengar till verksamheten, ha endast i ringa utsträckning
            kunnat komma till stånd. Även i de fall, där av lokalförening-
            arna tillskjutna eller insamlade medel brukat täcka en väsentlig
            del av pre-
          </p>
          <pb facs="riksdagen-motions-pdf/data/1940/mot_1940_urtima_fk__19/mot_1940_urtima_fk__19-003.pdf"/>
          <fw xml:id="i-6BD6eN9UPMAzDKAqBTbp4i">
            Motioner i Första kammaren, Nr 19. 15
          </fw>
          <p xml:id="i-9LZrZYUybnT3X6S59DemQL">
            numerationskostnaden, måste alltså tidningarna räkna med en minskad
            spridning, även om prenumerationspriset icke höjes. Stegrade framställningskostnader
            ha dock gjort en ökning av prenumera- tionspriserna nära nog oundgänglig.
            Då man emellertid vet, att varje öre, varmed prenumerationspriset
            ökas, på många orter medför en motsvarande minskning av antalet
            prenumeranter, har man i allmänhet icke vågat höja prenumerationspriserna
            i den utsträckning, som varit befogat med hänsyn till de stegrade
            framställningskostnaderna och de minskade annonsintäk- terna.
            Man har berett sig på att ta ökade förluster, att begränsa sidantalet
            och förenkla utstyrseln. Detta gör, att dessa tidningsutgivande
            organisationer i allmänhet icke kunna låta omsättningsskatten
            ingå i det nu gällande prenumerationspriset, utan måste öka detta
            med skatten. Det bör i detta sammanhang påpekas, att spridningen
            av dessa tidningar icke går lika lätt som försäljningen av andra
            varor. Man kan frukta, att många av de tusentals män och kvinnor
            runt om i landet, vilka utan någon som helst egen ekonomisk vinning
            arbeta för spridningen av de ideella folkrörelsernas tidningar
            och därmed göra en betydande insats för stärkande av vårt folks
            andliga beredskap, komma att betrakta sin uppgift som omöjlig
            och resignera, om dessa tidningar icke en- dast erhålla ett högre
            prenumerationspris utan dessutom bli belagda med omsättningsskatt.
            Det måste sålunda med skärpa betonas, att organisationernas tidningsföre-
            tag icke äro affärsföretag i gängse mening, utan organ för ideell
            verksamhet, och att det alltså föreligger en i detta sammanhang
            ytterst betydelsefull prin- cipiell skillnad mellan dessa företag
            och sådana, som drivas huvudsakligen i affärssyfte. Med stöd av
            vad som här ovan anförts föreslå vi,
          </p>
          <p xml:id="i-8dWgWHQdRYXVTuBcmtPo6Y">
            att riksdagen vid behandlingen av propsition nr 3 måtte uttala
            sig för att Kungl. Maj:t förordnar om undantag från skatteplikt
            beträffande sådana tidningar och tidskrifter, som äro organ för
            etiska och religiösa rörelser, för nykterhetsrö- relsen, för bildningsförbund
            och allmänt ideella organisatio- ner, samt för medlemsorganen
            för de politiska partierna och ungdomsförbunden.
          </p>
          <p xml:id="i-3SfbaDfsTQh7xpt5rMAxUm" type="date">
            Stockholm den 30 oktober 1940. Ruben Wagnsson.
          </p>
          <p xml:id="i-53UigVLKKQYyNFEGdpBsDq">
            Torsten Ström. Edwin Berling. Bertil Ohlin.
          </p>
        </div>
      </div>
    </body>
  </text>
</TEI>
