<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01719">
  <teiHeader>
    <fileDesc>
      <titleStmt>
        <title>Fortsatt arbete mot antiziganism och för romsk inkludering</title>
        <author corresp="i-QKE6ihmLRJvwhV4neD6h7b">av Erik Ullenhag (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1719 av Erik Ullenhag (FP)</title>
          <idno type="rdwebb">H2021719</idno>
          <rs type="number">1719</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021719/text</ref>
          <ref type="dokument_url_html">http://data.riksdagen.se/dokument/H2021719</ref>
          <ref type="dokumentstatus_url_xml">http://data.riksdagen.se/dokumentstatus/H2021719</ref>
          <ref type="docx">http://data.riksdagen.se/fil/7DC2D9A6-6EBE-4907-9216-10C9058A4FB6</ref>
          <ref type="pdf">http://data.riksdagen.se/fil/2B58041E-FE31-427B-A1AF-5B6DCDD1E8CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J31KhZziXjG7txPWH72jvb" type="signed"/>
        <correspContext corresp="i-J31KhZziXjG7txPWH72jvb">
          <note type="signatory" corresp="i-QKE6ihmLRJvwhV4neD6h7b"/>
        </correspContext>
        <correspAction xml:id="i-EjwRTsBRCNMHNbxXwvV4EF" type="submitted">
          <date when="2014-11-10"/>
          <time when="10:17:08"/>
        </correspAction>
        <correspAction xml:id="i-3ZAueUvb5sNae8qxGUa9eL" type="referred">
          <date when="2014-11-12"/>
        </correspAction>
        <correspAction xml:id="i-7w2n414ZuSvsooTv8j9RUS" type="assigned">
          <date when="2016-05-09"/>
          <time when="16:11:55"/>
        </correspAction>
        <correspContext corresp="i-7w2n414ZuSvsooTv8j9RUS">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-SqhXa9YFheepPaPG4QZodY" type="behandlas_i"/>
        <correspContext corresp="i-SqhXa9YFheepPaPG4QZodY">
          <ref type="uppgift">2014/15:KrU11</ref>
          <ref type="ref_dok_id">H201KrU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU11</ref>
          <ref type="ref_dok_titel">Politik för det civila samhället inklusive idrott och trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AZVx656PTo4ywMPk2RC6Ht" type="behandlas_i"/>
        <correspContext corresp="i-AZVx656PTo4ywMPk2RC6Ht">
          <ref type="uppgift">2014/15:KU16</ref>
          <ref type="ref_dok_id">H201KU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU16</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wg7o1WpyUXHkKCRb6cYrrL" type="motHeader">
        <div xml:id="i-2XoPerVu4aukHFTXyERBnp" type="motTitle">
          Motion till riksdagen 2014/15:1719 av Erik Ullenhag (FP) Fortsatt
          arbete mot antiziganism och för romsk inkludering
        </div>
      </div>
      <div xml:id="i-Nbz8mGKZz4kQ4E6jYxvzCH" type="motBody">
        <div xml:id="i-XsTexsJ8XJoESG6x11P1Mh" type="motProposal" subtype="förslag">
          <head xml:id="i-Wpw6pvm91v1pryZgrCNVRo">
            Förslag till riksdagsbeslut
          </head>
          <list xml:id="i-Wfhp11NUFzsf2CUEh8qd4N" style="ol">
            <item xml:id="i-E5zxkQ749bwyiXVoEGuibN">
              Riksdagen tillkännager för regeringen som sin mening vad som
              anförs i motionen om bekämpandet av antiziganism och diskriminering.
            </item>
            <item xml:id="i-TSiGTg5Mq7owG79Xk2oAwU">
              Riksdagen tillkännager för regeringen som sin mening vad som
              anförs i motionen om spridning av vitboken.
            </item>
            <item xml:id="i-PM7HuUBgg31Ufnq9KjsdAN">
              Riksdagen tillkännager för regeringen som sin mening vad som
              anförs i motionen om spridning av olika metoder för romsk inkludering.
            </item>
            <item xml:id="i-MgkVCUohWSTH3vMV5igqfs">
              Riksdagen tillkännager för regeringen som sin mening vad som
              anförs i motionen om fler brobyggare.
            </item>
            <item xml:id="i-4ZYog4jU9gz1Xx5kYRu5y1">
              Riksdagen tillkännager för regeringen som sin mening vad som
              anförs i motionen om romsk delaktighet och romskt civilsamhälle.
            </item>
            <item xml:id="i-R1cNLKtBG7FRTWUdjDceNE">
              Riksdagen tillkännager för regeringen som sin mening vad som
              anförs i motionen om jämställdhetsinsatser för romska kvinnor,
              män, flickor och pojkar.
            </item>
            <item xml:id="i-2MbrhP5JtbPk3xjRtsaBfi">
              Riksdagen tillkännager för regeringen som sin mening vad som
              anförs i motionen om språk och utbildning.
            </item>
            <item xml:id="i-6p3eqHiQQzcGv2sj1LVueh">
              Riksdagen tillkännager för regeringen som sin mening vad som
              anförs i motionen om en romsk språk- och kulturinstitution.
            </item>
            <item xml:id="i-2wqNMLf4346j2yM7K7fMY7">
              Riksdagen tillkännager för regeringen som sin mening vad som
              anförs i motionen i övrigt om fortsatt arbete mot antiziganism
              och för romsk inkludering.
            </item>
          </list>
        </div>
        <div xml:id="i-FJNiGyadwUGbJbxviBH1e2" type="motContent">
          <head xml:id="i-PKx1v9hYgs6SDU4ZyoXX3K" type="h1">
            Motivering
          </head>
          <p xml:id="i-Fas9pj9Kynh84jztF6sKFw">
            Sverige har en mörk historia när det gäller behandlingen av romer
            och resande. Den första delen av 1900-talet handlade om ren rasideologi
            som i sin yttersta form gick ut på att romer inte borde leva i
            Sverige. Romska mödrar fick inte ta del av mödrahälsovård och
            sterilisering användes för att de romska generna inte skulle föras
            vidare. Under andra delen av 1900- talet suddades rasideologin
            sakta bort och ersattes av välfärdssamhällets kartläggningar och
            övervakning. Samhällsinsatser för att hjälpa romerna sattes in
            men det gjordes utan samråd med dem som skulle beröras av åtgärderna.
            Romer ansågs helt enkelt inte förstå sitt eget bästa.
          </p>
          <p xml:id="i-3kRW5uPSHexwYfpDJpJnJB">
            Även idag utsätts romer och resande för diskriminering och fördomar.
            Många romer upplever ett utanförskap och romers levnadsvillkor
            är idag ofta sämre än för befolkningen i övrigt. Utanförskapet
            och diskrimineringen är särskilt allvarlig inom områden som utbildning,
            arbete, bostad, hälsa, social omsorg och trygghet. Vidare diskrimineras
            många romer i sin vardag och det finns fortfarande en antiziganism
            som återkommande gör sig påmind.
          </p>
          <p xml:id="i-K7cBT9B9EQM62aRDuMQzV">
            Okunskap om romer och resande och om de övergrepp och kränkningar
            de har utsatts för bidrar till att lägga den största delen av
            skulden för nuvarande utanförskap hos den romska gruppen. Den
            bristande kunskapen upprätthåller en förtroendeklyfta som är vanligt
            förekommande mellan romer och det övriga samhället.
          </p>
          <p xml:id="i-K8M4bwZLxonXu8ZppDWiXT">
            Den tidigare regeringen vidtog en rad insatser för att förbättra
            situationen för Sveriges romer och resande. I februari 2012 beslutades
            om en strategi för romsk inkludering åren 2012–2032. Det övergripande
            målet i strategin är att den rom som fyller 20 år 2032 ska ha
            likvärdiga möjligheter i livet som den som är icke-rom. I maj
            2012 behandlades strategin i riksdagen. Cirka 60 miljoner kronor
            avsattes för arbetet åren 2012–2015.
          </p>
          <p xml:id="i-SW5ZPcRdcosxQW2adrbdJN">
            Vidare tog den tidigare regeringen fram Vitboken om övergrepp
            och kränkningar av romer under svenskt 1900-tal. Vitboken visar
            tydligt hur illa romer och resande behandlats av samhället under
            hela 1900-talet. Arbetet med vitboken har spelat en viktig roll
            för arbetet med att överbrygga förtroendeklyftan mellan den romska
            minoriteten och majoritetssamhället.
          </p>
          <p xml:id="i-Rj12Sqp8uhkGUNbgp6k7sQ">
            Dessutom tillsattes våren 2014 en kommission mot antiziganism
            under ledning av Thomas Hammarberg. Kommissionen, som ska ta krafttag
            mot antiziganism i samhället, har också fått i uppdrag att ta
            fram skolmaterial baserat på nämnda vitbok samt sprida materialet.
            Vidare fick Datainspektionen våren 2014 i uppdrag att undersöka
            om det förekommer olaglig registrering av romer eller personer
            av annat etniskt ursprung inom socialtjänsten och bostadsmarknaden.
            Mot bakgrund av Skånepolisens register över ca 5000 romer arbetar
            en rad myndigheter (DO, JK, JO och SIN) med frågor relaterade
            till registerskandalen.
          </p>
          <p xml:id="i-WsrtnTCJLjxw1LsSweeYcw">
            Det är tydligt att det påbörjade arbetet mot antiziganism och
            för romsk inkludering måste fortsätta. Under 2015 bör, vid sidan
            om pågående insatser, vidtagna åtgärder inom ramen för strategin
            för romsk inkludering utvärderas och ett gediget tankearbete för
            insatser och åtgärder för kommande år måste ta vid. Det fortsatta
            arbetet under 2015 liksom framöver bör bestå av ett antal centrala
            delar:
          </p>
          <head xml:id="i-CHEVAHiWvzgW8wxRadHyVF" type="h2">
            Bekämpandet av antiziganism och diskriminering
          </head>
          <p xml:id="i-CBRiadWpdNaGGpbiBSfqpG">
            Fortsatta satsningar mot antiziganism och diskriminering behövs
            även framöver. Kommissionen mot antiziganism gör ett viktigt arbete
            och dess arbete och slutsatser måste spridas. Diskrimineringsombudsmannen
            kan spela en viktig roll i arbetet för att bekämpa diskriminering
            av romer och resande. Skolor är centrala i arbetet mot olika former
            av intolerans, såsom antziganism, och skolpersonal behöver stöd
            i arbetet med att bemöta intolerans och fördomar. Samhället måste
            reagera kraftfullt mot hatbrott.
          </p>
          <head xml:id="i-JU7MVGeBCyWfkzkpbJ1WSU" type="h2">
            Spridning av vitboken
          </head>
          <p xml:id="i-VCCxQekd1zufLtdD1gtSsA">
            Den mörka och hittills okända historien om behandlingen av romer
            och resande under svenskt 1900-tal som framkommer i vitboken måste
            fortsätta att spridas till olika delar av samhället. Centralt
            är uppdraget till kommissionen mot antiziganism som innebär att
            kommissionen ska ta fram skolmaterial baserat på vitboken och
            därefter sprida material till bl.a. skolor.
          </p>
          <head xml:id="i-B8mB92w31RBo6p3DXTbvJb" type="h2">
            Spridning av olika metoder för romsk inkludering
          </head>
          <p xml:id="i-CW8fCkYBic6Hr3hftrzjZ2">
            I samband med att strategin för romsk inkludering antogs utsåg
            den tidigare regeringen fem pilotkommuner som under åren 2012–2015
            får statsbidrag för att arbeta med frågor om romsk inkludering.
            Pilotkommunerna, som arbetar på olika sätt, har tagit fram metoder
            och arbetssätt för romsk inkludering. Dessa metoder bör i högre
            utsträckning spridas vidare till andra kommuner för att tjäna
            som inspiration. Även myndigheter som varit involverade i arbetet
            med strategin, t.ex. Arbetsförmedlingen, har utarbetat metoder
            som kan vara användbara för andra myndigheters arbete. Centralt
            är att arbetssätten och metoderna för romsk inkludering på nationell
            och kommunal nivå införlivas i verksamhetens ordinarie strukturer
            och arbete. Satsningarna får inte bli till kortsiktiga projekt
            utan måste bli långsiktiga.
          </p>
          <head xml:id="i-WiE6on6rs7QFTJMczAJVm6" type="h2">
            Fler brobyggare
          </head>
          <p xml:id="i-DtSa87WqfsNnHj6j7GMoDu">
            Metoden med brobyggare, som har romsk språk- och kulturkompetens,
            har visat sig fungera och har gett resultat inom ramen för de
            områden där brobyggarsatsningar gjorts dvs. förskola, skola och
            Arbetsförmedlingen. Som exempel kan nämnas att Arbetsförmedlingen
            uppskattar att brobyggarverksamheten bidragit till 297 nyinskrivningar
            under 2013 och att 86 personer av dessa kommit ut i arbete. Pågående
            satsningar avseende brobyggare inom hälso- och sjukvården liksom
            socialtjänsten är också av stor vikt. I det fortsatta arbetet
            bör brobyggarverksamheten som arbetsmetod utvecklas vidare och
            spridas till fler kommuner och myndigheter.
          </p>
          <head xml:id="i-59NdcfhrJzACnsSkmZrU6T" type="h2">
            Romsk delaktighet och romskt civilsamhälle
          </head>
          <p xml:id="i-Qfr93dgjHCqhPnzKzbX1o8">
            I allt arbete för romsk inkludering är romsk delaktighet och
            romskt inflytande centralt. Förtroendeklyftan mellan romer och
            det offentliga liksom samhället i stort måste minskas. Inom myndigheter
            och kommuner pågår utvecklingsarbete avseende olika former för
            samråd och dialog med romska företrädare som måste spridas vidare.
            Det är också viktigt att skapa förutsättningar för att möjliggöra
            för det romska civilsamhället att engageras i arbetet.
          </p>
          <head xml:id="i-QyLpM9Y9r2KHfQAeKppXVE" type="h2">
            Jämställdhetssatsningar
          </head>
          <p xml:id="i-EebKD7uyqVcXHmWrb9jhbv">
            Det behövs fortsatta jämställdhetsåtgärder, och konkreta insatser
            som är relevanta för jämställdheten mellan romska kvinnor och
            män samt flickor och pojkar bör vidtas.
          </p>
          <head xml:id="i-6MEKcukRHPaSLXueVd4FWF" type="h2">
            Språk och utbildning
          </head>
          <p xml:id="i-J3PWg8kykHm8bQVR33aGhi">
            Utbildning är en av de viktigaste faktorerna för att nå bättre
            levnadsvillkor för den romska befolkningen. En del av detta är
            att främja utveckling och produktion av läroverktyg på samtliga
            varieteter av romani chib för barn, unga och vuxna.
          </p>
          <p xml:id="i-WBFeroN7uYxaS9gZK7FqZf">
            Skolverkets läromedelssupplement om romsk kultur, språk, religion
            och historia bör spridas och tillgängliggöras i större utsträckning.
          </p>
          <head xml:id="i-WgSXDvmhb3S1k8a9fDh6iw" type="h2">
            En romsk språk- och kulturinstitution
          </head>
          <p xml:id="i-5YZPw7hEtrR8RDgZuhJcU3">
            Framöver finns behov av att skapa en romsk nationell språk- och
            kulturinstitution. Institutionen ska kunna tjäna som ett forum
            och samlingsplats för romsk kultur och historia men också ett
            kunskapscentrum avseende utbildning och spridande av romsk kultur
            och språk. Regeringen bör därför ta initiativ till en utredning
            om tillskapandet av en romsk språk- och kulturinstitution. Utredningen
            ska genomföras i nära samråd med det romska civilsamhället.
          </p>
        </div>
        <div xml:id="i-LqtvZTjqP52L1Vtjng6HDN" type="motSignatures">
          <list xml:id="i-LizMdz5aGVqrBvXE5RfuyU">
            <item xml:id="i-2WYYiryRGodt2KQSDJUbkr" who="i-QKE6ihmLRJvwhV4neD6h7b">
              Erik Ullenhag (FP)
            </item>
          </list>
        </div>
      </div>
    </body>
  </text>
</TEI>
