<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01194">
  <teiHeader>
    <fileDesc>
      <titleStmt>
        <title>angående riktlinjer för den ekonomiska politiken, m. m.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående riktlinjer för den ekonomiska politiken, m. m.</title>
          <idno type="rdwebb">FX021194</idno>
          <rs type="number">1194</rs>
          <ref type="dokument_url_text">http://data.riksdagen.se/dokument/FX021194/text</ref>
          <ref type="dokument_url_html">http://data.riksdagen.se/dokument/FX021194</ref>
          <ref type="dokumentstatus_url_xml">http://data.riksdagen.se/dokumentstatus/FX021194</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3ao1DyDvcWcDpkucU8ViwQ" type="signed"/>
        <correspContext corresp="i-3ao1DyDvcWcDpkucU8ViwQ">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1194/mot_1974__1194-001.pdf"/>
      <fw xml:id="i-5Rb2YVdSjvuPqkWBwPt2fP">
        Mot. 1974:1194 2
      </fw>
      <div xml:id="i-EhaXfTQ8rZFU9qJWWTW2M7" type="motHeader">
        <div xml:id="i-ScmBQFb9FJ8ZstfmLCDa2j" type="motTitle"/>
        <div xml:id="i-7b4ooB699pwgDwdb2n5phz" type="motSubmissionInfo"/>
      </div>
      <div xml:id="i-PBbLN8rWGBUXB2hgMZ9tgL" type="motBody">
        <div xml:id="i-Da8TaW38NFR1URHi3rkXqQ">
          <p xml:id="i-XvbE8btmd6TMeoUU6aVc8L">
            Motion nr 1194 år 1974 Mot. 1974:1194
          </p>
          <p xml:id="i-F9daSQYjPsgPNuZNo8EkXk">
            Nr 1194
          </p>
          <p xml:id="i-EKS1poUKJb363BJnrAsDKN">
            av herr Hermansson m. fl. angående riktlinjer för den ekonomiska
            politiken, m. m.
          </p>
          <p xml:id="i-Qs2TDkSmAdCW5Xfiuq8dTr">
            Det finns två huvudlinjer efter vilka de växande ekonomiska problemen
            för och kristendenserna i de kapitalistiska länderna kan bemötas.
            Den ena är att ta det kapitalistiska systemet, dess ekonomiska
            lagar och dess makt- förhållanden som historiens höjdpunkt. Kriserna
            ses som tillfälliga fenomen med rötterna främst i yttre likaledes
            tillfälliga orsaker. Politikens uppgifter blir härvid att anpassa
            sig till detta system, försöka lappa ihop det, skyla över dess
            motsättningar och försöka hålla det under armarna. Den andra huvudlinjen
            ser kriserna som följd av kapitalismens lagbundna utveckling även
            om politiska och andra händelser som inte alltid direkt (om än
            i grunden) stammar ur de ekonomiska förhållandena påverkar det
            konkreta historiska förloppet. Denna ståndpunkt leder över till
            en politik som riktar sig mot kapitalismens grundvalar, mot det
            ekonomiska fåtalsväldet för att underlätta en övergång till socialistisk
            planhushållning. Regeringens och de borgerliga partiernas ekonomiska
            politik är varianter på den första huvudlinjen. De borgerliga
            partierna svarar helt mot sina pro- gramfästa uppfattningar och
            de klassintressen de representerar. Andra krav skulle kunna ställas
            på regeringspartiet som har sin förankring i arbetarklassen och
            åtminstone vid vissa tillfällen påstår sig stå för en socialistisk
            uppfattning eller försvara arbetarklassens intressen. Läsningen
            av 1974 års finansplan, liksom av många tidigare finansplaner,
            visar emellertid att regeringens ekonomiskt-politiska tänkande
            icke i något grundläggande avseende skiljer sig från de borgerliga
            partiernas. Genom hela 1974 års finansplan löper parallellt dels
            avsaknaden av varje intitiativ till medveten styrning av utvecklingen
            och en mycket markerad beredskap till anpassning till den utveckling
            av ekonomin, som kapitalet kan tänkas åstadkomma, dels en mycket
            utpräglad vi-sitter-alla-i-samma- båt-filosofi. ”Den ekonomiska
            politiken måste alltid utformas under osäkerhet om utvecklingstendenserna
            inom ekonomin.” Så lyder finansplanens portalfor- mulering. Den
            låter bestickande. Man skall, som det gamla talesättet säger,
            alltid ”rätta munnen efter matsäcken”. Men vem skall bestämma
            matsäckens innehåll? Litet längre fram i finansplanen konstateras
            att regeringen inte vill binda den närmare inriktningen av den
            ekonomiska politiken. ”Det framstår näm- ligen som ytterst angeläget
            att behålla handlingsfriheten så långt som möjligt i avvaktan
            på att det ekonomiska läget och utsikterna framöver säkrare kan
          </p>
          <p xml:id="i-FKuv5vHh9VBavf6CoAse1X">
            1 Riksdagen 1974. 3 saml. Nr 1194
          </p>
          <pb facs="riksdagen-motions-pdf/data/1974/mot_1974__1194/mot_1974__1194-002.pdf"/>
          <p xml:id="i-E4fugmbAtPqXYhuTRtmsna">
            bedömas.” När kommer säkrare bedömningar att kunna göras? Kapitalis-
            mens ekonomiska utveckling är aldrig stabil. Den kännetecknas
            alltid av ryckighet och osäkerhet. Självfallet varierar möjligheterna
            att kunna få fram prognoser. Helt säkra blir dessa aldrig. Utvecklingen
            avgörs ju av profitjaktens spontana spel. Vad betyder mot denna
            bakgrund att så långt som möjligt ”behålla hand- lingsfriheten”?
            Det betyder att avstå från att försöka styra utvecklingen. Det
            betyder att avstå från att föra en bestämd och medveten ekonomisk
            politik. Det betyder att vänta och se vilken utveckling som blir
            följden av de beslut, som de som har makten över ekonomin fattar.
            Det är inte ens en defensiv ekonomisk politik. Det är kapitulation
            för det internationella storkapitalets, bolagsherrarnas och börsspekulanternas
            makt. Denna kapitulation för det rådande ekonomiska systemets
            krafter paras med en ensidig fixering vid att den ekonomiska krisen
            är tillfällig och kon- junkturbetingad. Också denna fixering bidrar
            till att förklara handlingsför- lamningen. Är det bara fråga om
            ett konjunkturproblem, svävar man i mycket stor osäkerhet om vad
            för sorts konjunktur man skall plana ut, då är obeslutsamheten
            om vilken ekonomisk politik som bör föras helt förklarlig. Men
            då har man inte rätt analyserat kristendensernas karaktär. Den
            nuvarande situationen skylls i allmänhet på den knapphet på olja
            som uppstått genom OPEC-ländernas beslut om produktionsminskningar.
            Som en annan orsak anförs OPEC-ländernas beslut att höja priserna
            på råolja. Man talar om den nuvarande krisen som ”oljekrisen”.
            Härigenom tror man sig ha utrett krisens orsaker. Förvisso spelar
            bristen på olja en stor roll just nu. Men orsakssamman- hangen
            är mera komplicerade än att bara hänvisa till beslut som fattats
            i de oljeproducerande länderna. Den kapitalistiska industrialiseringen
            har ägt rum med den privata pro- fitjakten som drivkraft. Produktionen,
            som är en samhällelig angelägenhet, har expanderat för enskilda
            kapitalägares privata vinstintressen. Långsiktiga hänsyn till
            arbetskraft, till miljö, till råvaru- och energitillgångar har
            inte tagits. Följden har blivit en planlös rovdrift med människor
            och natur. Ener- gikrävande såväl produktion som konsumtion har
            pressats fram. Olja kom snart att tränga tillbaka andra energikällor.
            Den skulle visa sig relativt lättframtagbar och lättanvänd inom
            flera verksamheter. Olja är ur vissa aspekter en praktisk energikälla,
            men än bättre har produktionen av den visat sig vara som profitkälla.
            En stor petrokemisk industri har växt fram. Koncentrationen av
            kapital har gått förhållandevis snabbt inom ol- jebranschen. Nu
            behärskas oljehanteringen i den kapitalistiska världen av en handfull
            gigantiska koncerner — de s.k. sju systrarna: ESSO, MOBIL, GULF,
            TEXACO, SOCAL, Shell och BP. Detta kapital har givit oljan dess
            dominerande ställning. Oljans centrala roll som energikälla har
            också främjats av bilismens utveckling. Bilismen spelar en viktig
            roll i kapitalismens ut- veckling. Bilen är ett för vissa slag
            av transporter rationellt kommunika-
          </p>
          <pb facs="riksdagen-motions-pdf/data/1974/mot_1974__1194/mot_1974__1194-003.pdf"/>
          <fw xml:id="i-36y5UZV3h5YUys8se5FsAW">
            Mot. 1974:1194 3
          </fw>
          <p xml:id="i-YAAVCvXNXkJocg6PDe58ob">
            tionsmedel. Från kapitalets synpunkt är bilproduktionen emellertid
            ra- tionell. Man har i bilen funnit en vara, som genom det löpande
            bandets metod får en relativt kort produktionstid — råvaru- och
            viss halvfabrikation oräknat — men som betingar ett högt pris.
            Dessutom tillverkas bilar så att de förslits efter en relativt
            kort tid. Bilen är ett tacksamt spekulationsobjekt. Denna karaktär
            förstärks genom satsningen på privatbilism. Den korta utnöt- ningstiden
            kan kompletteras genom idel nya årsmodeller för att öka omlopps-
            och försäljningssiffror. Genom stora insatser av reklam och propaganda
            och med stöd av statsapparaternas trafikpolitik har bilindustrin
            lyckats tränga undan andra kommunikationsmedel även från samfärdsel
            och transporter där bilen fak- tiskt är både irrationell och opraktisk.
            Den situation som nu uppkommit beror till mindre del på de beslut
            som fattats i oljeproducerande länder och till större del på de
            stora olje- koncernernas manövrer. De kan mellan sina konsumentländer
            fördela ol- jetillgångarna. Deras agerande är, vilket också understryks
            i finansplanen, ”i huvudsak undandraget konsumentländernas kontroll”.
            Sverige har ett stort oljeberoende. Omkring 3/4 av landets energiförsörj-
            ning kommer ur oljan. Förändringar på oljemarknaden påverkar därför
            den svenska ekonomin. Verkningarna skulle ha kunnat vara väsentligt
            mindre. Produktionens utveckling skulle ha kunnat styras av medveten
            planering med hänsyn bl.a. till förutsebar långsiktig utveckling
            på energiområdet. I stället har den styrts av kapitalets profitjakt.
            Oljehanteringen skulle ha kunnat överföras i allmän ägo. I stället
            har de internationella oljetrusterna fritt fått skaffa sig en
            dominerande kontroll över den nu viktigaste ener- gikällan. Trafikpolitiken
            skulle ha kunnat främja den kollektiva trafiken. I stället har
            den underlättat och direkt subventionerat bilismens expansion.
            Men de ekonomiska kristendenserna kan inte i första hand härledas
            ur den ökade knappheten på olja och stigande oljepriser. Vårt
            oljeberoende spelar en roll på så sätt att den ytterligare skärper
            kapitalismens instabilitet och fördjupar kristendenserna. Dessa
            är emellertid av äldre datum än de aktuella förändringarna på
            oljemarknaden. Under ett par decennier under efterkrigstiden genomgick
            den svenska kapitalismen en relativt gynnsam ekonomisk utveckling.
            Därtill har flera faktorer bidraget. Sverige kunde under flera
            av de första efterkrigsåren njuta de ekonomiska fördelarna av
            att ej ha deltagit i kriget genom en oförstörd produktionsapparat
            och en intakt arbetarstam. Inom landet förelåg samtidigt en uppdämd
            efterfrågan på många kapitalvaror och varaktiga konsumtions- varor.
            Främst innebar kriget ett definitivt genombrott för ett ökat statligt
            direkt deltagande i ekonomin: dels fortsatte de militära rustningarna,
            dels ökade statbudgeten och kommunernas budgeter kraftigt sin
            andel av brut- tonationalprodukten. Den ökade statsapparaten började
            aktivt ingripa i kre- ditpolitiken, i arbetsmarknaden genom ökade
            arbetsmarknadspolitiska in- satser, med stimulanser, subventioner,
            lättnader och direkta gåvor för att
          </p>
          <p xml:id="i-LFeavtvBXLv9NjZCRiTFMZ">
            1" Riksdagen 1974. 3 saml. Nr 1194
          </p>
          <pb facs="riksdagen-motions-pdf/data/1974/mot_1974__1194/mot_1974__1194-004.pdf"/>
          <fw xml:id="i-KthQcvGYyy1AQKtXSGjYbW">
            Mot. 1974:1194 4
          </fw>
          <p xml:id="i-DmkQfynucwy5i84gFvRNGF">
            främja kapitalets investeringar genom ökad upphandling bl. a.
            som följd av den militära rustningen osv. Den växande statsapparaten
            kunde bidra till att uppehålla ett sken av en relativ ekonomisk
            stabilitet. Tendensen till ökad arbetslöshet var fram till 1960-talets
            mitt förhållandevis svag och kunde till stor del sugas upp av
            vidgade arbetsmarknadspolitiska åtgärder. Infla- tionen höjde
            prisnivån år från år, men var svagare än nu. Mitten av 1960-talet
            markerar något av en vändpunkt. En rad ekonomiska data börjar
            då genomgå tydliga förändringar. Takten i kapitalkoncentrationen
            tilltar. Det som något oegentligt kallas kapitalintensiteten —
            dvs. förhållandet mellan å ena sidan maskiner, byggnader, råvaror
            etc. och arbetskraft å den andra — får en snabbare ökningstakt.
            Tillväxttakten i hela ekonomin tenderar att minska. Arbetslösheten
            kan inte längre döljas genom arbetsmarknads- politiska åtgärder
            utan framträder alltmer som ett öppet problem. Inflationen accelererar.
            Denna utveckling har fortsatt och förstärkts under de år som förflutit
            av 1970-talet. Under 1960-talet var prisstegringarna genomsnittligt
            44 per år. 1971 steg priserna med 7,5 "0 , varav 340 kan hänföras
            till höjningen av den in- direkta skatten detta år. 1972 var inflationen
            5,5 260. 1973 beräknar man att prisstegringarna varit omkring
            84 av vilka något mer än 194 skulle vara förorsakat av de ökade
            oljepriserna. Takten i inflationen beräknas ytterligare öka under
            1974. Siffror på över 1024 nämns som sannolika. Före det andra
            världskriget kännetecknades kapitalismens konjunktur- växlingar
            bl.a. av att stigande arbetslöshet och fallande priser uppträdde
            samtidigt liksom minskande arbetslöshet och prisökningar. Efter
            kriget har emellertid bilden varit en annan. Priserna har hela
            tiden stigit och under senare år närmast accelererat när arbetslöshetssiffrorna
            gått upp. Stegringen av arbetslösheten är ett långsiktigt problem,
            ett uttryck för kapitalismens allt hårdare inneboende motsättningar
            och fördjupade allmän- na kris. Under de år som förflutit under
            1970-talet har arbetslösheten legat avsevärt mycket högre än någon
            gång under 1960-talet. Även under år 1973, då man länge talade
            om att vi befann oss i inledningen till en stark högkonjunktur,
            uppvisade arbetslöshetsstatistiken långt högre siffror än den
            gjort under någon lågkonjunktur och konjunkturavmattning under
            1960-talet. Man har hävdat att sysselsättningen ökat och att arbetslöshetens
            ökning skulle vara en statistisk fiktion, orsakad av att allt
            fler, speciellt kvinnor, söker arbete. Detta torde vara oriktigt.
            Som närmare belyses i en annan motion till årets riksdag från
            vänsterpartiet kommunisterna leder summan av källkritiken av sysselsättningsstatistiken
            närmast till slutsatsen, att sys- selsättningen totalt stått stilla
            eller gått något tillbaka efter 1965. Antalet kvinnor i arbete
            har ökat, männens antal minskat. Sysselsättningsökningen bland
            kvinnorna har i stor utsträckning tagit formen av deltidsarbete.
            Arbetslöshetens ökning framträder här således som en långsiktig
            trend. Den växande arbetslösheten reflekterar i sin mån den avtagande
            tillväxt-
          </p>
          <pb facs="riksdagen-motions-pdf/data/1974/mot_1974__1194/mot_1974__1194-005.pdf"/>
          <fw xml:id="i-R1AcSNdqB5t16ycUYTZr3b">
            Mot. 1974:1194 3
          </fw>
          <p xml:id="i-Fs2jEaQYmrJMVT8b77VEQi">
            takten i ekonomin. Bruttonationalprodukten beräknas att under
            efterkrigs- tiden ha accelererat fram till omkring 1965. Under
            femårsperioden 1961-1965 ökade BNP i genomsnitt per år med hela
            7,9 26. Under senare hälften av 1960-talet sjönk tillväxttakten
            till något över 440 per år. Efter 1970 har den varit än lägre.
            1971 + 0, 1972 ca 2 och 1973 mellan 3 och 44. 1974 beräknas BNP:s
            tillväxt bli mindre än under 1973. En rad andra ekonomiska data
            skulle kunna anföras som ger samma bild. Kristendenserna i ekonomin
            är inte i första hand plötsligt uppkomna ur de aktuella förändringarna
            på oljemarknaden. De har en långsiktig ka- raktär. Därför kan
            de bemötas bara genom en långsiktigt och medvetet pla- nerad politik
            som riktar sig mot kristendensernas orsakskälla: det kapita- listiska
            systemet. Därför framstår det ena av finansplanens båda parallella
            drag — avsaknaden av varje strävan till medveten styrning av utvecklingen
            —som en kapitulation. Och som en följd av denna kapitulation kommer
            finansplanens slutsats: ”Överväganden om finanspolitikens inriktning
            måste anstå tills de allmän- ekonomiska utvecklingslinjerna för
            i första hand 1974 kan skönjas.” Där avslöjas obevekligt regeriingens
            oförmåga att se kristendensernas orsaker och långsiktiga karaktär.
            Tillfälliga lösningar, förberedda genom stor ”hand- lingsfrihet”,
            kommer inte att varaktigt kunna förbättra situationen utan en-
            dast ge det kapitalistiska systemets ekonomiska maktcentral ytterligare
            hand- lingsfrihet att förvrida näringslivet, grundvalen för folkets
            försörjning. Parallellt med bristen på en ekonomisk politisk linje
            i finansplanen löper myten om allas gemensamma intressen. Överallt
            talas om ”vår ekonomi”, ”vår export” osv. Man ser det som gemensamt
            intresse att komma ”genom energikrisens besvärligheter med bibehållen
            god sysselsättning, begränsade prisstegringar och fortsatt internationell
            konkurrenskraft”. Inget nämns om att det finns olika vägar ur
            dessa ”besvärligheter”. En del leder till ytterligare lapparbete
            på det alltmer överlevade kapitalistiska systemet. Andra vägar
            leder till ökad kontroll över samhällsutvecklingen och ökad andel
            av pro- duktionsresultat för lönarbetare och folk med lägre inkomster.
            Det kan tyckas som om detta påpekande skulle vara ett uttryck
            för något slags ideologisk finkänslighet. Så är det inte. Det
            synsätt som i finansplanen får sådana uttryck leder till påtagbara
            praktiskt politiska följder. Det leder inte bara till att regeringens
            huvudaspekt på avtalsrörelsen inte blir att den skall leda till
            en omfördelning till de arbetandes förmån på kapitalets bekostnad
            utan att, eftersom en lång avtalsrörelse påstås negativt påverka
            investeringsplaner och konsumenternas efterfrågan, avtalsrörelsen
            skall bli snabb. Dessutom betonar regeringen vikten av en ”med
            hänsyn till det ekonomiska läget rimlig uppgörelse på arbetsmarknaden”.
            Man måste här ställa frågan: rimlig för vem? Arbetarna skall inte
            betala den kris kapitalet försätter landets ekonomi i. Synsättet
            leder också till i grunden felaktiga slutsatser om hur den eko-
            nomiska politiken bör föras. Det är gemensamt för både regeringen
            och
          </p>
          <pb facs="riksdagen-motions-pdf/data/1974/mot_1974__1194/mot_1974__1194-006.pdf"/>
          <fw xml:id="i-Qc2ZZdNfY2TT3ksde7KMvj">
            Mot. 1974:1194 6
          </fw>
          <p xml:id="i-3NzCWusBoxj2xFoFey8h9P">
            den borgerliga s. k. oppositionen. Under de år då kristendenserna
            varit framträdande i ekonomin har såväl regeringens som de borgerliga
            partiernas politik kännetecknats dels av att man sett kristendenserna
            som i huvudsak kortsiktiga till sin karaktär, dels av att man
            trott att det skulle vara ett recept att ”stimulera ekonomin”.
            Denna stimulanspolitik har haft som sitt huvuddrag ständigt ökade
            sub- ventioner och gåvor till kapitalägarna. Kapitalägarna får
            bidrag om de anställer äldre arbetskraft. Kapitalägarna får bidrag
            om de anställer ungdomar. Kapitalägarna får bidrag om de anställer
            kvinnor. Kapitalägarna får bidrag om de anställer handikappade.
            Kapital- ägarna får bidrag om de utbildar arbetskraft. Kapitalägarna
            får bidrag för att upphöra att förstöra miljön. Kapitalägarna
            har fått bidrag för att bygga upp sina lager. Kapitalägarna får
            bidrag om de investerar inom vissa områden. Kapitalägarna får
            skattebefrielse för vissa investeringar eller delar av dem. Kapitalägare
            får bidrag för att fortsätta driften. Kapitalägarna kommer undan
            stora skattesummor genom generösa avskrivningsregler. Kapitalägarna
            kom- mer undan stora skattebelopp genom att bygga upp investeringsfonder.
            Ka- pitalägarna får stödbeställningar från staten. Kapitalägarna
            undkommer allt större delar av de starkt växande kostnaderna för
            forskning och produkt- utveckling genom att staten i ökad omfattning
            tar över eller stöder denna verksamhet. Kapitalägarna undkommer
            med ökande delar av sitt risktagande i vissa projekt genom att
            staten engageras som medägare eller medfinansiär. Kapitalägarna
            tjänar genom dessa och andra åtgärder miljardbelopp via statsbudgeten.
            Räknar man bort omfördelningen mellan olika lönarbetande via statsbudgeten
            utvecklas denna alltmer till ett medel för omfördelning från arbetarna
            till kapitalet. Nog har ekonomin stimulerats under senare år.
            Men denna stimulans- politik har inte lett till minskad arbetslöshet
            och har inte kunnat hävda en nödvändig ökning av antalet arbetsplatser.
            Dessa stimulansåtgärder har inte kunnat vända stagnationstendenserna
            i ekonomin. Huvudorsaken till kristendenserna är det kapitalistiska
            systemet. Detta system utvecklas motsättningsfyllt. Varje kapitalist
            verkar för det egna före- tagets bästa. Därigenom kommer han i
            motsättning till andra kapitalister. Det samhälleliga resultatet
            av kapitalisternas strävanden blir inte förutsebart = en del företag
            klarar inte konkurrensen, andra hävdar sig väl och växer starkt,
            åter andra finner nya marknader utom landets gränser osv. Stimulans
            till kapitalet, till deras motsägelsefyllda ekonomi, kan möjligen
            tillfälligt för- skjuta akuta problem för enskilda kapitalister
            men utgör i det långa loppet ingen lösning på kristendenserna.
            Tvärtom så skärper stöd åt kapitalismen dess fortsatta anarkiska
            utveckling, dess grundläggande motsättningar, och kan i bästa
            fall temporärt behandla kriser som att rulla snöboll i motlut.
            De växer och växer och blir till slut för tunga. Huvudresultatet
            av den s.k. ”stimulanspolitiken” är ökade vinster för kapitalägarna,
            inte en bättre ekonomisk utveckling i folkflertalets intresse.
          </p>
          <pb facs="riksdagen-motions-pdf/data/1974/mot_1974__1194/mot_1974__1194-007.pdf"/>
          <fw xml:id="i-KnkfqwcQzbUovFckBxYJNv">
            Mot. 1974:1194 7
          </fw>
          <p xml:id="i-QZXBvyqn3ET3T1eHfXi4dT">
            Vänsterparitet kommunisterna vänder sig med skärpa mot en ekonomisk
            politik som är ägnad att stärka det kapitalistiska systemet och
            att söka dölja dess motsättningar. Partiet har alltid slagtis
            för en politik med udden riktad mot det ekonomiska fåtalsväldet.
            Vi drar rakt motsatta slutsatser ur den nuvarande situationen
            än regeringen och de borgerliga partierna. Den osäkerhet om den
            framtida ekonomiska utvecklingen som betonas i finansplanen är
            kapitalismens osäkerhet. Den ger inte anledning till en vänta-och-se-politik.
            I stället ger den ytterligare eftertryck åt kraven på ökad samhällelig
            planering och kontroll över eko- nomin. Den nuvarande situationen
            ger inte anledning till att lönearbetarna och andra med låga inkomster
            skall göra avkall på sina krav för att kapitalets makt skall värnas
            och dess profiter ökas under täcknamn av nationell samling. I
            stället ger den ytterligare eftertryck åt kraven att de lönearbetande
            och de med låga inkomster skall ha en växande andel av sin produktion.
            Lönearbetarnas rätt skall hävdas med än större kraft när kapitalet
            och dess försvarare med energikris som förevändning försöker lägga
            krisens bördor på dem. De ekonomiska kristendenserna ger än större
            eftertryck åt nödvändigheten av en samhällsomvandling till socialistisk
            planhushållning. Den ekonomiska politiken måste ha som grundläggande
            målsättning att bereda vägen för en sådan omvandling. Det kräver
            politisk kamp för bestämda krav i nuet, krav som stärker de arbetandes
            ställning på kapitalets bekostnad. Viktiga led i en sådan ekonomisk
            politik är:
          </p>
          <p xml:id="i-52hSUCWtXTiD9qSED5XBd9">
            1. En långsiktig plan för att öka sysselsättningen. En sådan
            plan bör omfatta en tioårsperiod. I den bör klarläggas vilka produktionsgrenar
            som skall ut- vecklas. Den bör syfta till regional balans. Den
            bör ta stor hänsyn till framtida energitillgångar. Den måste öka
            sysselsättningsgraden bland kvinnorna högst väsentligt. Den bör
            peka ut vägen för skapandet av 750 000 nya arbetstillfällen under
            en 10-årsperiod. Syftet med en sådan planering är tvåfaldigt.
            Den är nödvändig för att minska arbetslösheten. Den bereder vägen
            för socialistisk planhushållning och ger den ekonomi socialismen
            skall överta större balans. I motion till årets riksdag presenteras
            vpk:s sysselsättningspolitiska krav mera utförligt.
          </p>
          <p xml:id="i-EtJNcT7QwPbyiGQEDBocii">
            2. Etableringskontroll. Det är nödvändigt för en kontrollerad
            och balanserad ekonomisk utveckling att samhälleliga intressen
            och inte kapitalets speku- lation avgör var, när och vilka industrier
            som skall startas. Etableringskontroll är ett första steg att
            här begränsa kapitalets makt.
          </p>
          <p xml:id="i-RewaNZ46F94mCo6quhQxim">
            3. Statsliga industrier skapas för medel ur AP-fonderna. För
            att nya arbeten skall skapas krävs ökad industrietablering och
            tillväxt. Lönearbetarnas pengar i AP-fonderna bör mobiliseras
            för en aktiv statlig industripolitik och inte som nu för att förse
            börsen med riskvilligt kapital. I enlighet härmed bör
          </p>
          <pb facs="riksdagen-motions-pdf/data/1974/mot_1974__1194/mot_1974__1194-008.pdf"/>
          <fw xml:id="i-HtTvLWf1tbJXZBdxfZUSmr">
            Mot. 1974:1194 8
          </fw>
          <p xml:id="i-bjTZLUyXdAfDUQHF3aVwh">
            den 1973 inrättade fjärde fondstyrelsen icke längre ha som uppgift
            att köpa aktier i privatkapitalistiska företag. Den bör i stället
            ges uppgiften att vara den instans som handhar insättande av AP-fondsmedel
            i statlig företag- samhet.
          </p>
          <p xml:id="i-A6WyXfosSVA6Kiz1AMhrTQ">
            4. Förstatligande av affärsbankerna. Affärsbankerna utgör viktiga
            centra för storkapitalets makt. De spelar en betydande roll för
            industrifinansieringen och har stora möjligheter att påverka och
            kontrollera hela den ekonomiska utvecklingen. Förstatligande av
            affärsbankerna, ett krav som ställs av en bred opinion inom arbetarrörelsen,
            skulle underlätta och förbättra förutsätt- ningarna för en samhällelig
            ekonomisk planering.
          </p>
          <p xml:id="i-PJLYVgHLPUXBSaXAtaCd2W">
            5. Privatägd energiproduktion förstatligas. Att förstatliga energitillgångarna
            är nödvändigt för att få en samlad kontroll över såväl produktion
            som kon- sumtion av energi. Kravet finns utförligt motiverat i
            andra motioner till årets riksdag.
          </p>
          <p xml:id="i-CoAPGN8iJLL8h2DbS6vF5L">
            6. Ökat bostadsbyggande. Bostadsbyggandet har under de senaste
            åren sku- rits ned. Men bostadsbristen är långt ifrån avhjälpt.
            Bostadskön är lång. Många familjer är fortfarande trångbodda.
            Tomma lägenheter, vilket är van- ligt i många bostadsområden,
            beror inte på överskottsproduktion utan på för höga boendekostnader.
            Den stora arbetslösheten bland byggnadsarbetarna är orimlig. Den
            återspeglar att man satsar för litet på byggnadsverksamhet för
            att bereda utrymme för kapitalägarnas investeringar. Det måste
            bli ett slut på att använda byggnadsarbetarna som konjunkturregulatorer.
            Ett pro- gram för ökat bostadsbyggande måste utarbetas. Målsättningen
            bör åter ställas till 100 000 lägenheter per år.
          </p>
          <p xml:id="i-RHD7tAiFk7pkzZZ2RHgmE6">
            7. Skärpt restriktivitet mot kapitalexport. För att hävda sina
            profitintressen för storfinansen ut stora tilltångar ur landet
            och investerar i andra länder. Många gånger läggs driften ned
            i Sverige, och verksamheten flyttas utom- lands, vilket ställer
            många utan arbete. Orsakerna till kapitalexporten är främst profitjakten,
            men den kan även uttrycka politiska strävanden från storkapitalet,
            t. ex. dess arbete för att få med Sverige i EG (EEC). Ökningen
            av svenska företags investeringar i länder med fascistiska regimer
            har ökat synnerligen starkt. Skärpt restriktivitet måste visas
            gentemot kapitalexporten. Investeringar i länder med fascistiska
            regimer bör förbjudas.
          </p>
          <p xml:id="i-QAvu5WHQoDXzPsgBsmL9h6">
            8. Skärpt restriktivitet mot utländskt kapital. Stora internationella
            koncerner och truster penetrerar ekonomiskt också Sverige. De
            kan genom redovis- ningsteknik och på annat sätt föra ut stora
            tillgångar ur landet. Deras verk- samhet försvårar ofta arbetarnas
            fackliga kamp. De utgör hot mot den na- tionella självbestämmanderätten.
          </p>
          <pb facs="riksdagen-motions-pdf/data/1974/mot_1974__1194/mot_1974__1194-009.pdf"/>
          <fw xml:id="i-PyVJ9decYw2T9EY1abncXu">
            Mot. 1974:1194 9
          </fw>
          <p xml:id="i-ALcsYnUmcBHZdDCgKTzYxh">
            9. Vidgad priskontroll. Den kraftiga inflationen måste hejdas.
            Den drabbar dem med mindre inkomster hårdast. Den priskontroll
            som nu utövas och det partiella prisstoppet på vissa livsmedel
            är otillräckliga åtgärder. Prissteg- ringen tenderar trots dessa
            årgärder att accelerera. I första hand bör prisstopp på alla dagligvaror
            införas.
          </p>
          <p xml:id="i-CrAtej8rn49rzVsBGbc1so">
            10. Lägre boendekostnader. Också hyresnivån skjuter i höjden.
            Vänster- partiet kommunisterna har sedan länge krävt en ny inriktning
            av bostads- och hyrespolitiken som innebär lägre boendekostnader
            och slut på speku- lations- och monopolvinster på bostadsmarknaden.
          </p>
          <p xml:id="i-49bGy8BHvKAczGNADt8f53">
            11. Lågräntepolitik. Fram till början av 1950-talet stod arbetarrörelsen
            enig kring kravet på lågräntepolitik. Högräntepolitiken drabbar
            främst hyresbe- talare och låntagare som inte använder lånta medel
            i spekulationssyfte. Högräntepolitiken gynnar främst bankkapitalet.
          </p>
          <p xml:id="i-VpD6DY66WQm287k8XKiWWe">
            12. Inga subventioner till storkapitalet. Det omfattande stödet
            till kapitalä- garna måste avvecklas. Dessa gåvor och subventioner
            ökar kapitalets andel av det arbetarna producerar. Men de har
            inte bara en fördelningspolitiskt reaktionär sida. De är dåligt
            använda skattemedel då avsikten sägs vara att stimulera ekonomin.
            Det är kapitalägarnas vinster som stimuleras.
          </p>
          <p xml:id="i-SWkhpnsNHAW2AA4KsgHQ6H">
            Dessa åtgärder har en mera långsiktig karaktär. De är i flera
            fall utvecklade med mera utförlig argumentation och konkretion
            i andra motioner från vänsterpartiet kommunisterna.
          </p>
          <p xml:id="i-7if3STRawEqLYbSGnbymw3">
            Ett program för arbete och ekonomisk utjämning
          </p>
          <p xml:id="i-JmgHmmdAs87z5QsFyzTw3r">
            De skärpta kristendenserna hotar att pressa ner levnadsstandarden
            för löne- arbetarna och låginkomsttagarna i allmänhet. Arbetslösheten
            väntas åter börja öka. Kapitalägarna söker utnyttja situationen
            till en offensiv mot lönear- betarnas villkor och intressen. Detta
            läge kräver snabba åtgärder för att minska arbetslösheten, stoppa
            prisstegringarna och motverka de växande ekonomiska skillnaderna.
            Vänsterpartiet kommunisterna anser följande vara viktigast i den
            eko- nomiska politiken:
          </p>
          <p xml:id="i-NhwSp2zReshMqZQYMLnbuY">
            A. Långsiktiga åtgärder enligt de i det föregående anförda punkterna
            1-12.
          </p>
          <p xml:id="i-Tp88QQPDcycLQnKios6AjS">
            B. Slopande av mervärdeskatten på livsmedel och skärpt beskattning
            av stora förmögenheter, bolagsvinster, börsspekulation m. m. enligt
            vad som anförts i motion nr 606. Inkomstminskningen för statskassan
            genom slopande av moms på maten ca 4 000 miljoner kr. täckes helt
            av de föreslagna skat- teskärpningarna på kapitalet.
          </p>
          <pb facs="riksdagen-motions-pdf/data/1974/mot_1974__1194/mot_1974__1194-010.pdf"/>
          <fw xml:id="i-6UVDn6bFX5S1VGmiR6wPUn">
            Mot. 1974:1194 10
          </fw>
          <p xml:id="i-TQkNgSxySX7iP9ZTja1Fub">
            C. Omedelbara åtgärder för ekonomisk utjämning och ökad sysselsätt-
            ning: 1. Höjda folkpensioner. Pensionstillskotten bör utgå med
            24 procent av bas- beloppet i stället för av riksdagen tidigare
            beslutade 18 procent under tiden 1 juli 1974-30 juni 1975. Detta
            innebär en uppräkning med 486 kronor för året efter den 1 juli
            1974 mot planens förutsedda 243 kronor. Merkostnad för helt år
            570 miljoner kronor. Därefter sker höjning enligt i motion nr
            106 angiven plan.
          </p>
          <p xml:id="i-Y326UzuhMyTpwZ4rEJJMC4">
            2. Höjda och värdesäkrade barnbidrag. De allmänna barnbidragen
            bör höjas från 1 april 1974 till en summa motsvarande 25 procent
            av basbeloppet såsom utförligt motiveras i motion nr 702. Med
            nuvarande basbelopp innebär detta en höjning från nu utgående
            1 500 kr. till 2 025 kr. per barn. Merkostnad för återstående
            nio månader av 1974 710 miljoner kr., till nästa budgetårs utgång
            den 30 juni 1975 ca 1200 miljoner kr.
          </p>
          <p xml:id="i-P2fGH2Gm41V64qRCTA6DRt">
            3. Slopande av arbetsgivaravgiften för primär- och landstingskommuner.
            Den allmänna arbetsgivaravgiften bör från 1 april 1974 slopas
            för kommuner och landsting. Denna fråga har såsom framhålles i
            särskild motion angående ekonomiska lättnader för kommunerna fått
            ökad betydelse genom skatte- politiska åtgärder i syfte att förvandla
            enskilda skattebetalares avgifter till arbetsgivaravgifter. Detta
            får som biverkan att staten med sitt progressiva skattesystem
            pålägger kommunerna pålagor som uttas av skattebetalarna enligt
            det för låg- och medelinkomsttagarna kännbarare proportionella
            skat- teuttaget. Kostnaden för slopande av den allmänna arbetsgivaravgiften
            för kommuner och landsting kan beräknas till 540 miljoner kr.
            för de återstående nio månaderna av 1974 och ca 800 miljoner kr.
            fram till nästa budgetårs utgång den 30 juni 1975.
          </p>
          <p xml:id="i-PAhECGo35FcqThfVhPCYEk">
            4. Särskilda bidrag till kommunerna för förbättring av boendemiljön.
            Stora bris- ter finns i fråga om den yttre boendemiljön såväl
            i nybyggda områden som i äldre bostadsområden som fått förfalla.
            Särskilt viktigt är att göra bo- stadsområdena mera barnvänliga
            och stimulerande såväl för ungdomen som för de äldre. Lekplatser,
            fritidslokaler såväl för ungdom som äldre, kvar- terskaféer, trevliga
            uteplatser osv. behövs i väsentligt ökad utsträckning. Kommunerna
            behöver även medel för sanering och restaurering av äldre områden.
            Ett anslag på 600 miljoner kr. föreslås utgå under tiden 1 april
            1973-30 juni 1975. Härigenom kan en rad ytterligare arbetstillfällen
            skapas för byggnadsarbetarkåren, som nu kämpar mot en växande
            arbetslöshet.
          </p>
          <pb facs="riksdagen-motions-pdf/data/1974/mot_1974__1194/mot_1974__1194-011.pdf"/>
          <fw xml:id="i-Dj5nKXbDYEJYJzKzGNn6uQ">
            Mot. 1974:1194 11
          </fw>
          <p xml:id="i-PB5HNuyU6RQP5qN44iuivr">
            Hemställan
          </p>
          <p xml:id="i-Nby4oW3iQ7LFzb4p2iNwWN">
            Med hänvisning till ovanstående föreslås!
          </p>
          <p xml:id="i-86BtYm5WPAj6aNtCeNrs2u">
            att riksdagen beslutar att hos regeringen hemställa om att tillämpningen
            av allmänna prisregleringslagen måtte utvidgas till att gälla
            alla dagligvaror, att uttala sig för en politik med en låg och
            fast ränta, att uttala sig för att det omfattande stödet till
            storkapitalet via statsbudgeten måste avvecklas, att från den
            1 juli 1974 slopa mervärdeskatten på livsmedel och täcka inkomstbortfallet
            för statskassan genom skärpt beskatt- ning av stora förmögenheter,
            arv och gåvor, bolasvinster m.m., att för tiden 1 juli 1974-30
            juni 1975 höja pensionstillskotten till 24 procent av basbeloppet,
            att från den 1 april 1974 fastställa de allmänna barnbidragen
            till 25 procent av basbeloppet, att från den 1 april 1974 slopa
            den allmänna arbetsgivaravgiften för kommuner och landsting, att
            för tiden 1 april 1974-30 juni 1975 till kommunerna utge sär-
            skilda bidrag för förbättring av den yttre boendemiljön inom en
            ram av sammanlagt 600 miljoner kr., att i Övrigt som sin mening
            uttala vad som i motionen anförts om den ekonomiska politiken.
          </p>
          <p xml:id="i-LjNCZExL6NoZq72VajXuzt" type="date">
            Stockholm den 26 januari 1974
          </p>
          <p xml:id="i-KypeVJkghn7FiyfNmSYozU" type="signatureBlock">
            C.-H. HERMANSSON (vpk)
          </p>
          <p xml:id="i-NtXjBbKno239CSbn2E2faP">
            EIVOR MARKLUND (vpk) NILS BERNDTSON (vpk) LARS WERNER (vpk) GUSTAV
            LORENTZON (vpk) i Tyresö
          </p>
          <p xml:id="i-3SqNFPgXmmBMwiE6Sj1d4f">
            "Se även
          </p>
          <p xml:id="i-JzEfBQQ8y8star5eDRcQx8">
            motionerna 1974:1500, 1974:1553 och 1974:1585.
          </p>
          <pb facs="riksdagen-motions-pdf/data/1974/mot_1974__1194/mot_1974__1194-012.pdf"/>
          <p xml:id="i-J6r2mvWH6U4Q6vkW2i5QVW">
            GOTAB 74 5915 S Stockholm 1974
          </p>
        </div>
      </div>
    </body>
  </text>
</TEI>
