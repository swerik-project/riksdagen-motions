<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00005">
  <teiHeader>
    <fileDesc>
      <titleStmt>
        <title>med anledning av prop. 2009/10:161 Ändrade regler om ersättning vid sjukdom och ökad flexibilitet för anställning av sjömän</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:161 Ändrade regler om ersättning vid sjukdom och ökad flexibilitet för anställning av sjömän</title>
          <idno type="rdwebb">GX02T5</idno>
          <rs type="number">T5</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T5/text</ref>
          <ref type="dokument_url_html">http://data.riksdagen.se/dokument/GX02T5</ref>
          <ref type="dokumentstatus_url_xml">http://data.riksdagen.se/dokumentstatus/GX02T5</ref>
          <ref type="doc">http://data.riksdagen.se/fil/064F88CE-D8D9-4A9D-8EE7-549B2F8860B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NhqvviMR3JAxbwn9T7i1dL</idno>
            <name>Claes-Göran Brandin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8bYYt1BUSbJP6UeibNCDHE" type="basedOn"/>
        <correspContext corresp="i-8bYYt1BUSbJP6UeibNCDHE">
          <ref>Proposition 2009/10:161</ref>
        </correspContext>
        <correspAction xml:id="i-WieiEFn1sYBW6373rrLK9d" type="signed"/>
        <correspContext corresp="i-WieiEFn1sYBW6373rrLK9d">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-NhqvviMR3JAxbwn9T7i1dL"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-8FEzFgsuCnSzJszAXhtqxC" type="referral">
          <date when="2010-04-09"/>
        </correspAction>
        <correspAction xml:id="i-71VCErimMeFCAZmuVcJNE5" type="dismissal">
          <date when="2010-04-08"/>
        </correspAction>
        <correspAction xml:id="i-R5dnH1ZxFCUvZN7FT2USsY" type="dismissal">
          <date when="2010-04-08"/>
        </correspAction>
        <correspAction xml:id="i-3PUASXdvPU7oZJ2kWPVv1Q" type="transfer">
          <date when="2010-04-07"/>
        </correspAction>
        <correspAction xml:id="i-E74e6NjzgxR1nvCeThFWwu" type="submission">
          <date when="2010-04-07"/>
        </correspAction>
        <correspAction xml:id="i-Dnyw9TZR3D5VmQ7cjPDF7C" type="assigned"/>
        <correspContext corresp="i-Dnyw9TZR3D5VmQ7cjPDF7C">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2FAwwgzNai7xY584Zng7CX" type="motBody">
        <div xml:id="i-TPVRFb1iSRSAHKwkptpsdm" type="motProposal" subtype="förslag">
          <head xml:id="i-LLPnhkxj8QoA7XSECJAMtZ">
            Förslag till riksdagsbeslut
          </head>
          <p xml:id="i-TuMAZaQHxdsD2JXEaoMDDr">
            Riksdagen avslår proposition 2009/10:161 Ändrade regler om ersättning
            vid sjukdom och ökad flexibilitet för anställning av sjömän.
          </p>
        </div>
        <div xml:id="i-XAWPFTSWMruvLMixXwh6sH" type="motContent">
          <head xml:id="i-DUXUBZ6nUb3K3qbdhvDRSg" type="h1">
            Motivering
          </head>
          <p xml:id="i-TWEw48pdySPGCVZ9D3tpAv">
            I propositionen föreslår regeringen att sjömän på fartyg i inre
            fart inte längre ska omfattas av rätten till lön vid arbetsoförmåga
            på grund av sjukdom eller skada enligt sjömanslagen. Vid sådan
            arbetsoförmåga ska i stället en rätt till ersättning enligt lagen
            om sjuklön och socialförsäkringsbalken gälla för dessa sjömän,
            dvs. samma regler som gäller för landanställda. För sjömän på
            fartyg som inte uteslutande går i inre fart, det vill säga huvudsakligen
            i när- och fjärrfart, föreslås att rätten till lön behålls så
            länge sjömännen är ombord. För annan tid införs i stället en rätt
            till ersättning enligt lagen om sjuklön och socialförsäkringsbalken.
            För dessa sjömän införs dock inte någon karensdag. I propositionen
            föreslås vidare ett bemyndigande för regeringen eller den myndighet
            som regeringen bestämmer att meddela föreskrifter om att personal
            som ingår i säkerhetsbesättningen och tillhör däcks- eller maskinpersonalen
            ska kunna vara anställda även av någon annan än redaren eller
            ägaren till fartyget.
          </p>
          <head xml:id="i-HeYpLDQsVVSxVTMytjKAWJ" type="h2">
            Förändringarna försvårar kompetensförsörjningen för svenska rederier
          </head>
          <p xml:id="i-4XCNVwQ55uHXSyymTTkR6s">
            Ett av regeringens viktigaste motiv bakom de föreslagna förändringarna
            är att skapa konkurrensneutralitet mellan rederiföretag och andra
            svenska arbetsgivare. Syftet kan vid en första anblick tyckas
            vällovligt, dvs. att skapa bättre utvecklingsförutsättningar för
            framför allt små och medelstora svenska rederier. Regeringens
            analys haltar dock betänkligt.
          </p>
          <p xml:id="i-Vbxaf6mB3R3URfF19kyjZj">
            Den verkliga konkurrensytan vad gäller rekrytering av personal
            finns inte mellan svenska rederier och svenska arbetsgivare i
            andra branscher. Det beror i grunden på att arbetsmarknaden för
            sjömän är starkt internationaliserad. Arbetskraftens rörlighet
            mellan fartyg som går under olika nationers flagg är betydande.
            Vidare går rederibranschen mot en allt tydligare yrkesmässig specialisering
            som innebär att allt fler befattningar på ett fartyg kräver formell
            utbildning och lång yrkeserfarenhet, vilket försvårar flöden av
            arbetskraft mellan sjöfarten och andra branscher. Sjöfartens internationaliserade
            arbetsmarknad i kombination med den allt tydligare yrkesmässiga
            specialiseringen innebär att svenska redares möjlighet att rekrytera
            kompetent personal inte i första hand styrs av konkurrensförmågan
            gentemot svenska arbetsgivare i andra branscher. I stället är
            det villkoren för svenska sjömän jämfört med anställda på andra
            nationers fartyg som är det verkligt avgörande.
          </p>
          <p xml:id="i-Lsv6azBy1bVPBBLjnJWQ7k">
            Skulle Sverige, som regeringen föreslår, införa unika särregler
            som innebär försämringar av sjöfolkets villkor under svensk flagg
            skulle det sannolikt förstärka den starka tendens som redan är
            för handen att svenskt sjöfolk tar anställning i utländska fartyg
            och leda till att svenska rederier får ännu svårare att rekrytera
            personal, en situation som redan i dag på vissa håll är ytterst
            besvärande.
          </p>
          <head xml:id="i-S2RF8DwPxk7Ns2zRvmou1Y" type="h2">
            TAP-avtalen är hotade
          </head>
          <p xml:id="i-MouEUnRYKohrPj4988BxaG">
            I dag arbetar cirka åttahundra filippinska medborgare ombord
            i svenska fartyg, vilket möjliggörs genom de s.k. TAP-avtalen.
            TAP-avtalen är registrerade på POEA (Philippine Overseas Employment
            Administration) den statliga myndighet på Filippinerna som har
            tillsyn över filippinska medborgare som arbetar utomlands. POEA:s
            regler för sjöfolk är att filippinskt sjöfolk ska ha minst 120
            dagars sjuklön, något som också stadgas i TAP-avtalen.
          </p>
          <p xml:id="i-PjcHWGhEumcY6CUC6G4Frn">
            De förändringar som regeringen föreslår äventyrar TAP-avtalen
            och därmed även de relativa kostnadsminskningar som avtalen inneburit
            för svenska redare. Regeringen hävdar emellertid att det inte
            föreligger några juridiska hinder för parterna att avtala om villkor
            vid sjukdom som garanterar TAP-avtalens fortlevnad. Det förefaller
            dock osannolikt att parterna kommer att kunna enas om att 120
            dagars sjuklön ska gälla generellt, oavsett den anställdes nationalitet.
            Följden blir då att filippinskt sjöfolk på svenskflaggade fartyg
            kommer att ha 120 dagars sjuklön medan besättningskamrater från
            EU-länder i praktiken endast kommer att ha 14 dagars sjuklön.
            Det föreligger visserligen inga juridiska hinder för att avtalsvägen
            differentiera villkoren vid sjukdom mellan olika personalkategorier.
            Vi konstaterar dock att en sådan utveckling knappast står i samklang
            med principen om likabehandling på svensk arbetsmarknad.
          </p>
          <head xml:id="i-TQLJm92Dhvu4c92RqKSRcw" type="h2">
            Regeringen visar inte tillbörlig respekt för internationella
            konventioner
          </head>
          <p xml:id="i-7Qjs5DzLHASkBhi2kAkRG3">
            Enligt artikel 19.8 i ILO:s stadgar innebär ratificering av en
            konvention att den nivå en stat har vid ratifikationstillfället
            också är den nivå som man därefter åtar sig att minst behålla.
            Det kan inte uteslutas att den brådska som präglat regeringens
            arbete med att driva igenom de föreslagna försämringarna i sjukförmånerna
            för sjömän förklaras av just denna regel. De nuvarande svenska
            reglerna är definitivt mer förmånliga för arbetstagarna än vad
            som ges av sjöarbetskonventionen. Av propositionen framgår också
            att regeringen förbereder en ratificering, och något annat hade
            varit mycket svårt att försvara. Både ILO-kommittén och den statliga
            s.k. MCL-utredningen har förordat att Sverige ansluter sig till
            konventionen. Vidare har Europeiska rådet bemyndigat medlemsländerna
            att ratificera de delar som faller under unionens behörighet och
            i övriga delar starkt rekommenderat medlemsländerna att ansluta
            sig så snart som möjligt, helst före den 31 december 2010.
          </p>
          <p xml:id="i-FH5vhf146PWL4iMfaPqL1o">
            Att regeringen så nära inpå en ratificering av sjöarbetskonventionen
            lägger fram långtgående förslag om försämringar i arbetstagarnas
            villkor är anmärkningsvärt. Vi anser att regeringen med sitt agerande
            inte visar tillbörlig respekt för internationella konventioner
            på det arbetsrättsliga området.
          </p>
          <head xml:id="i-3ANhg8sABHvHZC7eubpn4r" type="h2">
            Inhyrd personal äventyrar sjösäkerheten
          </head>
          <p xml:id="i-MgVU3TwF8Cbf57TnRhgMng">
            I propositionen föreslås att regeringen eller den myndighet som
            regeringen bestämmer ska få meddela föreskrifter om att även sjömän
            som ingår i säkerhetsbesättningen och tillhör däcks- och maskinpersonalen
            ska kunna anställas av annan än fartygets redare eller ägare.
          </p>
          <p xml:id="i-EEj2r7fuKUY6vsa8uNkWga">
            Enligt nuvarande bestämmelser i fartygssäkerhetslagen ska fartygets
            redare eller ägare anställa dem som ingår i säkerhetsbesättningen
            och tillhör däcks- eller maskinpersonalen. Regeringen eller den
            myndighet som regeringen bestämmer får emellertid utfärda dispens
            från denna regel om särskilda skäl föreligger.
          </p>
          <p xml:id="i-9yQvkvkQwcvYpsnppakGWk">
            Bestämmelsen om att säkerhetsbesättningen ska vara anställd direkt
            av fartygets redare har i första hand tillkommit av sjösäkerhetsskäl.
            Det har ansetts att inhyrd personal, utan det skydd som ges av
            att vara anställd direkt av arbetsgivaren, riskerar att skapa
            en miljö ombord där benägenheten att ifrågasätta efterlevnaden
            av gällande regelverk sviktar och där viljan att bidra till det
            löpande säkerhetshöjande arbetet är låg.
          </p>
          <p xml:id="i-MBtdbMzBZYDnfVeJDriHx7">
            Regeringen hävdar att de föreslagna förändringarna i gällande
            bestämmelser när det gäller möjligheten att hyra in ombordpersonal
            faller sig naturligt sett till den allmänna utvecklingen på arbetsmarknaden
            där anställning via bemanningsbolag blir allt vanligare.
          </p>
          <p xml:id="i-3HQ6e5mDmf2EvU2qwVX22c">
            Vi kan dock inte se att regeringen lyckats presentera några hållbara
            argument för att det grundläggande motivet bakom gällande bestämmelser,
            dvs. värnandet om sjösäkerheten, skulle ha fått minskad relevans
            under de senaste åren. Mot den bakgrunden anser vi att gällande
            bestämmelser, dvs. en grundregel som säger att säkerhetspersonalen
            ska vara anställd av redaren men med möjlighet till dispens i
            särskilda fall, bör kvarstå.
          </p>
        </div>
        <div xml:id="i-L2bbjz7MuCw4StTt71kjRj" type="signatureBlock">
          <list xml:id="i-DZiXJidZwQES2QbaLy986">
            <item xml:id="i-KqSXaHfNS4dAPBQzbnbmS1" who="i-HxcQkHC9fDSzkJWgvdhDEF" type="signature">
              Lena Hallengren (s)
            </item>
            <item xml:id="i-Py98YYSUrFcup4zmtoJpEF" who="i-NhqvviMR3JAxbwn9T7i1dL" type="signature">
              Claes-Göran Brandin (s)
            </item>
            <item xml:id="i-QfZVXgQyXboB7jQwhyjL5L" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-GEH5cj2HxcqBmXLoPswCyj" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-UiZf3AAACukG7cLEBHQXbQ" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-7pzmR3FFj5BxXKZVedisah" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
