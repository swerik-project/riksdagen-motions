<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00016">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__16/mot_1947__fk__16-001.pdf"/>
      <fw xml:id="i-FPKdDw9PGKjJTnBLdL6rkt">
        Motioner i Första kammaren, nr 16. 1
      </fw>
      <div xml:id="i-P6rhjZuFMisEBMQJZ9PP8B" type="motHeader">
        <div xml:id="i-GXrN5cc7pPTga7rsjNbvdZ" type="motTitle"/>
        <div xml:id="i-XWKAGCqYWK2jUKtVAYC7w2" type="motSubmissionInfo"/>
      </div>
      <div xml:id="i-SLFTUwBrRYhocaF2soRBa8" type="motBody">
        <div xml:id="i-DiYFtUP4PQz7oRCNgE6Agk">
          <p xml:id="i-DmYCpobADnCGMi7PUm3HZP">
            Nr 16.
          </p>
          <p xml:id="i-52FpzNBJJLo59JFQAVjsb8" type="titleString">
            Av herr Herlitz, om vidgad medbestämmanderätt för riksdagen beträffande
            författningar, som innebära väsentliga in- grepp i medborgares
            frihet och egendom.
          </p>
          <p xml:id="i-Y9hynyDgYDD83sP6uTjbms">
            I nutida rättsstater gäller i stort sett den grundsatsen, att
            väsentliga in- grepp i medborgarnas frihet och egendom icke kunna
            äga rum annorledes än genom en under folkrepresentationens medverkan
            tillkommen lag. An- tingen anordnas frihetsinskränkningarna omedelbart
            genom lagen, eller också bemyndigas regeringen genom lagen att
            i den utsträckning lagen angiver föreskriva sådana frihetsinskränkningar.
            Denna grundsats vilar på en obestridligt riktig och sund tanke:
            ingrepp i medborgarnas frihet skola endast äga rum med samtycke
            av deras valda representanter och sedan tillfälle lämnats till
            sådan offentlig dryftning som behandlingen i folkrepresentationen
            möjliggör. | Vår regeringsform intager en annan ståndpunkt, i
            det att den ger vid handen, att Konungen principiellt äger besluta
            om »lagar och författningar som rikets allmänna hushållning röra»
            och om »grunderna för allmänna inrättningar av alla slag» (Konungens
            »ekonomiska lagstiftning»). Denna regeringens maktbefogenhet kom
            emellertid efter hand att framstå såsom en anomali. På olika sätt
            blev sålunda området för den lagstiftning, i vilken riksdagen
            deltog, vidgat, och man kom småningom därhän, att i stort sett
            alla något så när viktiga ingrepp i frihet och egendom blevo beroende
            av sådan lagstiftning. På vissa områden av den »ekonomiska lagstiftningen&gt;
            utvecklades den praxis, att ändringar däri visserligen företagas
            av rege- ringen men först efter riksdagens »hörande», varvid det
            ansågs givet att regeringen skulle besluta i överensstämmelse
            med vad riksdagen förordat (så hava exempelvis stadsstadgarna
            brukat behandlas). I följd härav erbjöd frågan om regeringens
            självständiga lagstiftnings- befogenhet för ett tiotal år sedan
            icke längre något allvarligt konstitutio- nellt problem. Till
            någon klar avgränsning av denna befogenhet i överens- stämmelse
            med rättsstatliga principer hade man visserligen ej nått fram;
            gränserna voro i själva verket mycket oklara. Men striden om den
            eko- nomiska lagstiftningen, som på sin tid varit ett så markant
            inslag i riks- dagens maktutveckling, hade — om man bortser från
            smärre, tid efter annan uppdykande tvistefrågor — avstannat, sedan
            riksdagen ändå fak- tiskt vunnit ett inflytande på detta område,
            som ur konstitutionell syn- punkt måste anses i stort sett tillfyllestgörande.
            I nära anslutning till gängse praxis stod sålunda ett 1941 avgivet
            be- tänkande med förslag till ändrad lydelse av 8 16 regeringsformen,
            då där gihang till riksdagens protokoll 1947. 3 saml. Nr 16—23.
            1
          </p>
          <pb facs="riksdagen-motions-pdf/data/1947/mot_1947__fk__16/mot_1947__fk__16-002.pdf"/>
          <fw xml:id="i-29YY74eSSG7Y22T25GPTYe">
            2 Motioner i Första kammaren, nr 16.
          </fw>
          <p xml:id="i-62BxbwXQf2WYVrTntJ21Sc">
            föreslogos tillägg till nämnda paragraf, som bland annat innehöllo,
            att av konung och riksdag samfällt stiftad lag skulle erfordras
            för dels stadgan- den om vad som vore att iakttaga vid utövningen
            av medborgarnas rätt att »fritt bekänna och utöva sin religion,
            fritt yttra sin mening i ord, bild eller på annat sätt samt sammankomma
            och sammansluta sig för allmänna eller enskilda syften», dels
            om inskränkningar i »svensk medborgares per- sonliga frihet ävensom
            frihet i utövande av näring eller yrke», dels om förfogande över
            eller expropriation av egendom. Emellertid hade läget redan dessförinnan
            blivit radikalt förändrat ge- nom världskrigets utbrott. Vad som
            måhända främst faller i ögonen vid en återblick på krigsåren,
            är visserligen det förhållandet, att regeringen. dels genom en
            rad av krislagar, dels genom riksdagsbeslut i annan form, utrustats
            med utomordentliga befogenheter. Men detta förhållande påkal-
            lar ur de synpunkter, som ligga till grund för denna motion, inga
            särskilda reflexioner; endast i förbigående må anmärkas att enär
            ifrågavarande be- myndiganden i regel äro tidsbegränsade, riksdagen
            givetvis haft i sin hand att ånyo begränsa de befogenheter som
            genom dem tillagts regeringen. Vad som däremot är värt att uppmärksammas
            är att regeringen alltsedan 1939 i avsevärd omfattning byggt sin
            maktutövning icke på bemyndiganden av riksdagen utan på den befogenhet
            den ansett sig kunna härleda direkt ur regeringsformen. Det är
            med andra ord den förut så starkt beskurna eko- nomiska lagstiftningen
            som plötsligt ånyo fått den allra största betydelse. Till svar
            på en enkel fråga förklarade sålunda statsrådet och chefen för
            handelsdepartementet i första kammaren den 25 oktober 1939, att
            »under utomordentliga förhållanden, då ett snabbt avgörande kräves,
            om det åsyf- tade resultatet icke skall förfelas», vore det berättigat
            att taga Konungens ekonomiska lagstiftningsmakt i anspråk för
            åtgärder som under normala förhållanden ej skulle ha vidtagits
            utan att riksdagens mening inhämtats. Här skall ej göras något
            försök att överblicka alla de fall, i vilka ett dylikt betraktelsesätt
            har tillämpats. Endast några karakteristiska och betydelse- fulla
            områden skola framhållas. Då det gäller att reglera hushållningen
            med vissa varor inom landet, har regeringen visserligen delvis
            byggt på förfogandelagen, men huvudsakligen har det skett genom
            åtgärder vidtagna utan stöd av något riksdagens bemyndigande.
            Man har i sådana fall brukat tala om handelsregleringar. Krigsårens
            ransoneringsväsen har i stort sett vilat på sådan grund. Såsom
            exempel på djupgående ingrepp i närings- friheten, som av enahanda
            skäl ansetts kunna äga rum utan riksdagens medverkan, kan nämnas
            den reglering av den yrkesmässiga automobil- trafiken, mot vilken
            nio reservanter vid 1943 års dechargebetänkande gjorde anmärkning
            (s. 31). Av den allra största betydelse är, att regeringen, stödd
            på en grundlagstolkning, som historiskt sett är förklarlig och
            till en viss grad försvarlig (jfr Förvaltningsrättslig Tidskrift
            1939 s. 233 och Första kammarens prot. 27 sept. 1939 s. 37), ansett
            sig äga full frihet att reglera
          </p>
          <pb facs="riksdagen-motions-pdf/data/1947/mot_1947__fk__16/mot_1947__fk__16-003.pdf"/>
          <fw xml:id="i-B4DKjJpqadg4A46QDB7CGy">
            Motioner i Första kammaren, nr 16. 3
          </fw>
          <p xml:id="i-WjuVMxpAqzeL8hgW17K2ej">
            export och import: stadga export- och importförbud samt bestämma
            de grunder efter vilka export- och importlicenser skola givas.
            Svenska med- borgares frihet att in- och utföra varor gjordes
            därmed helt beroende av regeringen. Vad sålunda skedde under kriget
            finner sin naturliga förklaring i då rådande utomordentliga förhållanden.
            Frågan gäller nu huruvida den till- lämpning, regeringsformen
            fick under krigsåren, skall godtagas även under nu rådande förhållanden.
            Regeringen synes utgå ifrån att så skall ske. I folkhushållningen
            ingriper den alltjämt genom författningar tillkomna utan stöd
            av lagar, vid vilka riksdagen medverkat. Särskilt påfallande är,
            att export- och importregleringen fortgår efter de under kriget
            uppdragna riktlinjerna; av statsrådet och chefen för handelsdepartementet
            har också en skärpt importreglering bebådats, utan att därvid
            någon riksdagens med- verkan ifrågasatts. Även på helt andra områden
            har den nya uppfatt- ningen om regeringsmaktens befogenheter gjort
            sig gällande. Reservanter vid 1946 års dechargebetänkande frambhöllo
            (s. 11, 14) att regeringen 1945 i administrativ väg företagit
            åtgärder gentemot opålitliga element inom krigsmakten, vilka enligt
            en under 1930-talet stadgad uppfattning skulle hava krävt lagstiftning
            under riksdagens medverkan. Det är svårt att göra bestämda uttalanden
            om i vad mån den praxis som sålunda nu tillämpas står i överensstämmelse
            med regeringsformen. Men det kan icke råda något tvivel om att
            den innebär ett åsidosättande av rätts- statliga grundsatser,
            om vilkas giltighet före kriget ingen tvekan rådde. Det kan icke
            anses överensstämma med sådana grundsatser, att närings- friheten
            i väsentliga hänseenden är beroende av regeringens gottfinnande.
            Särskilt må framhållas att regeringen genom sin reglering av utrikeshan-
            deln gentemot näringslivet intager en nyckelposition, från vilken
            ingrepp av oöverskådlig räckvidd äro möjliga; lärorik är ur denna
            synpunkt den reglering av pappers- och massaexporten som ägde
            rum sommaren 1946 (se Första kammarens prot. 14 oktober 1946 s.
            84 f.). Den maktställning regeringen intager har i olika riktningar
            djupt ingripande återverkningar. Den har kunnat utnyttjas till
            kringgående av riksdagens makt över be- skattningen (se t. ex.
            konstitutionsutskottets dechargebetänkande 1943 s. 6 f.). Och
            det är tydligt, att riksdagens medbestämmanderätt med avseende
            på traktater blir avsevärt kringskuren, när det som nutilldags
            är handels- traktaternas väsentliga innehåll, nämligen regleringen
            av rätten att expor- tera och importera, icke anses höra till
            frågor som riksdagen äger »allena eller med Konungen avgöra» (RF
            8 12). Man må icke invända, att vi alltjämt leva under »utomordentliga
            för- hållanden». Det finnes allt skäl att antaga, att sådana förhållanden
            under vilka vi nu leva komma att bestå under lång framtid, och
            det är från denna förutsättning man har att bedöma frågan. Om
            riksdagen under sådana förhållanden som nu råda skjutes åt sidan,
            blir detta med all säkerhet
          </p>
          <pb facs="riksdagen-motions-pdf/data/1947/mot_1947__fk__16/mot_1947__fk__16-004.pdf"/>
          <fw xml:id="i-5Af4e1uAVHBEUBj9vik4LY">
            4 Motioner i Första kammaren, nr 16.
          </fw>
          <p xml:id="i-R5dC8sHu58KYKcqWDgteMd">
            ingen övergående företeelse. Här liksom på andra områden är det
            ange- läget att uppmärksamma faran för att den konstitutionella
            ordningen på ett varaktigt sätt rubbas under trycket av förhållanden
            som man betraktar såsom »utomordentliga» och därför rättfärdigande
            tillfälliga avsteg, men som i själva verket bliva beståndande.
            Det borde sålunda slås fast, att riksdagen äger medbestämmanderätt
            inom områden, vilka regeringen under krigsåren och efteråt ensam
            regle- rat. Hur långt denna rätt bör sträcka sig kan här ej angivas;
            det torde böra bliva föremål för närmare övervägande. Att riksdagens
            medbestämmande- rätt beträffande ett visst ämne principiellt fastslås
            behöver, såsom redan antytts, givetvis ingalunda medföra, att
            detta ämne direkt regleras genom av riksdagen stiftade lagar.
            För att nämna ett exempel är det uppenbart, att export- och importförbud
            ingalunda alltid i varje särskilt fall kunna bliva föremål för
            riksdagens prövning. De böra i viss utsträckning kunna beslutas
            av Kungl. Maj:t. Men om man utgår ifrån att regleringen av ut-
            rikeshandeln principiellt beror av riksdagen, kunna i den lagstiftning,
            ge- nom vilken regeringen erhåller befogenheter på området, dessa
            befogen- heter bliva närmare bestämda och begränsade. Sålunda
            kan t. ex. i all- männa drag fastställas, under vilka förutsättningar
            och för vilka ändamål de få begagnas. Befogenheterna kunna begränsas
            till att avse vissa varu- slag. Det kan bestämmas, i vad mån rätten
            att införa och utföra varor får göras beroende av avgifter, o.
            s. v. Den lagstiftning, genom vilken rege- ringen utrustas med
            befogenheter av olika slag, kan givetvis, efter krigs- tidslagstiftningens
            mönster, med fördel göras tidsbegränsad, så att tillfälle erbjudes
            att tid efter annan överväga, hur stor rörelsefrihet som behöver
            och bör överlåtas åt regeringen. Till en sådan ordning, som stämmer
            överens med svensk rättsstatlig praxis, torde man kunna övergå
            utan att för ändamålet grundlagsändringar erfordras. Närmast torde
            sålunda riksdagen böra hos Kungl. Maj:t hem- ställa, att författningar,
            med stöd av vilka väsentliga ingrepp ske i med- borgares frihet
            och egendom, måtte underställas riksdagen för godkän- nande. Men
            framställningen torde tillika böra avse förslag om sådana grundlagsändringar,
            som kunna befinnas lämpliga för det angivna syftet. Med stöd av
            vad nu anförts hemställes,
          </p>
          <p xml:id="i-3QhmxCCkxWt16Rkoa2ocKs">
            att riksdagen måtte i skrivelse till Kungl. Maj:t anhålla, att
            Kungl. Maj:t ville för godkännande underställa riks- dagen sådana
            författningar, med stöd av vilka väsentliga ingrepp ske i medborgares
            frihet och egendom, ävensom, i den mån grundlagsändringar för
            detta ändamål anses böra företagas, för riksdagen framlägga förslag
            därom.
          </p>
          <p xml:id="i-2ErAQWehY7PWGshfVnBgXy" type="date">
            Stockholm den 16 januari 1947.
          </p>
          <div xml:id="i-BkP8xprDiGWhZbbmJ6yJ4U" type="signatureBlock">
            <list xml:id="i-2efWmFwXopHW5KTy3Kr1Z1">
              <item xml:id="i-VPUQhMkdXxznopa8TQ4EHK" who="i-4VusjuC8NvwGAqJKWikvPG" type="signature">
                Nils Herlitz
              </item>
            </list>
          </div>
        </div>
      </div>
    </body>
  </text>
</TEI>
