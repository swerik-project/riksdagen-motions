<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__44/mot_1950__fk__44-001.pdf"/>
      <div type="motHeader" xml:id="i-VjAQyPuahkK57LgcjeaSWM">
        <div type="motTitle" xml:id="i-TRVhpr5GoQX2WNVfjkvrC8"/>
        <div type="motSubmissionInfo" xml:id="i-B5n4Zc7RdsRXJUioEkTAdX"/>
      </div>
      <div type="motBody" xml:id="i-S8ZdV3Gadin2nYPR1HQmYm">
        <div xml:id="i-6k98tj9x9EchgY8bx7hpsL">
          <p xml:id="i-A51hbiaqrDSMJzAXj5oAGS">
            10 Motioner i Första kammaren, nr 44.
          </p>
          <p xml:id="i-6o3K1mA5cobfhCVPJTdeww">
            Nr 44.
          </p>
          <p xml:id="i-ErG1McSREhTJnHtZU2Q183">
            Av herr Svedberg m. fl., om ytterligare åtgärder för att i fall
            av behov bispringa befolkningen i landets glest bebodda nordliga
            trakter. (
          </p>
          <p xml:id="i-9bNfj9zW7rKc8LW9tfP6Vu">
            Den 28 december 1949 undsattes genom en skidpatrull hemmansägaren
            Henning Lindmark och hans familj i Vaxnäs vid sjön Hornavan, 8
            mil norr om Arjeplog. Familjen hade då till följd av djup och
            ospårad snö varit iso- lerad i en månad. Telefonen hade under
            tiden varit den enda förbindelsen med yttervärlden. Försök att
            medelst flygplan bispringa familjen Lindmark hade på grund av
            den svåra väderleken icke lyckats. Detta rapporterades i de dagliga
            tidningarna den 29 december 1949. Dagen efter — den 30 december
            1949 —- meddelades i tidningarna, att man »upplever den värsta
            snövintern på många år i Norrbottens inland». Läget skildras med
            följande ord: &gt;Från Treriksröset i norr till Arjeplog i söder
            ligger snön så djup, att folk inte kan gå ut i skogsarbete, och
            de ofrusna myrarna göra, att folk inte kan ta sig fram utan snöskor.
            Snön är på sina ställen så djup och lös, att skid- åkare sjunka
            ned till knäna och hästarna ha på flera ställen försetts med snöskor.&gt;
            Området saknar elektriskt ljus och fotogenen börjar tryta. Det
            heter vidare: »Margarinet var slut redan före jul och nu börjar
            det bli ont även om smör och kött. Man överväger att be länsstyrelsen
            om hjälp för att få upp matvaror med bil eller flyg. Genom det
            våldsamma snöfallet in- ställdes postgången annandag jul...» Om
            läget i Kvikkjokk underrättade TT genom tidningarna den 2 januari
            1950: &gt;Jokkmokks brandkårs amfibiebil startade på nyårsdagen till
            Kvikk- jokk för att föra fram livsförnödenheter till den isolerade
            byn. Färden blev mycket strapatsrik, och vid 18-tiden körde bilen
            genom isen på sjön Sag- gat, tre mil från målet. Sent på kvällen
            låg bilen fortfarande kvar i vatt- net utan att kunna fortsätta
            färden. Proviant och bränsle hade man lastat på en släpkälke,
            och även denna ligger i vattnet. Det är fara för att en stor del
            av transporten förstöres. I Kvikkjokk råder stor förstämning.
            Man har ont om proviant i byn. Potatis, smör och ägg är man alldeles
            utan.» Enligt TT:s underrättelser i tidningarna den 3 januari
            1950 hade situa- tionen på grund av snöfallet blivit synnerligen
            svår i' ytterligare ett antal byar. Följande uppgifter kunna hämtas
            ur TT:s material: &gt;»Byn Peuraure i Jokkmokks socken några mil
            söder om Kvikkjokk hade varit isolerad sedan en månad, och situationen
            har nu blivit synnerligen prekär. Från Jokkmokk sändes med flyg
            i början av december (1949) en laddning mat- varor, och man hoppades
            då att isoleringen skulle kunna brytas rätt snart.
          </p>
          <pb facs="riksdagen-motions-pdf/data/1950/mot_1950__fk__44/mot_1950__fk__44-002.pdf"/>
          <p xml:id="i-Vhkfe9oLps6g3Ty25wwiEJ">
            Motioner i Första kammaren, nr 44. 11
          </p>
          <p xml:id="i-CpSh6HLUEMFSMJiRhDzCPY">
            Så blev emellertid inte fallet. Då arbetade man flera dagar med
            att köra upp en skogsväg fram till Årrenjarka vid sjön Saggat.
            Vägen har emeller- tid snöat igen, och snödjupet mäter inte mindre
            än 180 em. Läget är all- varligt och befolkningen vädjar nu till
            myndigheterna att göra vad som är möjligt för att komma till undsättning.
            — —— — Byn Vikenäs vid Vojmsjöns västra strand har varit helt
            isolerad under tre veckor. På grund av isför- hållandena har det
            varit omöjligt att ta sig över sjön de 2'/. kilometerna fram till
            vägen Vilhelmina—Dikanäs, vilken måste nås för att komma fram
            till provianteringsplatsen Tresund. — — — Många byar efter Malgomaj-
            sjön och Kultsjöns östra strand ha haft liknande svårigheter.
            I Juktådalen i Sorsele kämpa de omkring åttio invånarna med stora
            svårigheter. Vid Fjosoken och Överstjukten finnes ingen väg och
            isen är inte bärkraftig, varför befolkningen måste ta sig fram
            på skidor eller med häst genom sko- gen, där snön ligger meterdjup.&gt;
            Av meddelandena framgår också, att byn Nordansjö i Vilhelmina
            på norra sidan av Malgomajsjön varit avstängd från yttervärlden
            sedan julafton. Slutligen lämnas den 10 januari 1950 uppgiften,
            att öarna Holmön och Fjäderägg utanför Umeå med en folk- mängd
            på 330 människor sedan nio dagar tillbaka varit isolerade från
            yttervärlden. Ännu flera fakta av liknande slag skulle kunna anföras.
            Vad här på- pekats är emellertid tillräckligt för att belysa huru
            svåra förhållandena under innevarande vinter varit för många människor
            i våra nordliga, glest befolkade trakter. Vägväsendet är svagt
            utvecklat och möjligheterna att över land komma fram med motorfordon
            ytterst begränsade, när stora mängder snö lagras över icke fast
            tillfrusen mark och sjöar. Vid sjuk- och olycksfall uppstå under
            sådana förhållanden förtvivlade lägen. Svårighe- terna att komma
            fram med ambulansflyg äro ofta oövervinneliga. Det måste anses
            vara av synnerlig vikt även för näringslivet, särskilt skogs-
            bruket, att dessa nejder icke bli fullkomligt avfolkade. Landet
            har ett in- tresse av att befolkningen hålles kvar. Under osäkra
            levnadsförhållanden kan detta bli en olöslig uppgift. Därför måste
            det anses som ofrånkomligt att myndigheterna göra allt vad som
            kan göras för att skapa tryggare och drägligare villkor för ödebygdernas
            invånare. Det verkar i våra dagar som tomt prat, då man inför
            statsmakterna klagar över vissa bygders avfolk- ning men samtidigt
            visar ringa intresse för att angripa de svagheter i samhällsorganisationen,
            på vilka denna kritiserade folkrörlighet bygger. De svenskar,
            som även i vidriga lägen äro sina hembygder trogna, böra på allt
            sätt stödjas genom offentliga inskridanden. Särskilt gäller detta
            be- folkningen i de trakter, som bruka nämnas ödemarker. Innevarande
            vinters här berörda vidrigheter för många svenska medbor- gare
            i dessa trakter måste bli en anledning för samhällets organ att
            söka skapa en åtminstone något så när betryggande stödorganisation
            åt denna del av befolkningen. Undertecknade tänka härvid närmast
            på omständig- heterna under svåra snövintrar. Det är genom praktisk
            erfarenhet visat, att motorfordon för marktransport och flygplan
            av vanliga typer i många
          </p>
          <pb facs="riksdagen-motions-pdf/data/1950/mot_1950__fk__44/mot_1950__fk__44-003.pdf"/>
          <p xml:id="i-9T766EqaVU37UrjQQRCg7u">
            12 Motioner i Första kammaren, nr 44.
          </p>
          <p xml:id="i-oxSQXENkLnG3i2DVq5RGB">
            fall icke kunna fungera under sådana förhållanden, som rått under
            vintern 1949—50. Det vill synas som om flygning med helikopter
            härvidlag skulle erbjuda en effektivare väg. Start- och landningsmöjligheter
            underlättas i hög grad genom användning av helikopter. Som exempel
            kan nämnas, att man under innevarande vinter börjar begagna helikopter
            för postbefordran till Stockholms yttre skärgård. Även turister
            i fjällregionerna, som komma i fara genom snöstormar och vilsegång,
            skulle kunna säkrare undsättas genom användning av helikopter.
            Vad dessa över huvud taget skulle be- tyda för isolerade ödemarksbyar
            ligger i öppen dag. Undertecknade ifrågasätta, huruvida det icke
            skulle vara ändamålsenligt, att staten för ovan nämnda hjälpmedel
            anskaffade ett antal helikoptrar för att placeras på lämpliga
            orter i Norrland. I detta sammanhang kunde också tänkas, att helikopter
            användes jämväl som ambulansflyg, möjligen baserad vid militära
            flygförläggningar, där tillgång på kompetenta flygare finnes.
            Denna flygmateriel skulle eventuellt även kunna användas för and-
            ra ändamål. Med anledning av vad här anförts hemställes, att riksdagen
            må i skrivelse till Kungl. Maj:t anhålla om ytterligare åtgärder
            för att i fall av behov verksamt bi- springa befolkningen i landets
            glest bebodda nordliga trak- ter, särskilt under svårartade snövintrar,
            att därvid särskilt frågan om användning av helikopter- flyg vid
            undsättning av orter och människor, som kunna vara i behov därav,
            beaktas och att — i den mån detta anses erforderligt — för riks-
            dagen snarast möjligt framlägges förslag i ärendet.
          </p>
          <p xml:id="i-R1yXVRtoU6qRYeEF8Kyeuq">
            Stockholm den 19 januari 1950.
          </p>
          <p xml:id="i-RkjbUnaTtnooPEYPJ4YGnp">
            Lage Svedberg.
          </p>
          <p xml:id="i-6QE4wi3jXiNpaCcSZMjCpi">
            Per Olofsson. J.F. Grym. Carl Eriksson. H. Sten. E. Hj. Nyström.
            Hugo Sundberg. Einar Persson. Karl Aug. Johanson. Emil Näsström.
            Nils A. Larsson. A. Gillström. Sven Edin. Sven Boman. Ewald Johannesson.
            Bengt Elmgren.
          </p>
          <p xml:id="i-47YckifSeaKErCtr5UTjxN">
            Ture Nerman. Lars E. Andersson. P. G. Lundgren.
          </p>
        </div>
      </div>
    </body>
  </text>
</TEI>
