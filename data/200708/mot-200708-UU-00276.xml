<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00276">
  <teiHeader>
    <fileDesc>
      <titleStmt>
        <title>Mat och vatten en mänsklig rättighet</title>
        <author corresp="i-34FRvyXQKUigF3Qr9AwKJe i-YLCb84oKoGK1m8cPa9cw3z">av Bodil Ceballos och Karla López (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mat och vatten en mänsklig rättighet</title>
          <idno type="rdwebb">GV02U276</idno>
          <rs type="number">U276</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U276/text</ref>
          <ref type="dokument_url_html">http://data.riksdagen.se/dokument/GV02U276</ref>
          <ref type="dokumentstatus_url_xml">http://data.riksdagen.se/dokumentstatus/GV02U276</ref>
          <ref type="doc">http://data.riksdagen.se/fil/F325CB88-833A-4035-9BB3-CEF31CB2D84A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EDp9imhe7VQywtx8GD36bY" type="signed"/>
        <correspContext corresp="i-EDp9imhe7VQywtx8GD36bY">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction type="referral" xml:id="i-TNwoD4jF2pVu6WFxC7YPtp">
          <date when="2007-10-16"/>
        </correspAction>
        <correspAction type="dismissal" xml:id="i-REqhXFhAYidoPbRozaQMnD">
          <date when="2007-10-16"/>
        </correspAction>
        <correspAction type="numbering" xml:id="i-9HLJzWuNng2QeTPiMvF9eM">
          <date when="2007-10-05"/>
        </correspAction>
        <correspAction type="submission" xml:id="i-7B5eFHiMj24oDFH4XQDQLB">
          <date when="2007-10-03"/>
        </correspAction>
        <correspAction type="transfer" xml:id="i-UBgJ9tVFyKDEKqFD6a7tcX">
          <date when="2007-10-03"/>
        </correspAction>
        <correspAction type="assigned" xml:id="i-A8RX67uaHrUzYoL3BQvFKn"/>
        <correspContext corresp="i-A8RX67uaHrUzYoL3BQvFKn">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-M8c5pQvKQaeX1DXNVpNFwo">
            Förslag till riksdagsbeslut
          </head>
          <list style="ol">
            <item xml:id="i-63LVZyxRzbjozE3gYeDU5Z">
              Riksdagen tillkännager för regeringen som sin mening vad som
              anförs i motionen om att Sverige ska stödja arbetet i den arbetsgrupp
              inom FN:s råd för mänskliga rättigheter som arbetar med att ta
              fram ett tilläggsprotokoll till ESK-konventionen.
            </item>
            <item xml:id="i-XNUEHcGxQeod8LA3t5sv3i">
              Riksdagen tillkännager för regeringen som sin mening vad som
              anförs i motionen om att Sverige ska arbeta för att tydliggöra
              att tillgången till rent vatten är en uttalad mänsklig rättighet.
            </item>
            <item xml:id="i-F5gdoWP5WB9gak89WorALY">
              Riksdagen tillkännager för regeringen som sin mening vad som
              anförs i motionen om att Sverige i sitt internationella samarbete
              kraftfullt ska engagera sig mot privatisering av vattentjänster.
            </item>
          </list>
        </div>
        <div type="motContent">
          <head type="h1" xml:id="i-BsT4FnWP2VDMXrr3uNtikK">
            Mat som mänsklig rättighet
          </head>
          <p xml:id="i-8sCo2YuEZj2Skjw6oxFVrZ">
            Mat är en vara. Ur ett handelsperspektiv säljs varor på en marknad
            och i teorin är det köpkraft och behov som styr efterfrågan. Men
            om köpkraften saknas fungerar inte marknaden som effektiv fördelare
            av varorna till dem som behöver, dvs. de som hungrar. Därför är
            mat dessutom mer än en vanlig vara, det är också en mänsklig rättighet.
            Detta regleras i FN:s konvention om de ekonomiska, sociala och
            kulturella rättigheterna, ESK-konventionen. Att det är en mänsklig
            rättighet innebär inte att staten ska dela ut mat, utan att staten
            har en skyldighet att se till att dess invånare kan försörja sig.
            Om denna rättighet ska respekteras måste fattiga människors brist
            på köpkraft tillgodoses på annat sätt. Detta är ytterst respektive
            regerings ansvar.
          </p>
          <p xml:id="i-7mDXWNTiEHwtdeJEjdJtL9">
            Mänskliga rättigheter är ett begrepp som ibland används på ett
            slarvigt sätt och därför finns det all anledning att vara noggrann
            när man hävdar att något är en mänsklig rättighet. Inom FN-systemet
            är mänskliga rättigheter juridiskt bindande för de stater som
            skrivit under de specifika konventionerna för mänskliga rättigheter,
            och de reglerar förhållandet mellan individen och staten. De staterna
            har en uttalad skyldighet att respektera, skydda och uppfylla
            sina invånares mänskliga rättigheter. ESK-konventionen är dock
            den enda av de sex stora MR-konventionerna som saknar ett tilläggsprotokoll.
            Ett sådant skulle innebära att det vore möjligt för individer
            att klaga på sina egna regeringar.
          </p>
          <p xml:id="i-FDdCedjuNB6G2atDMcDxQM">
            Arbetet med ett tilläggsprotokoll bedrivs numera inom ramen för
            FN:s nya råd för mänskliga rättigheter. Vid rådets första session
            i juni 2006 beslutade man sig för att förlänga mandatet för den
            arbetsgrupp som arbetar med tilläggsprotokollet och gav dessutom
            gruppen mandat att utarbeta ett första utkast till protokoll.
            Detta arbete bör regeringen stödja.
          </p>
          <head type="h1" xml:id="i-TdN21tZD5vwoAkEUqPmsEQ">
            Vatten som mänsklig rättighet
          </head>
          <p xml:id="i-6AHXUtdaJXQNXABPWmwgcs">
            Idag saknar över en miljard människor tillgång till rent vatten.
            Det är främst marginaliserade och utsatta grupper som saknar vatten.
            Anledningen till detta är exempelvis diskriminering, stigande
            priser, föroreningar från storskaligt jordbruk och industri samt
            bristande saneringsmöjligheter.
          </p>
          <p xml:id="i-AMFomtTvxEnNfcmQXvxoom">
            Sambandet mellan vatten och mat är mycket starkt. Vi människor
            behöver konsumera i genomsnitt 4 liter dricksvatten varje dag.
            Men det går åt mycket mer vatten för att producera vår mat åtminstone
            2 000 liter per dag. Och det gäller om vi är vegetarianer. För
            dem som äter kött kan det gå åt dubbelt så mycket, cirka 4 000
            liter per dag, om köttet kommer från djur som föds upp på spannmål.
          </p>
          <p xml:id="i-RhTGPTYHtbvkBepf6aZHzW">
            Internationell rätt erkänner vatten inte bara som ett mänskligt
            behov utan också som en grundläggande mänsklig rättighet, enligt
            samma konventioner som behandlar rätten till mat. Med ett människorättsperspektiv
            är det också möjligt att fånga problemets kärna. Att vatten är
            en uttalad mänsklig rättighet måste dock göras mer tydligt än
            vad fallet är idag, och det är något Sverige bör verka för på
            internationell nivå.
          </p>
          <p xml:id="i-AK3zyZtx4wNMVZc1i2U7Y4">
            Vatten är också en vara som säljs på en marknad och privata storföretag,
            ofta europeiska, ger sig allt oftare in i vattensektorn för att
            på kommersiell bas distribuera och rena vatten. Genom WTO:s tjänstehandelsavtal,
            GATS (General Agreement on Trade in Services), har EU ställt hårda
            krav på att u-länder ska öppna sin vatten­distribution för EU-företag
            som kan konkurrera ut inhemsk service. Även om GATS-avtalet inte
            formellt tvingar något land till avregleringar och privatiseringar
            innebär dess blotta existens en press på enskilda länder att öppna
            sin tjänstesektor. Sådana liberaliseringar i u-länderna har i
            många fall fått katastrofala effekter för de fattigaste. Sverige
            måste därför med kraft motsätta sig privatiseringen av vattentjänster.
          </p>
        </div>
        <div type="motSignatures">
          <list>
            <item xml:id="i-3XprxgRdxBGFDi8m6Vz8gY">
              Bodil Ceballos (mp)
            </item>
            <item xml:id="i-BmmQBoemiy8TSC44SzuibR">
              Karla López (mp)
            </item>
          </list>
        </div>
      </div>
    </body>
  </text>
</TEI>
