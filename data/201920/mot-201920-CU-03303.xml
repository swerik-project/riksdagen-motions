<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-03303">
  <teiHeader>
    <fileDesc>
      <titleStmt>
        <title>Stärkta rättigheter för hbtq-personer</title>
        <author corresp="i-XNt7eWTuNMW1Ce4R4bYMT">av Leila Ali-Elmi m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3303 av Leila Ali-Elmi m.fl. (MP)</title>
          <idno type="rdwebb">H7023303</idno>
          <rs type="number">3303</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7023303/text</ref>
          <ref type="dokument_url_html">http://data.riksdagen.se/dokument/H7023303</ref>
          <ref type="dokumentstatus_url_xml">http://data.riksdagen.se/dokumentstatus/H7023303</ref>
          <ref type="docx">http://data.riksdagen.se/fil/DC322A68-E43C-4504-9649-94FDD1A106AB</ref>
          <ref type="pdf">http://data.riksdagen.se/fil/F03ADAE4-32E6-479C-9491-833767920A17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JeQm8nQSgnkBQ9xpiwRdz6" type="signed"/>
        <correspContext corresp="i-JeQm8nQSgnkBQ9xpiwRdz6">
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction xml:id="i-R2XPM1CT1JaxUZDkn1Tb6B" type="submitted">
          <date when="2019-10-03"/>
          <time when="16:25:17"/>
        </correspAction>
        <correspAction xml:id="i-Fyr5nTEX2DRbeiBJCK4bM1" type="reviewed">
          <date when="2019-10-03"/>
          <time when="20:12:18"/>
        </correspAction>
        <correspAction xml:id="i-SRGUCF4QznHzkUTMKj5mFN" type="referred">
          <date when="2019-10-11"/>
        </correspAction>
        <correspAction xml:id="i-76Noce3yZE9FPjcZPPNCvi" type="assigned">
          <date when="2021-04-28"/>
          <time when="17:09:29"/>
        </correspAction>
        <correspContext corresp="i-76Noce3yZE9FPjcZPPNCvi">
          <ref type="assignedTo">Civilutskottet</ref>
        </correspContext>
        <correspAction xml:id="i-RQhkBHydWq2DU8NNWgACq6" type="behandlas_i"/>
        <correspContext corresp="i-RQhkBHydWq2DU8NNWgACq6">
          <ref type="uppgift">2019/20:KrU7</ref>
          <ref type="ref_dok_id">H701KrU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU7</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-rKxAQiuGgeWhEWrqJcoG3" type="behandlas_i"/>
        <correspContext corresp="i-rKxAQiuGgeWhEWrqJcoG3">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MbmUJCmLVqcrcoJSafMYzU" type="behandlas_i"/>
        <correspContext corresp="i-MbmUJCmLVqcrcoJSafMYzU">
          <ref type="uppgift">2019/20:SfU18</ref>
          <ref type="ref_dok_id">H701SfU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU18</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5vT3N2jwxV7YthVaVds7ma" type="behandlas_i"/>
        <correspContext corresp="i-5vT3N2jwxV7YthVaVds7ma">
          <ref type="uppgift">2019/20:SfU20</ref>
          <ref type="ref_dok_id">H701SfU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6o92Vvf2RKLz48DJ5ZNvmZ" type="behandlas_i"/>
        <correspContext corresp="i-6o92Vvf2RKLz48DJ5ZNvmZ">
          <ref type="uppgift">2019/20:CU17</ref>
          <ref type="ref_dok_id">H701CU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU17</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LXY7nD7GLAfH7g7KT1VLZP" type="behandlas_i"/>
        <correspContext corresp="i-LXY7nD7GLAfH7g7KT1VLZP">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ChEQ9bpCvmgobFjHGbVCWs" type="behandlas_i"/>
        <correspContext corresp="i-ChEQ9bpCvmgobFjHGbVCWs">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SQLyMNaEt4jmZD8jTv91jR" type="motHeader">
        <div xml:id="i-UxdijxGHCYTRvHu1hvXe6u" type="motTitle">
          Motion till riksdagen 2019/20:3303 av Leila Ali-Elmi m.fl. (MP)
          Stärkta rättigheter för hbtq-personer
        </div>
      </div>
      <div xml:id="i-KjgVGqFQURVUuP7cW5hoEh" type="motBody">
        <div xml:id="i-XgJpYG4vUrcJuoagWR9YKe" type="motSummary">
          <head xml:id="i-LnUsU1STXbXGGAfsxuwS4M">
            Sammanfattning
          </head>
          <p xml:id="i-UmS7anF3SpGFV8vQyuk85e">
            Kampen för de mänskliga rättigheterna pågår varje dag och hela
            tiden. Att kunna leva sitt liv som man själv önskar, med friheten
            att få sin könsidentitet erkänd och friheten att kunna älska den
            man vill, det är grundläggande för oss som människor. Därför är
            hbtq-politiken en av Miljöpartiets viktigaste frågor. Under den
            gångna mandatperioden har vi tillsammans med Socialdemokraterna
            haft ett högt tempo för att genomföra flertalet efterlängtade
            hbtq-politiska reformer. Trots det återstår mycket.
          </p>
          <p xml:id="i-QVZaXbi3Fdai8yi27ePdVq">
            I Sverige växer många hbtq-ungdomar upp utan att våga vara öppna
            med vilka de är. Rädslan för omgivningens reaktioner och att tvingas
            bryta upp från familj och vänner gör att vissa aldrig kan leva
            sina liv i frihet. Asylsökande hbtq-personer, som flytt i hopp
            om en bättre framtid och att kunna leva i frihet, blir alltför
            ofta måltavlor för hot och våld på asylboenden. Andra ifrågasätts
            av svenska myndigheter när de söker en fristad från förtryck och
            förföljelser. På grund av bristande kompetens hos svenska myndigheter
            får man inte den rättssäkra prövning man har rätt till.
          </p>
          <p xml:id="i-H8RLf1Y6b3AnW3SmH99Qsw">
            Hbtq-personer bildar familj på olika sätt, men får inte alltid
            samma behandling som andra. Lesbiska par som får barn kan behöva
            genomgå en adoptionsprocess för att båda ska bli föräldrar. Vänner
            som bestämmer sig för att försöka bli föräldrar tillsammans, fast
            de inte är i en relation, måste låtsas att de är tillsammans och
            kära i varandra i traditionell mening för att kunna få hjälp av
            svensk hälso- och sjukvård. Barn som föds utomlands riskerar att
            hamna i rättsosäkra situationer på grund av svensk lagstiftning.
            Därför vill Miljöpartiet se fortsatta reformer för hbtq-personers
            rättigheter.
          </p>
        </div>
        <div xml:id="i-3diVEe6YeFq1o3MiHXGdWS" type="motProposal" subtype="förslag">
          <head xml:id="i-Af7vTXGPp9LTeAWw7XxBVM">
            Förslag till riksdagsbeslut
          </head>
          <list xml:id="i-SuHT6MFKyv3bE57N8y9XHH" style="ol">
            <item xml:id="i-87mqYjfYa4QpVqeZXuRaho">
              Riksdagen ställer sig bakom det som anförs i motionen om behovet
              av en moderniserad könstillhörighetslag och tillkännager detta
              för regeringen.
            </item>
            <item xml:id="i-SmxRc8XRrgfKGEqfEzR7c7">
              Riksdagen ställer sig bakom det som anförs i motionen om en förbättrad
              transvård och tillkännager detta för regeringen.
            </item>
            <item xml:id="i-Dgy6x2dnLj1RHSajzpXWpc">
              Riksdagen ställer sig bakom det som anförs i motionen om att
              utreda införandet av ett tredje juridiskt kön och tillkännager
              detta för regeringen.
            </item>
            <item xml:id="i-Wzd9m3VtFoWKnSrVZJ2hoj">
              Riksdagen ställer sig bakom det som anförs i motionen om att
              förbättra unga hbtq-personers situation och tillkännager detta
              för regeringen.
            </item>
            <item xml:id="i-Pwf1EDofE9YD6a3uJot5o9">
              Riksdagen ställer sig bakom det som anförs i motionen om att
              förbättra rättssäkerheten för asylsökande hbtq-personer och tillkännager
              detta för regeringen.
            </item>
            <item xml:id="i-Lvt3JtdHHW6kyu7Qx5ZHhP">
              Riksdagen ställer sig bakom det som anförs i motionen om föräldraförsäkringen
              och tillkännager detta för regeringen.
            </item>
            <item xml:id="i-96GBGeyHAjYeDhmUFVfRE6">
              Riksdagen ställer sig bakom det som anförs i motionen om föräldrabalken
              och tillkännager detta för regeringen.
            </item>
            <item xml:id="i-XktAH3C4VoByGWMseFLdC3">
              Riksdagen ställer sig bakom det som anförs i motionen om fertilitetsbehandling
              och tillkännager detta för regeringen.
            </item>
            <item xml:id="i-SmM5hDQ6esQNNjkxaCrNrU">
              Riksdagen ställer sig bakom det som anförs i motionen om surrogatmödraskap
              och tillkännager detta för regeringen.
            </item>
          </list>
        </div>
        <div xml:id="i-N8wPTMicZLccUh1QK1hd3C" type="motContent">
          <head xml:id="i-VeMJ55cZBeHVAfuwZew3Vo" type="h2">
            En moderniserad könstillhörighetslag
          </head>
          <p xml:id="i-EdHYbfAWD8qrqLrzDK1E6k">
            I Sverige infördes 1972 en av världens första lagar gällande
            transpersoners situation. Lagstiftningen avgjorde vilka kriterier
            som skulle uppfyllas för att man skulle kunna genomgå en medicinsk
            könskorrigering genom vård och behandling och till slut få ett
            nytt så kallat juridiskt kön i folkbokföringen. Lagen har legat
            fast med ett viktigt undantag – sedan 2013 krävs inte sterilisering.
          </p>
          <p xml:id="i-XgSXGxxSVfLvKn8wKW847p">
            Arbetet med en moderniserad lagstiftning har pågått en lång tid.
            Redan 2007 kom ett första förslag på hur lagstiftningen skulle
            kunna förändras. Under mandatperioden 2014–2018 togs avgörande
            steg, en heltäckande lagstiftning arbetades fram, remitterades
            och lämnades över till Lagrådet. Nästa steg är en proposition.
          </p>
          <p xml:id="i-6J5WQrYbncFECuC9RaKP5q">
            Få lagändringar är så efterlängtade som en ny könstillhörighetslag.
            Transpersoner är en av de grupper som mår sämst i vårt samhälle.
            Enligt en rapport från Folkhälsomyndigheten (2015) uppger var
            tredje transperson att hen någon gång försökt ta sitt liv. Det
            är alarmerande siffror som vi aldrig kan acceptera. Hbtq-rörelsen
            för fram att just lagstiftningen är ett upphov till psykisk ohälsa.
            Därför är det angeläget att en ny lagstiftning lämnas till riksdagen
            så snart det är möjligt.
          </p>
          <p xml:id="i-GzEfrX9pt6XQNK2mPXt6eF">
            En ny lagstiftning bör skilja de juridiska och medicinska processerna
            åt, så att man inte längre behöver vara i kontakt med sjukvården
            för att ändra sitt juridiska kön. Ingen ska tvingas genomgå medicinska
            ingrepp som man själv inte vill ha. Samtidigt ska alla i behov
            av vård och behandling få det. Att byta juridiskt kön ska bli
            en snabb och enkel process.
          </p>
          <p xml:id="i-75iuZApiLNtisM4gtDo12o">
            Den nya lagstiftningen ska utgå från den enskildes självidentifikation
            och stärka transpersoners egenmakt i en många gånger livsavgörande
            process. Den ska också stärka ungas situation genom att sänka
            åldersgränserna både för byte av juridiskt kön och för medicinska
            ingrepp.
          </p>
          <head xml:id="i-6xfPRjtC2N22Ako7j2DbnL" type="h2">
            Förbättrad transvård
          </head>
          <p xml:id="i-YC9FVy72jQ2jNdaRBTjDrN">
            Ett annat upphov till psykisk ohälsa bland transpersoner är att
            köerna till vård och behandling är långa. Behandlingen sker i
            särskilda utredningsteam. Enligt utredningen Transpersoner i Sverige
            är det inte ovanligt med väntetider på upp till två år för ett
            första möte. Antalet personer som remitteras till utredningsteam
            ökar kraftigt; vissa team beskriver en årlig ökning på 100 %.
            Kombinationen av bristande resurser och fler patienter leder till
            längre köer. Utredningen som lämnades i november 2017 föreslog
            att staten ska ta initiativ till en överenskommelse med SKL om
            kortade köer och en mer jämlik vård i hela landet. För att förbättra
            situationen för transpersoner är det angeläget att utredningens
            förslag genomförs.
          </p>
          <head xml:id="i-Pg5WHfwMgiJRnK4ebr5M6Y" type="h2">
            Införa ett tredje juridiskt kön
          </head>
          <p xml:id="i-WLGXmNvm1CSdoLUeaevMst">
            Miljöpartiet tycker att det är viktigt att ta nästa steg för
            transpersoners rättigheter – att införa ett tredje juridiskt kön.
            Det skulle vara en viktig frihetsreform i Sverige. Det kan göra
            att de som ställer sig utanför eller bortom uppdelningen mellan
            män och kvinnor kan få ett erkännande och att deras liv kan förenklas.
          </p>
          <p xml:id="i-Q3gPCrTpamYwogJe1p9bWo">
            Det första konkreta steg som tagits mot att införa ett tredje
            juridiskt kön i Sverige är att utredningen Transpersoner i Sverige,
            som tillsattes av demokrati- och kulturminister Alice Bah Kuhnke,
            föreslagit att regeringen ska tillsätta en utredning i syfte att
            utreda möjligheten till ett tredje juridiskt kön i Sverige samt
            därmed ett införande av könsneutrala personnummer.
          </p>
          <p xml:id="i-RF1gZ1K7voDi6tVdo3Enws">
            I remitteringen står det klart att ett stort antal remissinstanser
            ställer sig bakom förslaget, däribland Jämställdhetsmyndigheten,
            Amnesty och TCO. SCB och Skatte­verket har inga invändningar mot
            förslaget. Även i riksdagen har flera partier varit positiva till
            att utreda ett tredje juridiskt kön. Flera andra länder har redan
            infört detta; Tyskland och Nya Zeeland är två exempel.
          </p>
          <head xml:id="i-25s7TvjuUTuMEERpkqA8xp" type="h2">
            Unga hbtq-personers situation
          </head>
          <p xml:id="i-HeGFZQRajkbDwWa8dWSuuC">
            I Sverige växer många hbtq-ungdomar upp utan att våga vara öppna
            med vilka de är. Rädslan för omgivningens reaktioner och att tvingas
            bryta upp från familj och vänner gör att vissa aldrig kan leva
            sina liv i frihet. En fjärdedel av de unga homo- och bisexuella
            tjejerna och 40 procent av unga transpersoner uppger att de någon
            gång har försökt ta sitt liv. 19 procent av homosexuella och bisexuella
            16–25 år har utsatts för fysiskt våld av en förälder, partner
            eller annan närstående vuxen. Det är en dubbelt så stor andel
            som bland unga heterosexuella. Bland de unga homosexuella och
            bisexuella är det 65 procent av tjejerna och 48 procent av killarna
            som har blivit bemötta på ett kränkande sätt, allt enligt MUCF.
          </p>
          <p xml:id="i-42dbeT1d6R5nNicniqTNXA">
            Under den senaste mandatperioden har flera insatser gjorts för
            hbtq-ungdomars hälsa; bl.a. har Socialstyrelsen medel för suicidprevention
            för transungdomar och MUCF har haft ett flerårigt regeringsuppdrag
            med fokus på unga hbtq-personer och utbildning av offentlig personal.
            Elevhälsan har byggts ut med 700 medarbetare med statliga medel.
            Samtidigt är det uppenbart att det behövs mer.
          </p>
          <p xml:id="i-Q4s9iWpx1joRkAz8BwUH1A">
            Miljöpartiet vill därför att det görs statliga satsningar på
            särskilda mötesplatser för hbtq-ungdomar som ett sätt att motverka
            psykisk ohälsa. Det kan vara en fritidsgård eller ett sommarläger.
            Det finns många kommunala och ideella initiativ runtom i landet
            för att skapa mötesplatser, vilket är bra, men fler behövs.
          </p>
          <p xml:id="i-Vu3ncHSJG6QWj9wvcb66Us">
            Staten bör även sluta ett avtal med SKL om målet att nå en köfri
            barn- och ungdomspsykiatri. Utbyggnaden av elevhälsan bör fortsätta
            och särskilt stärka elevhälsans främjande och förebyggande arbete.
            Det bör även tillsättas fler utbildnings­platser för psykologer.
          </p>
          <head xml:id="i-FvU7mK1dVdVYwNH8xH2rEz" type="h2">
            Asylsökande hbtq-personer
          </head>
          <p xml:id="i-QhUvmLgRs8qMqdcKdYfhpC">
            Asylsökande hbtq-personer, som flytt i hopp om en bättre framtid
            och att kunna leva i frihet, blir alltför ofta måltavlor för hot
            och våld på asylboenden. Andra ifrågasätts av svenska myndigheter
            när de söker en fristad från förtryck och förföljelser, och på
            grund av bristande kompetens hos svenska myndigheter får man inte
            den rättssäkra prövning man har rätt till.
          </p>
          <p xml:id="i-VYpEBJ9hXrXAs8uhEdZaLj">
            Migrationsverket har fått flera uppdrag att följa situationen
            och förbättra sitt interna arbete med hbtq-frågor. 2018 blev verket
            en hbtq-strategisk myndighet och fick särskilda resurser för arbetet.
            Eftersom situationen enligt RFSL fortfarande är bekymmersam måste
            detta arbete följas på nära håll och nya åtgärder övervägas.
          </p>
          <head xml:id="i-XyYpCpSTR25q5kxEu1HEpc" type="h2">
            En modern familjepolitik
          </head>
          <p xml:id="i-8qctads8uzzxq68EtY8wZU">
            Trots det fagra talet om alla människors lika värde har vi en
            lång väg kvar innan regnbågsfamiljer behandlas som andra familjer.
            Det här vill vi ändra på. För barnens och alla möjliga familjekonstellationers
            skull. Sverige ska ha en politik för alla familjer.
          </p>
          <p xml:id="i-KqVMi2Ktg9R2yvsqeuxUEG">
            Viktiga reformer har genomförts avseende föräldraförsäkringen,
            men den utgör fortsatt ett hinder för många regnbågsfamiljer.
            Föräldraförsäkringen bör tredelas, så att en del är fri för föräldrar
            som har rätt till försäkringen att dela med sig till andra vuxna
            som tar föräldraansvar. Det bör inte begränsas av att man ska
            vara gifta eller sambor.
          </p>
          <p xml:id="i-Hczt395sYza26XXXnyG3eV">
            Föräldrabalken utgår fortfarande från att ett barn har en mamma
            och en pappa. Förändringar som sker av lagstiftningen gör den
            till ett lapptäcke där regnbågsfamiljer fortfarande sätts på undantag.
            Det är dags att utreda en helt könsneutral föräldrabalk så att
            hbtq-personer äntligen får sin rättmätiga plats. I många familjer
            tar fler än två vuxna föräldraansvaret. Därför bör också lagen
            förändras så att fler än två vuxna som tar föräldraansvar kan
            erkännas juridiskt. Det handlar i grund och botten om att barn
            ska ha rätt till alla sina föräldrar. Denna fråga bör ingå i den
            utredning vi vill se.
          </p>
          <p xml:id="i-3wzJFQ4q8Ts9hm3j98uW3A">
            Under hösten 2018 presenterade en utredning ett förslag på könsneutral
            föräldra­skapspresumtion, där det föreslås att samma regler ska
            gälla för alla par. Det är angeläget att dessa lagändringar kommer
            på plats så snart som möjligt.
          </p>
          <p xml:id="i-C8hWr97g96ugbuDZoH9fB3">
            I regeringsställning har Miljöpartiet genomfört förbättringar
            gällande fertilitetsbehandling inom svensk hälso- och sjukvård.
            Bland annat kan ensamstående kvinnor nu genomgå fertilitetsbehandling
            och från 2019 är det möjligt att genomgå fertilitetsbehandling
            med helt donerade könsceller, s.k. embryodonation.
          </p>
          <p xml:id="i-Lb1CmoQ438UBpjWpepEia6">
            Dessa reformer ökar kraven på tillgänglighet till fertilitetsbehandlingar.
            Samtidigt är väntetiderna redan långa i många landsting, 5–18
            månader. I vissa fall är köerna upp till 48 månader. Köerna beror
            ofta på brist på donatorer och tvingar många par att söka sig
            till Danmark eller andra länder där köerna inte alls är lika långa.
            Det finns även familje­konstellationer som inte har möjlighet
            till fertilitetsbehandling, t.ex. nära vänner som vill skaffa
            barn tillsammans. Även dessa familjekonstellationer får idag söka
            sig utomlands.
          </p>
          <p xml:id="i-AHJEJ5geqPcCKVpA1fiaAb">
            Landstingen måste leva upp till lagstiftningen, och köerna till
            assisterad befruktning måste kortas. Har man brist på donerade
            ägg eller spermier borde man se över om man verkligen ersätter
            de kostnader en donator har och om man kan göra särskilda insatser
            så att fler donerar.
          </p>
          <p xml:id="i-4QcSL1HZRcv7JcGsXzhi4E">
            Det bör utredas om man ska kunna frysa in ägg eller spermier
            för senare använd­ning. I den allmänna vården fryses ägg eller
            spermier in i samband med behandling som kan riskera personens
            fertilitet. Det finns inga hinder för andra att frysa in privat,
            men behoven av att frysa in ägg och spermier verkar öka i takt
            med att personer skaffar barn senare. Vi vill utreda om detta
            är något som skulle kunna göras i större utsträckning även i offentlig
            regi.
          </p>
          <p xml:id="i-S5fEotkMaE4PSnyBv3U9Ux">
            Fler bör kunna få fertilitetsbehandling. Regnbågsfamiljer, t.ex.
            personer som inte är sambor eller gifta, bör kunna få ta del av
            fertilitetsbehandling i hälso- och sjukvården. Det kan till exempel
            handla om särbor eller nära vänner som vill skaffa barn till­sammans
            och dela på föräldraskapet. Det bör utredas hur detta skulle kunna
            ske.
          </p>
          <p xml:id="i-VqdkZ8gPns6yLd5gvCG2sv">
            Slutligen krävs en större rättssäkerhet för barn som föds genom
            surrogatmödraskap i utlandet. Barnen kan riskera att hamna i juridisk
            knipa när de kommer till Sverige. Även om vissa förändringar har
            genomförts under den gångna mandatperioden – till exempel så har
            socialnämnder nu större möjlighet att erkänna utländska fastställelser
            av föräldra­skap – så är det juridiska läget fortfarande oklart.
            Det behöver tydliggöras så att dessa barn, oavsett om Sverige
            reglerar surrogatmödraskap nationellt eller inte, ska kunna få
            en trygg start i livet. Därför behöver en utredning tillsättas
            för att tydliggöra vad som gäller för barn som föds utomlands
            genom surrogatmödraskap.
          </p>
        </div>
        <div xml:id="i-HoYrHncZZJyX7UnMsXEaum" type="motSignatures">
          <list xml:id="i-Unw54m7UznEU26wb5iYRGW">
            <item xml:id="i-YFnbxvwEw1Rj5KaskGmfeX" who="i-XNt7eWTuNMW1Ce4R4bYMT">
              Leila Ali-Elmi (MP)
            </item>
            <item xml:id="i-TWt5SCXebAmF68U3E9UDUN" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-Jx1JppVbGddLT1f7fECvQN" who="i-XS1DYyajKnUSXB7m9DT6C2">
              Rasmus Ling (MP)
            </item>
          </list>
        </div>
      </div>
    </body>
  </text>
</TEI>
