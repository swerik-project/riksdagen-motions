<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--fk--00013">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__fk__13/mot_1917__fk__13-001.pdf"/>
      <div xml:id="i-ULihpWsNkvPaG57vgppKP6" type="motHeader">
        <div xml:id="i-U4aW6gQEWm4VhKKJZaFNkH" type="motTitle"/>
        <div xml:id="i-Q35GuDePknBnALAsAiLWUR" type="motSubmissionInfo"/>
      </div>
      <div xml:id="i-Hid1jRC7pQefm59G9ru9Wh" type="motBody">
        <div xml:id="i-pkmvFqUdLtCrFRoQrP7Cr">
          <p xml:id="i-28TLrvDaj6No7vxCKXfoX2">
            Motioner i Första kammaren, Nr 13. 7
          </p>
          <p xml:id="i-DQqgyYtn5vwgFRVxp7HQeu">
            Nr 13.
          </p>
          <p xml:id="i-DvsjgDS9nU8mdQfCYJgAMQ">
            Av herr Ström m. fl., angående utredning rörande statens övertagande
            av vissa naturrikedomar, industrier, kom- munikationsmedel m.
            m.
          </p>
          <p xml:id="i-FuCPnDcaXiGnE7LNkREgLG">
            Världskriget har först och främst inom de krigförande, men även
            inom neutrala stater åstadkommit en ekonomisk revolution, som
            fullstän- digt raserat de före kriget existerande ekonomiska grundvalarna
            för de kapitalistiskt styrda samhällena. Denna ekonomiska omvandlingsprocess
            har nått större resultat under tvenne krigsår än under årtionden
            förut. Världskriget har oåterkalleligen utdömt den privatkapitalistiska
            grundprin- cipen för staternas ekonomiska liv. Ännu i de sista
            dagarna före kriget höllo de styrande i alla stater fast vid den
            privatkapitalistiska tankegån- gen, att det privata initiativet
            och den enskilda företagarandan med vinst- intresset som drivande
            kraft skulle leda folkens ekonomiska öden till det bästa, om blott
            samhället underlät att nämnvärt ingripa i deras föreha- vanden.
            De ville icke lyssna till den motsatta, den stats- och kommunal-
            socialistiska tankegången, att samhället i yttersta hand måste
            ingripa kon- trollerande, reglerande och bestämmande över samhällets
            hela ekonomiska liv, om det skall fungera på det för samhällets
            alla medborgare mest till- fredsställande sättet. De privatkapitalistiska
            samhällsprinciperna brötos sönder när de sattes på det avgörande
            provet. De styrande ha av världs- krigets erfarenhet tvingats
            lämna sina föregående åskådningar och i stäl- let föra de nyss
            bittert bekämpade åskådningarna ut i det praktiska li- vet. För
            att hindra de kapitalistiska staterna från att brytas sönder av
            krigets påfrestning ha deras styresmän ofta nödgats tillgripa
            revolutione- rande statssocialistiska åtgärder, eller åtgärder,
            som åtminstone vid ett första påseende ha en viss likhet med socialistiska
            statsideal. I vissa fall ha dessa åtgärder till och med gått längre
            än socialdemokraterna
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-002.pdf"/>
          <p xml:id="i-ERTss8wXYa54i2w1qML7w3">
            8 Motioner i Första kammaren, Nr 15.
          </p>
          <p xml:id="i-EFeAcsnUd6rnbanNCrt9uH">
            själva någonsin tänkt sig. I en del fall ha desamma också blivit
            av social- demokraterna bekämpade. Det är välbekant, huru grundligt
            både krigförande och neutrala stater brutit med privatkapitalismens
            gamla förkunnelse, att de enskilda företagarna skulle vara i stånd
            att producera tillräcklig myckenhet av alla förnödenheter på billigaste
            och bästa sätt, ordna förnödenheternas distri- bution till samhällets
            alla konsumenter och sörja för att samtliga konsu- menters legitima
            behov tillfredsställdes. Till gagn för samhället och till skydd
            för alla medborgares berättigade intressen ha statsmakterna överta-
            git högsta ledningen både på konsumtionens, distributionens och
            produk- tionens områden. Med kort- och ransoneringssystem har
            staten sökt re- glera konsumtionen, så att var och en konsument
            skulle få sin del av landets varu- och livsmedelsförråd. Genom
            kompensations- och andra sy- stem har staten sökt reglera distributionen,
            så att varan förbi tidsödande och prisfördyrande mellanstadier
            kunde komma de verkligt behövande kon- sumenterna till del och
            icke endast hamna hos mindre behövande. Med maximipriser har staten
            sökt reglera prisbildningen. I fråga om produk- tionen har statsdriften
            raskt trängt fram på såväl den industriella som i någon mån även
            å den agrariska produktionens områden. Staten har för- vandlat
            privategendom till statsegendom, har för sin räkning exproprierat
            nyttjanderätten till i privat ägo befintliga produktionsmedel,
            har rationellt stegrat produktiviteten av redan förefintlig statsdrift.
            Självfallet ha de speciella krigsindustrierna allra mest utnyttjats
            för statsproduktion. En sofantlig mängd fabriker ha statsmyndigheterna
            i de krigförande staterna, framförallt i England, lagt beslag
            på och omändrat för ammunitionsfabrikation. Textilfabriker ha
            övertagits för tillverkning av militärkläder. Tyskland har gått
            ända därhän i fråga om statstvång, att det infört civil mobilisering,
            arbetstvång för alla sina arbetsföra med- borgare. Samma statsingripande
            åtgärder planeras inom ententen. I sitt programtal som premiärminister
            framlade Loyd George denna plan för Englands del. Om det riktiga
            i vissa av dessa åtgärder torde dock kunna tvistas. I vissa länder
            ha delar av transportväsendet, kolgruvorna o. 8. v. över- tagits
            av staten. För säkerställande av livsmedelstillgången ha, särskilt
            hos centralmakterna, statsmakterna vidtagit genomgripande åtgärder
            till höjande av jordens produktivitet. Att ytterligare exemplifiera
            statsdrif- tens frammarsch inom krigförande liksom ock neutrala
            länder kan vara överflödigt, då alla fakta på hithörande områden
            äro välbekanta för dem som följt med krigets återverkningar på
            ländernas ekonomiska liv. Denna våldsamma s. k. krigssocialistiska
            utveckling, som framdrivits
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-003.pdf"/>
          <p xml:id="i-38YqqWA3h8YA5Knws6rNgV">
            Motioner i Första kammaren, Nr 13. 9
          </p>
          <p xml:id="i-9dJSoAbivTA4gRNV4S4zcr">
            av krigets påtryckande krafter, kan ingalunda av socialdemokratin
            god- kännas som ett socialdemokratiskt idealtillstånd. Socialdemokratin
            kräver icke blott, att staten på denna statssocialistiska väg
            alltmera övergår till statlig produktion liksom till statligt
            reglerande av distribution och kon- sumtion och därigenom med
            ordnande och ledande hand övar uppsikt över medborgarnas ekonomiska
            handel och vandel. Socialdemokratin förbinder oupplösligen statsdrift
            med demokrati. Statssocialistiska åtgärder kunna med stort fog
            kallas statskapitalistiska, så länge de genomföras i stater, som
            äro kapitalistiskt styrda och sakna det demokratiska styrelsesätt,
            som ensamt är mäktigt att tillvarataga samhällets alla intressen
            och fullständigt avskaffa löneslaveriets i de nuvarande statsföretagen
            alltjämt kvardröjande antisociala system. Genom en segrande demokrati
            måste folket självt komma till som den reglerande och bestämmande
            makten, innan man kan tala om att socialdemokratins ekonomiska
            samhällsåskådning slagit igenom. De privatkapitalistiska produktionskrafternas
            omläggning och omdaning till statliga är dock ett trappsteg upp
            mot realiserande av socialdemokratins segrande ekonomiska åskådningssätt.
            På samma gång man kraftigt arbetar för demokratisering av samhället,
            måste man hålla fast vid att samhällets statssocialistiska utveckling
            är ett vackert steg bort från privatkapitalismens samhällsfientliga
            ekonomiska anarki och fram mot den samhällsgagnande ekonomiska
            ordning, som är socialdemokratins ekonomiska framtidsmål. I blixtbelysning
            har världskriget blottat, hur hjälplös och skadlig den privatkapitalistiska
            anarkin är, när det på allvar gäller statens vara eller icke vara.
            I samma bländande ljus har kriget visat, hur nödvändig och ofrånkomlig
            den socialistiska ordningen är i staternas prövningsstund. Ila
            hade nutidens statsmedborgare tillvaratagit krigets hårda ekonomiska
            lärdomar, om de, då fredens efterlängtade tid äntligen bryter
            in, kasta de statssocialistiska erfarenheterna som förbrukade
            redskap efter sig. De gälla för fredens dagar likaväl som för
            krigets. Blott genom införandet av statssocialistiska system ha
            staterna under kriget kunnat spänna alla sina kraftresurser. Även
            under fredens dagar innebär den privatkapitalistiska anarkin ett
            onödigt kraftslöseri, som hindrar de ekonomiska krafternas tillvaratagande
            och koncentration till gagn för staten själv och hela dess befolkning.
            Ur samhällsekonomisk synpunkt är varje onödig kraftförlust lika
            fördömlig i fredstid som i krigstid. Staterna nödgas säkerligen
            efter kriget med ökad energi slå in på statsproduktionens banor.
            Kriget självt har skapat sådana förhållanden, som nödvändiggöra
            att så sker. Kriget har hopat svindlande statsskuldbördor på de
            krigande folkens axlar. Tan- ken står nästan stilla inför de vanskliga
            ekonomiska problemen, huru sta- Bihang till riksdagens protokoll
            1917. 3 saml. 6 häft. (Nr 11—2153). 2
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-004.pdf"/>
          <p xml:id="i-NURsrwd38MbkeqTWV9yyki">
            10 Motioner i Första kammaren, Nr 15.
          </p>
          <p xml:id="i-94Y54SfJjZgw8rUJTmnyiQ">
            terna skola kunna bära, förränta och amortera den av krigslånen
            vållade statsskulden. Allt det som förstörts under kriget behöver
            återställas igen, vartill enorma penningtillgångar behövas. Det
            statliga sociala reformarbete, som blivit efter, emedan alla krafter
            riktats in på speciella krigsändamål, måste tagas upp med forcerad
            kraft. Aven från det hållet blir kravet på statens tillgångar
            synnerligen stort. Härtill kommer, att den rådande dyrtiden säkerligen
            kommer att fortfara även efter kriget och från statens sida kräva
            utomordentliga motåtgärder. Hur skola staterna kunna finna de
            inkomster, som äro nödvändiga för att betäcka de så abnormt stegrade
            utgifterna? På den direkta beskattningens väg kunna säkerligen
            i alla länder statsmakterna åstadkomma en betydande tillströmning
            till statskassan medelst en starkare progressiv skatt å de stora
            kapitalen och förmögen- heterna. För den inkomstmöjligheten finnes
            dock en gräns, så mycket mera som kapitalets män säkerligen skola
            svara, att de blivit hårt pressade under kriget eller att de behöva
            stora kapital för restaurering av det som kriget härjat. Att lasta
            på ytterligare indirekta skatter, som tynga de breda folklagren
            hårdast, måste vara helt uteslutet, då dessa fattiga med- borgare
            detförutan ha övernog av de lidanden som vållats dem. Dyrtiden
            kommer som sagt att räcka icke blott år utan årtionden. Framsynta
            och driftiga statsmakter måste söka tillföra statskassan de nödvändiga
            medlen genom målmedveten utveckling av de statliga produktionsföretagen.
            Det blir en ekonomisk livssak att långt utöver nuvarande mått
            vidga stats produktionen och öka dess avkastning. Vad som gäller
            de krigförande staterna gäller i det väsentliga de neutrala, Det
            gäller ock Sverige likaväl som de andra. Även i Sverige har man
            länge med bekymmer lagt märke till den snälltågsfart varmed statsskulden
            växer. Långt före kriget var stegringstendensen oroväckande. Statsskulden
            var vid slutet av år 1880 kr. 330,356,000, år 1890 kr. 359,513,000,
            &gt; 1900 &gt; 337,899,000, » 1910 &gt; 537,426,000 och &gt; 1913
            &gt;» 622,561,000. Pr invånare var statsskulden år 1880 kr. 50:45,
            &gt; 1890 » 54:23, &gt; 1900 » 65: 79, &gt;» 1910 &gt; 95:90 och
            &gt; 1913 &gt;» 110:41. Omedelbart före krigsutbrottet var statsskulden
            686 miljoner kronor.
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-005.pdf"/>
          <p xml:id="i-RRw3vAoNsVJtt6qH3XRXSs">
            Motioner i Första kammaren, Nr 13. 11
          </p>
          <p xml:id="i-SQYTZ2VNqramtmqKPc2iBH">
            Under kriget har denna skuld stegrats på ett skrämmande sätt.
            Redan i oktober 1916 hade staten genom kontrakterande med svenska
            banker om ett statslån å 50 miljoner kronor låtit den springa
            över 1 miljard eller 1,000 miljoner kronor. Riäntebördan har vuxit
            ännu fortare än själva statsskulden. Det årliga räntebeloppet
            var 1904 kronor 15,321,000. I statsbudgeten för 1917 upptogs det
            till kronor 40,816,000, men torde säkerligen ha varit minst 47
            miljoner kronor. Anledningen till att ränte- stegringen gått fortare
            än skuldsättningen beror på de ökade räntesat- serna. Ända till
            1913 var räntesatsen 4 procent och därunder, men har sedan höjts
            till 5 procent och däröver för senare statslånet. Det är icke
            underligt att statsskulden växer så, då enbart mobiliseringen
            fram till 1916 års slut försämrat statens finansiella ställning
            med inemot 200 mil- joner kronor. Hur detta gapande hål i statens
            kassa till sist skall fyllas, har man icke fått någon klarhet
            om, Ett osvikligt tecken på osunda statsfinanser är, att tendenser
            yppat sig att öka statsskulden för andra ändamål än produktiva.
            På samma gång som statsskulden växer, ställas från andra håll
            ökade krav på statskassan. Under de gångna krigsåren ha statsmakterna
            sökt hålla igen, inskränka, skjuta undan nödvändiga anslagskrav,
            som gjort sig gällande. Det går icke i längden. Mer än någonsin
            förr är det nöd- vändigt, att staten lämnar alla de anslag, som
            rimligtvis kunna avvaras, till genomförande av grundliga sociala
            reformer, så att landets befolkning icke lyssnar till de efter
            kriget ofantligt stärkta lockelserna från utlandet, utan stannar
            hemma, emedan Sverige erbjuder lika goda och till och med bättre
            villkor. Dyrtidens prisstegringar på tills dato ungefär 50 9246
            i genomsnitt framtvinga med järnhård nödvändighet effektiva löneregle-
            ringar för statens mångtusentals lönetagare, varigenom synnerligen
            stora och berättigade utgiftskrav ställas på statskassan. Hur
            skola nu statens finanser kunna ordnas, så att inkomsterna balan-
            sera de mångfaldiga utgifterna. En starkare progressiv beskattning
            av storkapitalet och förmögenheterna är ofrånkomlig. I fråga om
            de indi- rekta skatterna är det av behovet påkallat att avskriva
            tullarna och kon- sumtionsbeskattning i allmänhet med undantag
            möjligen för lyxbeskatt- ning. Det måste då bli nödvändigt att
            utveckla statens produktion, så att avkastningen därav lämnar
            statskassan ett proportionellt större inkomst- tillskott än förut.
            Inkomsterna av statens befintliga produktiva fonder ha på ett
            glädjande sätt förmerats under de senaste åren, även om under
            det senaste året yppat sig tendenser till ett minskat netto, främst
            på grund av ökade av kriget föranledda materialpriser å stenkol
            m. m. Den gamla
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-006.pdf"/>
          <p xml:id="i-7wpSPcfpcRnfCC6RPfMicu">
            12 Motioner i Första kammaren, Nr 13.
          </p>
          <p xml:id="i-BJUtqvJ5sPfSTGkskg7dvn">
            slentriantakten synes börja vika för en mera nationell drift.
            I dessa finanssvårigheternas tider kan staten vara glad att ha
            tillgång till den ansenliga avkastningen av de statsproduktiva
            företagen. Lika väl som det nu ligger i statens intresse att praktiskt
            och energiskt handhava de pro- duktiva fonder som finnas, lika
            väl är det i framtiden än mer ett ekono- miskt statsintresse av
            första rang att vidga ramen kring statsproduktionen till att omfatta
            nya ekonomiska företag, som äro mogna för statligt över- tagande.
            Det är icke vår mening att här i detalj ingå på den omfattning
            en dylik socialisering lämpligen bör hava eller det sätt och de
            vägar, varpå en dylik socialisering bör ske. Detta torde vara
            möjligt först efter en noggrann och grundlig utredning. Men en
            dylik, verkställd utan dröjs- mål, torde så mycket hellre böra
            ske som tidsomständigheterna själva pocka därpå. I stora drag
            torde man dock kunna ange vilka naturrikedomar, indu- strier,
            kommunikationsmedel etc., som skulle kunna tänkas i större eller
            mindre utsträckning böra bliva föremål för en socialisering, i
            varje fall för en ingående undersökning rörande en sådan. Vad
            då angår de naturrikedomar, industrier, kommunikationer etc.,
            som enligt vårt förmenande särskilt torde vara lämpligt att under
            den närmaste framtiden läggas under samhällelig drift och kontroll
            så anse vi följande särskilt böra framhållas. Vi hava nu först
            vissa stora naturrikedomar, vilka i forna tider till- hört och
            rättmätigt ansetts böra tillhöra kronan, d. v. s. samhället. Sådana
            naturrikedomar äro malmerna, skogarna och vattenfallen. Vad nu
            angår malmerna, så har ju vårt land stor tillgång på sär- skilt
            järnmalm. En stor del av våra järnmalmsgruvor ligga nu faktiskt
            i utländska händer. Det kan tagas för givet att efter världskriget
            långa tider framåt en ökad efterfrågan på järnmalm i hela världen
            skall göra sig gällande, då det gäller att uppbygga och reparera
            allt vad kriget för- stört eller försummat. Våra gruvor och malmfält
            skola då kanske i än högre grad än nu komma i utländska händer,
            ty även efter antagandet av 1916 års lag mot utländskt förvärv
            av naturrikedomar torde möjlig- heterna att förhindra sådant ej
            vara alldeles stängda. I varje fall skola de av sina ägare starkt
            exploateras och ge dem väldiga inkomster under det att staten
            och landets befolkning komma att få se miljonerna rulla sig förbi.
            De enskilda som nu exploatera våra gruvor förtjäna ju enor- ma
            summor. Genom socialisering av gruvorna eller i varje fall genom
            samhällelig drift av de malmfält och gruvor, som staten redan
            äger eller
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-007.pdf"/>
          <p xml:id="i-U15YJfDMjSBxL5My2xyQ7A">
            Motioner 1 Första kammaren, Nr 15. 13
          </p>
          <p xml:id="i-99SWHqX1YykxQDyDRhZVTH">
            utan större kostnader kan bli ägare utav, i samband med inrättande
            av egna förädlingsverk skulle förvisso icke blott stora inkomster
            kunna falla staten till, utan även statens egna behov av förädlat
            järn kunna på ett bättre och billigare sätt än nu tillgodoses.
            Vad som är sagt om malmerna gäller i mångt och mycket även om
            sko- garna och, kan man tillägga, torvmossarna, en sak som bör
            beaktas icke minst 1 dessa tider av bränslenöd i ett av världens
            skog- och torvrikaste länder. Vilka stora rikedomar hava icke
            tillfallit enskilda personer genom exploatering av landets skogar,
            dessa skogar som fordom hört och rätte- ligen höra samhället till.
            Och vilken källa till inkomster för staten skulle icke kunna uppstå
            genom en av staten ledd, affärsmässig och rationell skogsdrift.
            Det torde, enligt fleras mening, ha brustit åtskilligt i den av
            staten hittills handhavda skogsdriften. Detta torde väl då i någon
            mån bero därpå, att den av staten skötta skogsdriften mera haft
            karaktär av ämbetsmannamässigt ledd skogsvård och skogsskola än
            av ett verkligt praktiskt handhaft produktivt företag i stor stil,
            liksom även därpå att man icke ansett sig böra från statens sida
            genom konkurrens ingripa på skogsmarknaden, som ansetts i huvudsak
            tillhöra den enskilde och vara en domän för dennes förvärvsintresse.
            Det är emellertid uppenbart ab- surt, att staten, som här har
            så stora intressen att bevaka, både i fråga om tillgodoseendet
            av bränsle åt folket, av råmaterial för bostäder, anlägg- ningar
            m. m., som ock i fråga om att få hand om landets stora natur-
            liga hjälpkällor och att skaffa sig inkomster, att staten härvidlag
            skall träda i andra rummet och sättas undan för enskilda intressen.
            En i stor stil genomförd statlig skogsdrift bör för vårt folk
            kunna bli till ovärder- lig nytta. I första hand bör bränslefrågan
            kunna lösas. Men likaväl som de i privat ägo befintliga skogarna
            kunnat ge upphov till jätteindu- strier (sågverk, cellulosaindustri),
            som samlade oerhörda värden åt sina en- skilda ägare, så böra
            statens utvecklade skogsdomäner likaledes kunna frambringa liknande
            industriella företag med en stor avkastning till statskassan.
            Därvid torde även beaktas, att den skövling av skogen, den ödeläggelse
            av skogshemman, den ovärdiga behandling av arbetskraften, som
            ofta medföljer den enskilda skogsdriften, väsentligen skulle kunna
            vid statsdrift undvikas. Till vattenfallen torde vi måhända få
            tillfälle återkomma i annat sammanhang. Emellertid synes det även
            vara nödvändigt att på allvar börja tänka på att på lämpligt sätt
            kunna åt samhället förvärva de stora fideikommissen och jordagodsen.
            Dels har den nu rådande dyrtiden givit vid handen, hur
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-008.pdf"/>
          <p xml:id="i-PXqhM8799ovHF28GsQSRRH">
            14 Motioner i Första kommaren, Nr 13.
          </p>
          <p xml:id="i-CmeBdwfgQqgdCaY1m7syWi">
            nödvändigt det är att samhället har i sina händer möjlighet att
            produk- tivt reglera och behärska åtminstone en del av den brukade
            jorden. Dels torde det ock, då vårt land allt mer och mer industrialiseras,
            bliva en ofrånkomlig samhällsuppgift att, till undvikande av en
            växande motsätt- ning mellan konsument- och producentintresset
            i fråga om de för folket nödvändiga livsmedlen, tillse, att samhället
            självt producerar åtminstone en del av de nödvändiga livsmedlen.
            Som förut betonats, beräknas den av kri- get uppkomna dyrtiden
            att räcka åtminstone årtionden framåt. Åtgärder att tillgodose
            samhällets rätt och behov måste därför tillgripas. Lades en väsent-
            lig del av de större godsen och jordbruken med deras binäringar
            såsom mejerier, slakterier etc. under statsdrift eller i varje
            fall under effektiv statlig kontroll och reglering, skulle säkerligen
            mycket vara vunnet. Åtskilliga av våra industrier hava på senare
            tider övergått till stor- drift. Tendensen till kartell- och trustväsen
            är påtaglig. Likaså före- finnes på stora och viktiga områden
            en utpräglad tendens till monopolis- tisk organisation med regleringar
            av priser, försäljningsområden, arbets- kraft m. m. Bland de mera
            fast monopolistiskt organiserade industrierna kunna i främsta
            rummet nämnas: socker-, sprit-, cement-, tändsticks- och superfosfatindustrierna.
            Tämligen väl kartellerade äro för övrigt vissa delar av glas-
            och pappersindustrierna, jute-, ylle- och trikåindustrierna m.
            fl. Att åt enskilda personer eller sammanslutningar överlämna
            vik- tiga monopol med de konsekvenser därmed följa för befolkningen
            och landet har alltid ansetts medföra faror och vådor för samhället.
            Det torde verkligen vara på tiden att undersöka, om icke åtskilliga
            förtrustade in- dustrier och monopolistiska företag äro mogna
            för en socialisering, en övergång i samhällets händer. Men dessutom
            kan det verkligen på all- var ifrågasättas, om icke för folkets
            levnadsvillkor särskilt viktiga industrier, även om de icke nått
            en ren förtrustning, böra övergå i samhällelig drift, i varje
            fall ställas under samhällets stränga kontroll, såsom särskilt
            tex- til- och skoindustrierna, vissa kemiska industrier samt vissa
            importföretag av viktiga livsmedel. Det är nu vidare av vikt,
            att även våra kommunikationsmedel komma under en enhetlig och
            samhällets krav i allt tillgodoseende ledning. Det bör därför
            undersökas, huruvida icke staten skall kunna övertaga allt flera
            av de enskilda järnvägarna, kanalerna och ångåtslinjerna samt
            hur den skall kunna skaffa sig en egen handelsflotta. Här öppnar
            sig icke blott möjligheter för väsentligt ökade inkomstkällor
            för staten, utan även möjligheter till en enhetlig lösning av
            betydelsefulla kommunikations-, tran- sport- och fraktfrågor.
          </p>
          <pb facs="riksdagen-motions-pdf/data/1917/mot_1917__fk__13/mot_1917__fk__13-009.pdf"/>
          <p xml:id="i-LhwmujbVUKbdfs8L4pgP8T">
            Motioner i Första kammaren, Nr 13. 15
          </p>
          <p xml:id="i-53SDtBJaNwAGHTZ7XDgxz2">
            Slutligen bör frågan om statens övertagande av vårt bankväsende
            all- varligt undersökas. Det kan icke vara riktigt, att denna
            utomordentligt viktiga, mäktiga och vinstgivande rörelse, som
            den privata bankverksam- heten utvecklat sig till att bliva, skall
            ägas och ledas av enskilda, till- förande dessa enskilda personer
            omätlig makt och rikedom, medan för det stora folkflertalet fattigdomen
            och maktlösheten växa i kapp med ökade levnadsomkostnader och
            ökade skatter och pålagor. I anslutning till vad som sålunda anförts,
            få vi härmed hemställa,
          </p>
          <p xml:id="i-FjNqoDxL7R3FeaeiKwf2is">
            att riksdagen måtte hos Kungl. Maj:t anhålla om en utredning
            (i vad mån och) på vad sätt staten måtte genom övertagande av
            vissa naturrikedomar, industrier, kommunikationsmedel och enskilda
            banker kunna ut- vidga och utveckla den produktiva statsdriften
            samt därigenom tillföra dels statskassan ökade inkomster, dels
            tillvarataga andra samhällets ekonomiska och sociala intressen,
            dels ock slutligen skapa ökad trygghet för landets befolkning
            i ekonomiskt och socialt hänseende.
          </p>
          <p xml:id="i-KhnJqsBQLNQN2tuZUFjCnx" type="date">
            Stockholm den 23 januari 1917.
          </p>
          <p xml:id="i-9EzkaSUhrTzboGFAjJkWxZ" type="signatureBlock">
            Helge Bäckström. Fredrik Ström. C. G. Wickman. Å. OC. Lindblad.
            Ernst Klefbeck.
          </p>
        </div>
      </div>
    </body>
  </text>
</TEI>
