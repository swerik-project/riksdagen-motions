<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-00977">
  <teiHeader>
    <fileDesc>
      <titleStmt>
        <title>Körduglighet och brister i synfältet</title>
        <author corresp="i-N9Pi9YpD4nvtCEsVp2CGcX i-9nQnnjEYdDqQdpqWHaTczL">av Staffan Danielsson och Per Lodenius (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:977 av Staffan Danielsson och Per Lodenius (båda C)</title>
          <idno type="rdwebb">H502977</idno>
          <rs type="number">977</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H502977/text</ref>
          <ref type="dokument_url_html">http://data.riksdagen.se/dokument/H502977</ref>
          <ref type="dokumentstatus_url_xml">http://data.riksdagen.se/dokumentstatus/H502977</ref>
          <ref type="docx">http://data.riksdagen.se/fil/44684BC4-2833-4564-A530-9B66AD73AC55</ref>
          <ref type="pdf">http://data.riksdagen.se/fil/7F0B11F4-F7DD-4602-9409-574C30821E91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RPkNwKoJe43WcEP4bWqZ6f" type="signed"/>
        <correspContext corresp="i-RPkNwKoJe43WcEP4bWqZ6f">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-PfSw1dv3kKpnuVSLLDBpnd" type="submitted">
          <date when="2017-10-02"/>
          <time when="10:47:10"/>
        </correspAction>
        <correspAction xml:id="i-5dn6xcUzU9ht9TAQujZ9kF" type="reviewed">
          <date when="2017-10-02"/>
          <time when="11:45:20"/>
        </correspAction>
        <correspAction xml:id="i-XEkS243zjGWSCr6LkuLqne" type="referred">
          <date when="2017-10-13"/>
        </correspAction>
        <correspAction xml:id="i-8BHpPXCq4vb2jv87LbchCa" type="assigned">
          <date when="2018-03-28"/>
          <time when="17:49:35"/>
        </correspAction>
        <correspContext corresp="i-8BHpPXCq4vb2jv87LbchCa">
          <ref type="assignedTo">Trafikutskottet</ref>
        </correspContext>
        <correspAction xml:id="i-AzHL7e3swRLKZfk1LuBoTM" type="behandlas_i"/>
        <correspContext corresp="i-AzHL7e3swRLKZfk1LuBoTM">
          <ref type="uppgift">2017/18:TU11</ref>
          <ref type="ref_dok_id">H501TU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8FRQutGUTekKqpiXptnSE9" type="motHeader">
        <div xml:id="i-J5Bpx6mGPjqiyDSYNMaK6c" type="motTitle">
          Motion till riksdagen 2017/18:977 av Staffan Danielsson och Per
          Lodenius (båda C) Körduglighet och brister i synfältet
        </div>
      </div>
      <div xml:id="i-RX35vJ5GrHVcpsZRwc5Es1" type="motBody">
        <div xml:id="i-S3bzFSmExqiZqYXMx16BCh" type="motProposal" subtype="förslag">
          <head xml:id="i-5Wbo54zvUjgz5cAgFJEF9s">
            Förslag till riksdagsbeslut
          </head>
          <list xml:id="i-SbjJcq3SNuM7FcY1vrURz4">
            <item xml:id="i-RazbKFmB1dC2hUrF4CnZTT" sortKey="Yrkande 1">
              Riksdagen ställer sig bakom det som anförs i motionen om att
              regeringen bör låta utreda Sveriges alltför stränga och fyrkantiga
              körkortsregler för de som ser bra men har mindre brister i sitt
              sidoseende (synfält), och detta tillkännager riksdagen för regeringen.
            </item>
          </list>
        </div>
        <div xml:id="i-GYbVeHTGbWYLYbv7bKYqEE" type="motContent">
          <head xml:id="i-MpMJgyf5a3qLqUmVe8CXxp" type="h1">
            Motivering
          </head>
          <p xml:id="i-E8iJ5gGoi81BKbqVmbkCM8">
            Staffan Danielsson har i tiotalet år som riksdagsledamot arbetat
            för att de tiotusentals eller hundratusentals personer som har
            mindre brister i sina synfält, varav ett antal tusen anmälts till
            Transportstyrelsen av läkare som har anmälningsplikt, ska kunna
            behålla eller ta körkort efter utvidgad uppkörning eller prov
            i körsimulator.
          </p>
          <p xml:id="i-FsdJC74yP2iaya5qo5aBRi">
            I dag ställer Transportstyrelsen de strängaste kraven i världen
            på de med mindre brister i sina synfält, något som det åligger
            läkarna att rapportera till Transportstyrelsen, medan alla de
            mångdubbelt fler, ofta äldre, som har samma brister men som inte
            gått till läkare obehindrat kör vidare utan att Transportstyrelsen
            bedriver någon uppsökande verksamhet alls.
          </p>
          <p xml:id="i-CayjhJoSvNESMYdaW4AKn7">
            Transportstyrelsen visar med detta agerande att deras stränghet
            mot de relativt få personer som rapporteras in inte är försvarbart.
          </p>
          <p xml:id="i-2RG9eRtvsQFpEbMUpUokGn">
            Under decennier har några ledande personer på Transportstyrelsen
            tillåtits att sätta en extremt hög ribba även för de med mindre
            brister i sitt synfält; om dessa varit medborgare i andra länder
            hade de ofta fått behålla sitt körkort.
          </p>
          <p xml:id="i-Cm9cTFq8Erhz2P6Dfp2JyM">
            Norge har till exempel mindre trafikdödade per miljon invånare
            än Sverige trots att det där inte finns någon körsimulator och
            rejäla uppkörningsprov kan göras i hela landet. Detta vederlägger
            givetvis helt Transportstyrelsens linje att synfältsdrabbade ska
            klara extremt höga krav i omtvistade syntestmaskiner, under oerhörd
            stress och med huvudet fixerat, och att detta test är helt avgörande,
            medan körprov unikt nog förbjudits.
          </p>
          <p xml:id="i-5k1QgUMzPnrq8586JyScFJ">
            Tusentals människor med mindre brister i sitt synfält har på
            grund av Transportstyrelsens rigida stränghet fråntagits sitt
            körkort trots att de ser bra; detta väcker ofta desperation och
            trauman, företag och sommarstugor får säljas och rörelsefriheten
            kan begränsas mycket starkt.
          </p>
          <p xml:id="i-MToey9Ydu9bNDHLBJBv7BA">
            Internationella forskare och ledande trafiksäkerhetsexperter
            och ögonläkare förstår inte vad Sverige håller på med.
          </p>
          <p xml:id="i-5ybyspnqLzYbUJK295M5f5">
            Staffan Danielsson interpellerade dåvarande infrastrukturminister
            Elmsäter-Svärd i december 2012, som öppnade för att prov med körsimulator
            var på gång. (Norge har som sagt ingen.) Körsimulatorn har med
            högt uppställda krav nyligen tagits i bruk i Linköping och drygt
            hälften som gjort provet har klarat kraven. Bara detta visar ju
            hur många som felaktigt har berövats sitt körkort under flera
            decennier.
          </p>
          <p xml:id="i-2jwqLhVEiPC9NixY5Xxbui">
            Det är bra att körsimulatorn har kommit igång, och Statens väg-
            och transportforskningsinstitut (VTI) är professionella med stort
            kunnande, men kraven för körsimulatorn behöver utvärderas – sannolikt
            har Transportstyrelsen i vanlig ordning tagit i för mycket. Sverige
            måste också snarast liksom andra länder tillåta utvidgade uppkörningsprov
            för de med mindre brister i sitt synfält.
          </p>
          <p xml:id="i-Ay6BM7n32qEwdBWPJ4Tvsn">
            Det är också problematiskt att provet genomförs utan möjlighet
            till förberedelser, att det bara får genomföras en gång och, framför
            allt, att det kostar runt 20 000 kronor för den enskilde. Även
            detta talar entydigt för att det inte räcker med ett körsimulatorprov,
            Sverige måste likt andra länder också tillåta uppkörning i trafik
            med erfarna bedömare.
          </p>
          <p xml:id="i-H8c152TNjeLP732ML7Vhs9">
            Vi har motionerat i denna fråga upprepade gånger med krav på
            att regeringen ska låta en oberoende utredare granska Sveriges
            stränga och fyrkantiga regler på detta område i jämförelse med
            hur andra länder i Norden, EU och världen gör. Det skulle rensa
            luften och innebära att de många som orättmätigt, enligt vår uppfattning,
            berövats sina körkort, liksom de många sakkunniga som kritiserat
            reglerna skulle ges en möjlighet att få verkligheten belyst i
            ett internationellt perspektiv. Oavsett resultat vore det värdefullt
            att få frågan belyst, och en ansvarsfull regering borde prestigelöst
            kunna granska myndighetens agerande i ett internationellt perspektiv
            så att frågan kan avföras eller föras framåt.
          </p>
          <p xml:id="i-6oEN7NX9EFRNjfH8XLtcDq">
            Även dagens ledning på Transportstyrelsen borde ta initiativ
            till en sådan granskning, men bäst är att regeringen agerar eftersom
            Transportstyrelsen har lagt ner så mycket prestige i frågan.
          </p>
          <p xml:id="i-DeUDZDdgdLh3KKkSwRMaJQ">
            Vi hoppas också att undersökande och grävande journalister på
            Uppdrag granskning eller Kalla fakta eller på vilka seriösa tidningar
            eller etermedier som helst granskar denna enligt vår åsikt skandal,
            som fortfarande pågår. Vi ser då på frågan på vägnar av alla de
            som fråntagits sina körkort och förhindrats att visa sin körduglighet
            i praktiska körprov, trots att de ser bra med endast mindre brister
            i sitt sidoseende.
          </p>
          <p xml:id="i-54FyF7zvajv177LpcYt3Ba">
            S- och MP-gruppen i trafikutskottet ställde sig våren 2014 bakom
            Staffan Danielssons motion om att regeringen snarast skulle låta
            en utredare granska Sveriges regelverk i en internationell jämförelse
            samt beakta kritiken från trafiksäkerhetsexperter och ögonläkare
            i Sverige. S- och MP-gruppen förtjänar att hedras för sitt mod
            i denna rättvise- och rättssäkerhetsfråga och för att de lyssnat
            inte bara på Transportstyrelsen utan också på de många som drabbats
            så hårt av de unikt stränga svenska regelverken.
          </p>
          <p xml:id="i-7JM7M37f4u3AHmNDVapzr7">
            Våren 2016 ställde sig också Centerpartiet och Sverigedemokraterna
            bakom ett tillkännagivande till regeringen med anledning av Staffan
            Danielssons motion.
          </p>
          <p xml:id="i-AivQspSdNuiGGxC5257xD2">
            Det är vår starka förhoppning att den nya trafikministern ska
            tillsätta den oberoende utredare som vi föreslår. Hittills har
            statsrådet dock valt att liksom sina företrädare helt förlita
            sig på Transportstyrelsens verklighetsbild och föra vidare deras
            i grunden felaktiga verklighetsbild att Sverige endast tillämpar
            samma regler som övriga EU-länder.
          </p>
          <p xml:id="i-MLEaynn745uuS8Jwqe1gy2">
            Därför är det vår förhoppning att riksdagen i bred enighet kan
            besvara denna motion genom att ge regeringen tillkänna att denna
            konkreta fråga behöver granskas och utredas av en oberoende utredare.
          </p>
        </div>
        <div xml:id="i-UFuocRhmEf9mrCVM5RNrKU" type="signatureBlock">
          <list xml:id="i-Eo7QvzB5mcXdj3PC5zPo8g">
            <item xml:id="i-4bodwpvcPZsm2zFsew7ZKy" who="i-N9Pi9YpD4nvtCEsVp2CGcX" type="signature">
              Staffan Danielsson (C)
            </item>
            <item xml:id="i-MafUuJaodmqYgdjpyEsSyo" who="i-9nQnnjEYdDqQdpqWHaTczL" type="signature">
              Per Lodenius (C)
            </item>
          </list>
        </div>
      </div>
    </body>
  </text>
</TEI>
