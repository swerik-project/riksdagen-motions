<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03783">
  <teiHeader>
    <fileDesc>
      <titleStmt>
        <title>Förstärkta åtgärder mot terrorism</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3783 av Johan Forssell m.fl. (M)</title>
          <idno type="rdwebb">H9023783</idno>
          <rs type="number">3783</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023783/text</ref>
          <ref type="dokument_url_html">http://data.riksdagen.se/dokument/H9023783</ref>
          <ref type="dokumentstatus_url_xml">http://data.riksdagen.se/dokumentstatus/H9023783</ref>
          <ref type="docx">http://data.riksdagen.se/fil/C008D085-9C51-4F52-B719-B3B0EE387889</ref>
          <ref type="pdf">http://data.riksdagen.se/fil/FE8AD28B-40C0-4FB2-A49C-EEF268BE7F3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TPQLw5sh2wQqaekyEZdQb" type="signed"/>
        <correspContext corresp="i-TPQLw5sh2wQqaekyEZdQb">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-WV1KYUcH21okfv2iNjVDYC" type="submitted">
          <date when="2021-10-05"/>
          <time when="13:21:24"/>
        </correspAction>
        <correspAction xml:id="i-GRdxtmycAiL6qTrGsKiBkN" type="reviewed">
          <date when="2021-10-05"/>
          <time when="16:15:53"/>
        </correspAction>
        <correspAction xml:id="i-MgcJk9BeFrkZUkKr3qoxfi" type="referred">
          <date when="2021-10-14"/>
        </correspAction>
        <correspAction xml:id="i-6HLXpQdu7SY8bw6L7LoLLo" type="assigned">
          <date when="2022-08-24"/>
          <time when="11:27:06"/>
        </correspAction>
        <correspContext corresp="i-6HLXpQdu7SY8bw6L7LoLLo">
          <ref type="assignedTo">Justitieutskottet</ref>
        </correspContext>
        <correspAction xml:id="i-Sva1tHruDFtDzA8CMy6PG" type="behandlas_i"/>
        <correspContext corresp="i-Sva1tHruDFtDzA8CMy6PG">
          <ref type="uppgift">2021/22:JuU13</ref>
          <ref type="ref_dok_id">H901JuU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU13</ref>
          <ref type="ref_dok_titel">2021 års redogörelse för tillämpningen av lagen om särskild utlänningskontroll</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XFGHeeQA57MaRwVPPhMS58" type="behandlas_i"/>
        <correspContext corresp="i-XFGHeeQA57MaRwVPPhMS58">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7nTSTCwawxrvzLwJS1r7P7" type="behandlas_i"/>
        <correspContext corresp="i-7nTSTCwawxrvzLwJS1r7P7">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TXBRguRTyVqwde2mWbMcG" type="behandlas_i"/>
        <correspContext corresp="i-TXBRguRTyVqwde2mWbMcG">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9uc7owb3YJB9dSKxtJKuAr" type="behandlas_i"/>
        <correspContext corresp="i-9uc7owb3YJB9dSKxtJKuAr">
          <ref type="uppgift">2021/22:JuU31</ref>
          <ref type="ref_dok_id">H901JuU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU31</ref>
          <ref type="ref_dok_titel">En samlad straffrättslig terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HFkTmbUQudMKuvpQ9LBaVV" type="behandlas_i"/>
        <correspContext corresp="i-HFkTmbUQudMKuvpQ9LBaVV">
          <ref type="uppgift">2021/22:JuU30</ref>
          <ref type="ref_dok_id">H901JuU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU30</ref>
          <ref type="ref_dok_titel">Nytt regelverk för kvalificerade säkerhetsärenden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4YdcgZsetRodxMhVs7VuXc" type="behandlas_i"/>
        <correspContext corresp="i-4YdcgZsetRodxMhVs7VuXc">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xiz4rwEy3Kzu56Hpn7RyWn" type="motHeader">
        <div xml:id="i-Da94r24SJYoHwrtvxBdqPS" type="motTitle">
          Motion till riksdagen 2021/22:3783 av Johan Forssell m.fl. (M)
          Förstärkta åtgärder mot terrorism
        </div>
      </div>
      <div xml:id="i-9D8THhUgD28iMJvRZBWnYG" type="motBody">
        <div xml:id="i-4ZhRHzEUKDa6HwpnMJo2Jw" type="motProposal" subtype="förslag">
          <head xml:id="i-RLMzRFNdhSXAmYjtNxxi6m">
            Förslag till riksdagsbeslut
          </head>
          <list xml:id="i-hGiwEEW85MuBQvHkRCFvp" style="ol">
            <item xml:id="i-Wmz3WEgKU7LBUi5f2DaBSW">
              Riksdagen ställer sig bakom det som anförs i motionen om att
              skyndsamt införa skärpta straffskalor för brott inom terrorismområdet
              och tillkännager detta för regeringen.
            </item>
            <item xml:id="i-H3ePa5fwSzfNUtfUtaAkqc">
              Riksdagen ställer sig bakom det som anförs i motionen om att
              deltagande i terrororganisationers verksamhet snarast bör kriminaliseras
              och tillkännager detta för regeringen.
            </item>
            <item xml:id="i-UTUqTDwmAgpc6FxXBPkgEq">
              Riksdagen ställer sig bakom det som anförs i motionen om ett
              breddat förbud som innebär att även deltagande i andra inhemska
              våldsbejakande organisationers verksamhet bör vara brottsligt
              och tillkännager detta för regeringen.
            </item>
            <item xml:id="i-WfAkYwJkU7xMXn8TymRnEF">
              Riksdagen ställer sig bakom det som anförs i motionen om att
              bredda samröresbrottet och tillkännager detta för regeringen.
            </item>
            <item xml:id="i-Uup82ZxGsBL4SqSo2oNSPE">
              Riksdagen ställer sig bakom det som anförs i motionen om att
              hemlig rumsavlyssning ska vara möjlig vid grova brott med terrorkoppling
              och tillkännager detta för regeringen.
            </item>
            <item xml:id="i-XgZgS3AarThytPXdRwvANH">
              Riksdagen ställer sig bakom det som anförs i motionen om att
              skyndsamt tillsätta en utredning med uppdrag att föreslå utökade
              möjligheter till datalagring med sikte på nationell säkerhet och
              tillkännager detta för regeringen.
            </item>
            <item xml:id="i-6B2nEtqxdVzF2Zd1NQVyFN">
              Riksdagen ställer sig bakom det som anförs i motionen om att
              tillsätta en utredning om platskravet vid hemlig dataavläsning
              och tillkännager detta för regeringen.
            </item>
            <item xml:id="i-Tin6XpmReX6rtFHAg1rUx">
              Riksdagen ställer sig bakom det som anförs i motionen om att
              nivån bör sänkas för när hemliga tvångsmedel får användas enligt
              lagen om preventiva tvångsmedel och tillkännager detta för regeringen.
            </item>
            <item xml:id="i-EN7rCJWTetf5A7ctLiN8RN">
              Riksdagen ställer sig bakom det som anförs i motionen om att
              överväga att införa ett straffansvar för den som publikt publicerar
              en bild eller ett budskap som ger stöd åt en terrororganisation,
              och detta tillkännager riksdagen för regeringen.
            </item>
            <item xml:id="i-3f3RvvrzvB7ccLbqFDRLGS">
              Riksdagen ställer sig bakom det som anförs i motionen om att
              förbjuda anskaffande och innehav av terroristbrottsinstruktioner
              och tillkännager detta för regeringen.
            </item>
            <item xml:id="i-yVKUQMtiU5nKDaqurDHgH">
              Riksdagen ställer sig bakom det som anförs i motionen om att
              en ny typ av nationell samordningsfunktion bör införas i syfte
              att stärka samordningen mellan polisen, Säkerhetspolisen, Åklagarmyndigheten
              och Migrationsverket i ärenden som rör terrorism och tillkännager
              detta för regeringen.
            </item>
            <item xml:id="i-CTpizhKzupj78pq1RAiHRs">
              Riksdagen ställer sig bakom det som anförs i motionen om att
              regeringen skyndsamt bör utreda hanteringen av situationer där
              verkställighetshinder föreligger i samband med utvisning av personer
              som utgör säkerhetshot, och detta tillkännager riksdagen för regeringen.
            </item>
            <item xml:id="i-CPET5vX4zoXji86ZWy8xXA">
              Riksdagen ställer sig bakom det som anförs i motionen om att
              brott mot anmälningsplikten enligt lagen om särskild utlänningskontroll
              ska utgöra en självständig grund för att ta en utlänning i förvar
              och tillkännager detta för regeringen.
            </item>
            <item xml:id="i-TVvn7DgDhZv9JBczDdcY2F">
              Riksdagen ställer sig bakom det som anförs i motionen om att
              återvändare från terrorresor bör kartläggas och vid behov punktmarkeras
              och tillkännager detta för regeringen.
            </item>
            <item xml:id="i-8MMKNtmxm2K4E4gn1BC3Ro">
              Riksdagen ställer sig bakom det som anförs i motionen om skärpta
              åtgärder i syfte att stävja missbruket av pass och tillkännager
              detta för regeringen.
            </item>
            <item xml:id="i-8zoeDo52T74xpoF3BAWAAv">
              Riksdagen ställer sig bakom det som anförs i motionen om att
              missbruk av pass, främlingspass och resedokument vid inresa alltid
              bör bedömas som grovt missbruk av urkund och tillkännager detta
              för regeringen.
            </item>
            <item xml:id="i-SfefbfbnjpBsmZJnwVe78c">
              Riksdagen ställer sig bakom det som anförs i motionen om att
              system med automatiska gränskontroller i Sverige bör undersökas
              och att arbetet bör ges hög prioritet och tillkännager detta för
              regeringen.
            </item>
            <item xml:id="i-YB1Bnit4pT81WS21acRfxF">
              Riksdagen ställer sig bakom det som anförs i motionen om en översyn
              av regelverket för utländsk finansiering av organisationer i Sverige
              och tillkännager detta för regeringen.
            </item>
            <item xml:id="i-Q8y5tM3W7nTdHxggNpXdYu">
              Riksdagen ställer sig bakom det som anförs i motionen om att
              ett svenskt medborgarskap ska kunna återkallas, bl.a. i fall då
              någon med dubbelt medborgarskap har begått ett terrorbrott, och
              detta tillkännager riksdagen för regeringen.
            </item>
          </list>
        </div>
        <div xml:id="i-6cYkkKLXaBkAw4G6UsAyZF" type="motContent">
          <head xml:id="i-Xyo7PwCUF9ba9trxPXf8Gm" type="h1">
            Motivering
          </head>
          <p xml:id="i-Gxvgwr7gXLyYQwd2JAfbx3">
            Den svenska terrorhotnivån är fortsatt förhöjd och det finns
            en risk för attentat i Sverige. Dådet på Drottninggatan 2017 visar
            att terrorhotet är reellt även i Sverige. Nationellt centrum för
            terrorhotbedömning (NCT) bedömer att terrorattentatshotet i Sverige
            främst utgörs av islamistiskt och högerextremistiskt motiverad
            terrorism.
          </p>
          <p xml:id="i-VUh3wZVmnaiQUgEDACsAtB">
            Daesh har under de senaste åren försvagas och har idag en begränsad
            förmåga att leda terrorattentat i västvärlden, bedömningen är
            dock att de kommer försöka att återupprätta denna förmåga. Med
            Talibanernas övertagande av makten i Afghanistan finns det en
            risk att al-Qaeda återigen kommer kunna använda Afghanistan som
            en bas för internationell terrorism. Det har också skett en succesiv
            tillväxt av den våldsbejakande islamistiska miljön i Sverige,
            som främst är koncentrerad till socialt utsatta områden i större
            och mellanstora städer.
          </p>
          <p xml:id="i-RBvbNWNQXMwvd3sMunTTo6">
            Historiskt har de flesta attentat som utförts i Europa genomförts
            av personer som inte har tränat eller stridit med våldsbejakande
            grupper utomlands. NCT har gjort en bedömning om ett islamistiskt
            motiverat terrorattentat genomförs är det är troligt att det utförs
            av en ensamagerande gärningsman eller mindre grupp med lättillgängliga
            medel.
          </p>
          <p xml:id="i-JT42WhmLeX4974rcBRs8K8">
            Under senare år har det även skett en ökning av högerextremistiskt
            motiverad terrorism i västvärlden, där attentatet i Christchurch
            initierade en våldsvåg under året. Det finns indikationer på att
            våldsbejakande högerextremism attraherar fler individer i Sverige
            och att det kan finnas personer i Sverige med avsikt att begå
            terrorattentat med en högerextrem motivbild. Utöver terrorattentatshotet
            utgör vit makt-miljön och den autonoma miljön ett långsiktigt
            mot demokratin genom att systematiskt använda våld, hot och trakasserier
            för att avskaffa eller ändra vårt demokratiska styrelseskick.
          </p>
          <p xml:id="i-M3iCCyGtLqsyoYgSGyaHvB">
            Sammantaget är det viktigt att Säkerhetspolisen har de resurser
            och befogenheter som krävs för att hantera en stor mängd våldsbejakande
            extremister i många olika grupperingar och miljöer. Det behövs
            fler och förstärkta åtgärder i kampen mot terrorismen. Sverige
            ska ha ett väl rustat rättsväsende som säkerställer att de som
            planerar, utför och lämnar stöd till terrorism ska upptäckas,
            stoppas och bestraffas.
          </p>
          <head xml:id="i-NBqmh2fim1EhGgE3HjHN5Q" type="h3">
            Straffen för brott inom terrorismområdet
          </head>
          <p xml:id="i-2M3uSWGT2EGgWnbSjVAVhT">
            I dag framstår straffnivåerna för vissa brott inom terrorismområdet,
            dvs. de straffnivåer som straffskalorna omfattar, som orimligt
            låga. Straffskalorna kan inte sägas spegla brottens allvar. Dessutom
            skulle förändrade straffnivåer även öka förutsättningarna att
            använda hemliga tvångsmedel och därmed förbättra förutsättningarna
            för att brotten ska kunna klaras upp. Vi anser att straffen bör
            skärpas väsentligt för exempelvis följande brott inom terrorismområdet:
            offentlig uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte. När det gäller dessa brott bör spannet
            för straffnivåerna omfatta från fängelse i sex månader till fängelse
            i fyra år i stället för, som i dag, från fängelse i 14 dagar till
            fängelse i två år.
          </p>
          <p xml:id="i-8fzqCppcWd6QKhGu14e6h9">
            Vi vill även se en höjning av straffnivåerna för grova brott.
            Är brotten grova bör det dömas till fängelse i lägst två år och
            högst tio år, i stället för fängelse i lägst sex månader och högst
            sex år som gäller i dag. Detta skulle också innebära ett närmande
            till straffnivåerna i motsvarande lagstiftning i andra jämförbara
            länder.
          </p>
          <p xml:id="i-7JgtgCMhqJQVeGsS41U84j">
            Terroristbrottsutredningen redovisade sitt slutbetänkande. Trots
            att det snart har gått två år sedan regeringen tog emot utredningen
            har regeringen fortfarande inte lämnat någon proposition till
            riksdagen.
          </p>
          <p xml:id="i-3jqDpiEQnqc67sdX8NFEZv">
            Utredningen föreslår bland annat att maximistraffen för brott
            av normalgraden och minimistraffen för grova brott höjs för samtliga
            brott som ingår i den föreslagna lagen, undantaget terroristbrottet
            och resebrottet. Utredningens förslag är ett steg i rätt riktning
            men vi bedömer att förslaget inte innebär en tillräcklig skärpning
            av straffskalorna. Säkerhetspolisen menar att de föreslagna höjningarna
            av maximistraffen för brott av normalgraden inte kommer leda till
            någon straffskärpning vid straffmätningen och att en skärpning
            av minimistraffen därför bör övervägas. Säkerhetspolisen konstaterar
            också att Sverige, även om utredningens förslag genomförs, i en
            europeisk jämförelse kommer ha förhållandevis låga straff för
            terroristbrottslighet. Det finns därmed en risk att Sverige därför
            kan framstå som en fristad för terrorister. Med anledning av detta
            bör regeringen skyndsamt bereda ytterligare skärpningar av straffskalorna
            för terrorismbrottslighet. Riksdagen har också föreslagit för
            regeringen genom ett tillkännagivande att regeringen bör tillsätta
            en ny utredning som får i uppdrag att föreslå skärpningar av straffen
            för terroristbrott. Utskottet ansåg att straffen bör skärpas väsentligt
            för t.ex. offentlig uppmaning till terroristbrott, rekrytering
            till terroristbrott, utbildning till terroristbrott, finansiering
            av terroristbrott och resor i terrorismsyfte. När det gäller dessa
            brott bör spannet för straffnivåerna omfatta från fängelse i sex
            månader till fängelse i fyra år i stället för, som i dag, från
            fängelse i 14 dagar till fängelse i två år. Utskottet ville även
            se en höjning av straffnivåerna för grova brott.
          </p>
          <head xml:id="i-Nr4TCtB6Zct5s6smvWDaRT" type="h3">
            Kriminalisera deltagande i terroristorganisationer och bredda
            samröresbrottet
          </head>
          <p xml:id="i-DzeNJk7ukhjP2sQrKSx3RP">
            Den som deltar i terroristorganisationer medverkar till att underlätta
            och sprida terrorism. Deltagande i terroristorganisationers verksamhet
            bör därför kriminaliseras.
          </p>
          <p xml:id="i-FzuKjvC6ffHf9h8jAQeu9M">
            Förra året beslutade riksdagen att kriminalisera samröre med
            terrororganisation. Vi menar att den nuvarande kriminaliseringen
            av samröre med terrororganisation bör få en vidare definition
            än vad som är fallet idag. Exempelvis bör underhåll med mat eller
            material omfattas av kriminaliseringen, liksom att förse organisationen
            med information som är ägnad att främja, stärka eller understödja
            verksamheten.
          </p>
          <p xml:id="i-G8eQ4MiJ8MxRWbMTK4dBXe">
            Kriminaliseringen av samröre med terrororganisation är emellertid
            inte tillräcklig. Det som verkligen behövs och som vi krävt länge
            är en kriminalisering av deltagande i en terrororganisation.
          </p>
          <p xml:id="i-ACcB5BpeTgoq5KgMvWH6tD">
            Ett sådant förbud bör även ta sikte på att det även ska vara
            brottsligt att delta i andra inhemska våldsbejakande organisationers
            verksamhet. Kravet på att det ska röra sig om en våldsbejakande
            organisation innebär att det måste röra sig om en sammanslutning
            av personer som begår allvarlig brottslighet – det handlar i princip
            om allvarliga hot eller våld mot andra personer. Endast den som
            deltar i en sådan organisations verksamhet kommer att omfattas
            av förbudet och därmed kunna dömas för brott. Det ska alltså krävas
            ett deltagande som tar sig uttryck i någon form av aktivt handlande.
            Det kan till exempel handla om att sprida information, värva,
            utbilda eller samla in pengar för organisationens räkning. Det
            kommer alltså inte vara tillräckligt att endast lyssna på ett
            tal eller närvara vid något annat arrangemang av en våldsbejakande
            organisation. Grundlagskommittén har i sitt delbetänkande från
            tidigare i år föreslagit att det görs en grundlagsändring som
            ger riksdagen möjlighet att besluta om lagstiftning som begränsar
            föreningsfriheten när det gäller sammanslutningar som ägnar sig
            åt eller understödjer terrorism. Riksdagen har dessutom givit
            regeringen tillkänna att deltagande i terrororganisation ska kriminaliseras
            så snart som möjligt. Vi förutsätter därför att regeringen bereder
            frågan och återkommer till riksdagen snarast.
          </p>
          <head xml:id="i-Vcpr3mG99TRxLPL49FLavQ" type="h3">
            Ökade möjligheter att använda hemliga tvångsmedel, datalagring,
            hemlig dataavläsning med mera
          </head>
          <p xml:id="i-6mW2QQn2UJ5H38wurcsczW">
            Allvarliga fall av brott med terrorkoppling, det vill säga de
            brott som bedöms som grova, bör kunna aktualisera hemlig rumsavlyssning
            trots att minimistraffet för dessa brott är lägre än fyra års
            fängelse, vilket normalt är det minimistraff som krävs för hemlig
            rumsavlyssning. Brott med terrorkoppling avses offentlig uppmaning
            till terroristbrott, rekrytering till terroristbrott, utbildning
            till terroristbrott, finansiering av terroristbrott och resor
            i terrorismsyfte. Svårigheterna att utreda brott av dessa slag
            i kombination med det starka intresset av att de beivras gör det
            motiverat att frångå huvudregeln om fyra års minimistraff.
          </p>
          <p xml:id="i-HmsidfvKqVDGTKvXaxfqph">
            Den 1 oktober 2019 trädde ny lagstiftning i kraft som reglerar
            de brottsbekämpande myndigheternas tillgång till datalagrade teleuppgifter.
            Just tillgången till data är ett av Säkerhetspolisens viktigaste
            verktyg i arbetet med att upptäcka och förhindra terrorbrott och
            andra allvarliga brott. Det är betydelsefullt att vi till slut
            fått på plats en ny lagstiftning som är förenlig med EU-rätten
            och som teleoperatörerna har att följa. Det är dock en brist att
            regeringen inte föreslagit en mer långtgående möjlighet till datalagring
            med koppling till nationell säkerhet, det vill säga med avseende
            på Säkerhetspolisens verksamhet. Det öppnas i EU-domen från december
            2016 uttryckligen upp för mer tillåtande nationella regler på
            detta område. Enligt regeringen saknas beredningsunderlag för
            att föreslå en särskild reglering avseende datalagring kopplad
            till nationell säkerhet. Regeringen bör därför skyndsamt tillsätta
            en utredning med uppdrag att föreslå utökade möjligheter till
            datalagring med koppling till nationell säkerhet.
          </p>
          <p xml:id="i-NaxeEPMFAcf5bpESYcuxCf">
            Vår uppfattning är att den lagstiftning som trätt i kraftrent
            generellt är för snäv utifrån datalagringens stora betydelse för
            att upptäcka, förhindra, bekämpa, utreda och lagföra brott. Tidsgränserna
            är till exempel för snävt tilltagna med endast två månaders lagringstid
            för lokaliseringsuppgifter. Frågan om datalagringens omfattning
            bör genomgå en ny översyn med målet att datalagringen ska utökas.
            Det är också viktigt att säkerställa att ett särskilt format för
            överlämnande av datalagrade uppgifter från teleoperatörerna till
            de brottsbekämpande myndigheterna införs. Det är angeläget att
            den nya regleringen löser frågan om tillgång till och hantering
            av datalagrade uppgifter på ett tillfredsställande sätt.
          </p>
          <p xml:id="i-QKnUwXhv2vwWx9tHRWpsn9">
            Sedan den 1 april 2020 har brottsbekämpande myndigheter möjlighet
            att använda sig av hemlig dataavläsning i förundersökningar. I
            lagen finns ett platskrav vilket innebär att beslutet om hemlig
            dataavläsning är kopplat till en särskild plats. Kriminella nätverk
            är ofta mycket medvetna om vilka begränsningar som finns för polisens
            tvångsmedel och utnyttjar dessa begränsningar maximalt. Om de
            t.ex. byter möteslokal i sista sekund blir det mycket svårt för
            de rättsvårdande myndigheterna att få till stånd en hemlig kameraövervakning
            genom användning av hemlig dataavläsning. Sådana problem kan undvikas
            om tvångsmedlet knyts till en person i stället för en plats. Regeringen
            bör därför tillsätta en utredning för att utreda frågan på platskrav.
          </p>
          <p xml:id="i-8cf3rfwVNdJL3ZYxtsxS1Y">
            En särskild del av tvångsmedelslagstiftningen är lagstiftningen
            om s.k. preventiva tvångsmedel som tillåter användningen av hemliga
            tvångsmedel för att förebygga och förhindra allvarliga brott.
            De nu aktuella reglerna finns i lagen (2007:979) om åtgärder för
            att förhindra vissa särskilt allvarliga brott. Möjligheten att
            använda detta regelverk aktualiseras innan det finns förutsättningar
            att inleda förundersökning. Om det finns förutsättningar att inleda
            förundersökning ska i stället tvångsmedelsbestämmelserna i rättegångsbalken
            tillämpas. Möjligheterna att använda lagstiftningen om preventiva
            tvångsmedel för att exempelvis förebygga terrorbrott bör ökas.
            Det bör vara tillräckligt att det föreligger en risk för de allvarliga
            brott som anges i lagstiftningen för att den ska kunna tillämpas.
            På så sätt kommer möjligheten till hemlig teleavlyssning och hemlig
            kameraövervakning i syfte att stoppa t.ex. terrorattentat att
            öka. Kravet på att åtgärden ska vara av synnerlig vikt för att
            förhindra brottsligheten bör dessutom förändras så att det räcker
            att en åtgärd kan vara av vikt för att förhindra brott, t.ex.
            ett terrorattentat. Slutligen bör en möjlighet att också besluta
            om hemlig rumsavlyssning inkluderas i lagstiftningen. Mer om detta
            finns i vår motion Åtgärder mot gängbrottslighet.
          </p>
          <head xml:id="i-CVF1T5TAnRNeAdVDQVs2fp" type="h3">
            Publiceringar och terroristbrottsinstruktioner
          </head>
          <p xml:id="i-5DtmBJXy7i3DJSgfAPkLoS">
            För att mer effektivt kunna motverka terrorism är åtgärder som
            försvårar spridandet av terroristpropaganda och innehavet eller
            anskaffandet av terroristbrottsinstruktioner viktiga. Ett straffansvar
            för den som publikt publicerar en bild eller ett budskap som ger
            stöd åt en terrororganisation bör därför införas. Det kan exempelvis
            handla om publiceringar i sociala medier som syftar till att sprida
            propaganda för att visa sitt stöd.
          </p>
          <p xml:id="i-Bv8SnUV6WWCmnDjRRE1yCS">
            Det bör också vara förbjudet att anskaffa eller inneha terroristbrottsinstruktioner.
            Det kräver ett särskilt straffansvar för den som anskaffar eller
            innehar information som kan användas vid terrorbrott. Det kan
            till exempel handla om filmer där det redogörs för hur en viss
            spränganordning sätts samman eller andra typer av instruktioner
            för hur terroristbrott kan genomföras.
          </p>
          <head xml:id="i-GoM14AGhS618eF1MbLP2yw" type="h3">
            Bättre samordning mot terroristbrottslighet
          </head>
          <p xml:id="i-4fnZzGiC6YQmqfJByckhTL">
            En ny typ av nationell samordningsfunktion bör införas i syfte
            att stärka samordningen mellan polisen, Säkerhetspolisen, Åklagarmyndigheten
            och Migrationsverket i ärenden som rör terrorism. I första hand
            ska uppgiften vara att driva på och se till att relevant lagstiftning
            används för att bland annat säkerställa att potentiella terrorister
            inte erhåller uppehållstillstånd eller medborgarskap och att tidigare
            meddelade uppehållstillstånd återkallas. Det handlar också om
            att säkerställa att rutiner för effektivt informationsutbyte mellan
            myndigheterna finns och följs.
          </p>
          <head xml:id="i-S6rugzbQKiXKySnxprEzn3" type="h3">
            Lagen om särskild utlänningskontroll ska kunna tillämpas i fler
            fall än idag
          </head>
          <p xml:id="i-6TAo1XUmGwdeaxfEFPT92P">
            Enligt lagen om särskild utlänningskontroll får en utländsk medborgare
            utvisas ur landet om det är särskilt påkallat av hänsyn till rikets
            säkerhet eller om det med hänsyn till vad som annars är känt kan
            befaras att han eller hon kommer att begå eller medverka till
            terroristbrott eller försök, förberedelse eller stämpling till
            sådant brott. Om beslut om utvisning fattas enligt denna lag finns
            flera möjligheter till tvångsmedel som förvar och förordnande
            om anmälningsplikt. I dag tillämpas denna lag endast ett fåtal
            gånger per år. Ett problem med den nuvarande lagstiftningen som
            uppmärksammats är att personer som utgör säkerhetshot, och där
            utvisning inte är möjlig på grund av verkställighetshinder, tillåts
            röra sig fritt i samhället.
          </p>
          <p xml:id="i-CU6i2EzHe1M95e1bFwcM79">
            En utredning lämnade under våren 2020 sitt betänkande om ett
            effektivare regelverk för utlänningsärenden med säkerhetsaspekter.
            Utredningen föreslår flera förslag på förbättringar av den nuvarande
            lagstiftningen. Regeringen bör därför skyndsamt återkomma till
            riksdagen med förslag i dessa delar. Däremot innehåller inte utredningen
            någon lösning på situationer där verkställighetshinder anses föreligga.
            Regeringen bör därför tillsätta en ny utredning med uppdrag att
            lämna förslag på hur problemet kan lösas och därefter återkomma
            till riksdagen.
          </p>
          <p xml:id="i-NmjCUynD7y6XnnGpJVuM8R">
            Om en person som är utvisad enligt lagen om särskild utlänningskontroll
            inte längre kan hållas i förvar är det vanligt att personen åläggs
            anmälningsplikt. Det är av avgörande betydelse att polismyndigheten
            eller säkerhetspolisen har uppsikt över personer som utgör hot
            mot Sveriges säkerhet. Det är därför av stor vikt att den som
            är ålagd anmälningsplikt följer denna. Lagen bör därför ändras
            så att ett brott mot anmälningsplikten ska kunna utgöra en självständig
            grund för att ta en person i förvar.
          </p>
          <head xml:id="i-HpBCkgZVT4bTViP8VDyWY9" type="h3">
            Centrala frågor att se över är hur verkställighetshinder ska
            bedömas och om det är möjligt att undanröja dessa
          </head>
          <p xml:id="i-NH7vLE2XyEZwdoKuit3qM4">
            Det måste också övervägas hur de fall där det inte är möjligt
            att verkställa utvisningar ska hanteras och på vilket sätt samhället
            ska kunna skydda sig mot personer som anses utgöra ett säkerhetshot
            inom ramen för de internationella konventioner som gäller. Det
            bör även analyseras hur övriga europeiska länder som också är
            bundna av europakonventionen arbetar med frågorna och vilka slutsatser
            som kan dras av deras arbete. Mot bakgrund av frågornas gränsöverskridande
            karaktär finns också skäl att se över hur samarbetet inom Europeiska
            unionen kan stärkas.
          </p>
          <head xml:id="i-Vf3FwsFuMAenM3d2KYSSrH" type="h3">
            Punktmarkera återvändande terrorister
          </head>
          <p xml:id="i-XXZJPTxNrJgD5QjFz6C2Sr">
            Under de senaste åren har cirka 150 personer kommit tillbaka
            till Sverige efter terrorresor till IS-kontrollerade områden.
            Av dessa har endast två dömts för brott i Sverige. Det är personer
            som i många fall kan vara allvarliga hot mot Sveriges säkerhet.
            Det är därför helt otillfredsställande att svenska myndigheter
            i många fall inte vet var i landet dessa personer befinner sig.
            Regeringen behöver därför ta initiativ för att personer som återvänder
            från terrorresor kartläggs och att de vid behov punktmarkeras.
          </p>
          <head xml:id="i-Ki43Aj7CiCLXdcVPyxFr4b" type="h3">
            Missbruk av pass
          </head>
          <p xml:id="i-C5mzF331kdnDxqpjwAoijk">
            De åtgärder som vidtagits på området i Sverige, däribland den
            nya lagstiftning som trädde i kraft i april 2016, har inte varit
            tillräckliga. Vi vill därför se ytterligare skärpta åtgärder i
            syfte att stävja missbruket av pass. Passets status som värdehandling
            måste återupprättas.
          </p>
          <p xml:id="i-SQQxSR7Gkzghzap7ZMkwiy">
            Ett pass är en handling som bör omgärdas av ett särskilt skydd
            mot missbruk. För missbruk av urkund döms i dag till böter eller
            fängelse i högst sex månader. Är brottet grovt utdöms fängelse
            i högst två år. Av rättspraxis framgår dock att missbruk av pass
            vid inresa till landet inte per automatik bedöms som grovt missbruk
            av urkund. Det krävs försvårande omständigheter. Det vill vi ändra
            på. Missbruk av pass vid inresa bör alltid bedömas som grovt missbruk
            av urkund. Detsamma gäller missbruk av främlingspass och av resedokument
            vid inresa.
          </p>
          <head xml:id="i-23S6eFvotskjV6xFMswxzz" type="h3">
            Automatiska gränskontroller för säkrare gränser
          </head>
          <p xml:id="i-Fd48rt1y9zQcL82fAnzYzP">
            Genom automatisk gränskontroll kan värdering av äktheten i ett
            pass ske genom självbetjäning och identiteten kan kontrolleras
            genom bland annat ansiktsigenkänning. Detta tekniska stöd ger
            bättre förutsättningar för att kontrollera resenärer vid gränsen
            och ökar möjligheten att upptäcka missbruk genom så kallad lookalike-användning
            av pass. Automatisk gränskontroll finns i flera länder i vår närhet,
            däribland Tyskland och Finland. Frågan om ett eventuellt införande
            av automatiska gränskontroller i Sverige har diskuterats under
            lång tid, men utan att det har lett till ett faktiskt införande.
          </p>
          <head xml:id="i-VmNWUjpkAcDsnm4b5Jg866" type="h3">
            Hanteringen av återvändare
          </head>
          <p xml:id="i-QbTmKEaEKv9AheQJEhLb2H">
            Ett stort antal personer har rest från Sverige för att ansluta
            sig till våldsbejakande islamistiska grupperingar. Många av dessa
            har återvänt till Sverige. En utgångspunkt är att lagföring för
            alla former av brottslighet ska ske och att denna ambition alltid
            ska komma först. Säkerhetspolisen bör få möjlighet att kunna kalla
            varje person som rest för att ansluta sig till en terroristorganisation
            till förhör. Detta till skillnad från i dag när det krävs att
            det pågår en förundersökning kring ett brott där den som återvänt
            figurerar i utredningen. I annat fall kan den som återvänder från
            till exempel IS-konfliktområden själv välja att träffa Säpo eller
            inte. Det innebär att såväl bevisning som underrättelseinformation
            riskerar att gå förlorad. Riksdagen riktade våren 2020 ett tillkännagivande
            till regeringen om att ta fram nationella riktlinjer för att hantera
            så kallade återvändare samt att säkerställa att återvändare kan
            kallas till förhör. Det är angeläget att regeringen skyndsamt
            svarar upp mot riksdagens krav.
          </p>
          <p xml:id="i-KsnFf4HVLveg1n2UqHPyro">
            Det är viktigt att relevant information ska kunna delas mellan
            olika aktörer i syfte att förebygga och förhindra brott. Om exempelvis
            kommuner ska kunna motarbeta att människor radikaliseras måste
            de kunna få del av vissa uppgifter från polisen och Säpo. Likaså
            kan kommunala verksamheter ha tillgång till information om personer
            som kan utgöra hot. Nyligen trädde lagändringar i kraft som möjliggör
            att polis och socialtjänst kan utbyta information i större utsträckning
            idag. Det finns emellertid skäl för att fler aktörer än socialtjänsten
            ska kunna lämna information till polisen. I likhet med polismyndigheten
            menar vi att regeringen bör tillsätta en utredning med uppdrag
            att föreslå att även skolan, hälso- och sjukvården och eventuellt
            andra aktörer ges förbättrade möjligheter att lämna och utbyta
            information med polisen och säkerhetspolisen, i syfte att förebygga
            allvarlig brottslighet.
          </p>
          <head xml:id="i-DE4q6xV4orCr3ZPE31jSnT" type="h3">
            Utländsk finansiering av organisationer i Sverige
          </head>
          <p xml:id="i-RWo3sxS7xMvPF3UEPtZZSn">
            I många fall finns en direkt koppling mellan våldsbejakande extremister
            och en religiös förening eller ett samfund där det predikas hat
            och radikala idéer. Dessa föreningar och samfund bärs i vissa
            fall upp av offentliga skattemedel. Det är fel. Den organisation
            eller sammanslutning som inte respekterar samhällets grundläggande
            värderingar, såsom alla människors lika värde och det demokratiska
            styrelseskicket, ska inte uppbära allmänna medel. Här behöver
            samhället vara mycket tydligare.
          </p>
          <p xml:id="i-9e5Bsu3kdkkLZrXq848PJd">
            Sverige behöver dessutom sätta ljuset på den externa finansiering,
            ibland från andra stater, som sker av vissa religiösa föreningar,
            stiftelser och samfund i dag, särskilt när den sker i syfte att
            sprida extrema tolkningar som bidrar till radikalisering och hat
            i vårt samhälle. En religiös idé som manar till våldshandlingar
            och lockar personer att begå terrordåd måste motarbetas med samhällets
            fulla kraft.
          </p>
          <p xml:id="i-QpBLyfEdRxaZ6HPkUY2ZyK">
            Vi anser att lagstiftningen kring utländsk finansiering av organisationer
            i Sverige, till exempel föreningar, stiftelser och trossamfund,
            ska ses över för att begränsa möjligheterna att sprida extremistiska
            ideologier med anti-demokratiska förtecken till Sverige.
          </p>
          <head xml:id="i-Tn2qD9xLVjXDw4FVfeefv4" type="h3">
            Möjlighet att återkalla medborgarskap i vissa fall
          </head>
          <p xml:id="i-Ak8P1AAvC4V6NskMmwekWG">
            I dag saknas regler i Sverige som innebär att ett svenskt medborgarskap
            ska kunna återkallas bland annat i fall då någon begått ett brott
            som är till allvarlig skada för statens vitala intressen, till
            exempel terroristbrott. Detta skiljer oss från länder som Tyskland,
            Danmark och Finland. Det finns skäl att ändra på det även i Sverige.
            Till exempel bör den som har dubbelt medborgarskap och som har
            begått terrorbrott kunna få sitt svenska medborgarskap återkallat.
            Båda dessa förslag ligger inom ramen för vad som är tillåtet enligt
            folkrätten.
          </p>
        </div>
        <div xml:id="i-VDSMkKoAYPPNrGjWrLcsxa" type="signatureBlock">
          <list xml:id="i-eFJYUS7kDtPs6JwsGNnK3">
            <item xml:id="i-XJiEaVpoPqhovgezWt3gcU" type="signature">
              Johan Forssell (M)
            </item>
            <item xml:id="i-DxMh4gv9G6h8WHWipUsLBy" type="signature">
              Louise Meijer (M)
            </item>
            <item xml:id="i-LmTRSjCc9gK9GuQohaNvyq" type="signature">
              Ellen Juntti (M)
            </item>
            <item xml:id="i-H4AqgMjiuGo4f1JCUaCGbT" type="signature">
              Mikael Damsgaard (M)
            </item>
            <item xml:id="i-5FGXgzaeoy6JxWLzEzh9Km" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
