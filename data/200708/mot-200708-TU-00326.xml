<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00326">
  <teiHeader>
    <fileDesc>
      <titleStmt>
        <title>Sjöfarten</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten</title>
          <idno type="rdwebb">GV02T326</idno>
          <rs type="number">T326</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T326/text</ref>
          <ref type="dokument_url_html">http://data.riksdagen.se/dokument/GV02T326</ref>
          <ref type="dokumentstatus_url_xml">http://data.riksdagen.se/dokumentstatus/GV02T326</ref>
          <ref type="doc">http://data.riksdagen.se/fil/2C072135-4897-4525-A2DA-DA4258AF9B64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F3cDADgMdRXKigGSjv2tCs" type="signed"/>
        <correspContext corresp="i-F3cDADgMdRXKigGSjv2tCs">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-JWaYehWSFwwpxHVbRBSZMY">
          <date when="2007-10-16"/>
        </correspAction>
        <correspAction type="dismissal" xml:id="i-3hweUkzZoFvxPBpwzBcx6T">
          <date when="2007-10-16"/>
        </correspAction>
        <correspAction type="numbering" xml:id="i-KsxuATf8MxqjXjkD3bcDVp">
          <date when="2007-10-05"/>
        </correspAction>
        <correspAction type="submission" xml:id="i-PWCvuvXpd4sUHisJwNtRqz">
          <date when="2007-10-03"/>
        </correspAction>
        <correspAction type="transfer" xml:id="i-QhbKBaXe6vejyAHW1xp8dn">
          <date when="2007-10-03"/>
        </correspAction>
        <correspAction type="assigned" xml:id="i-XZ4PkLjgTD8bmZDzibNbGE"/>
        <correspContext corresp="i-XZ4PkLjgTD8bmZDzibNbGE">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-GXoDkxwU6wFA4uPZDhogu4">
          <head xml:id="i-3aZPGGQRmu7cUTqADBYsYk">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Utrikes sjöfart 3
            </item>
            <item>
              4.1 Östersjön 3
            </item>
            <item>
              4.1.1 PSSA 3
            </item>
            <item>
              4.1.2 Kilometerskatt 4
            </item>
            <item>
              5 Inrikes sjöfart 5
            </item>
            <item>
              5.1 Låt staten betala för sjöinfrastruktur 5
            </item>
            <item>
              5.2 Hamnar 6
            </item>
            <item>
              5.3 Södertälje kanal 7
            </item>
            <item>
              6 Gotland 7
            </item>
            <item>
              6.1 Bakgrund 7
            </item>
            <item>
              6.2 Överför ansvaret till Vägverket 8
            </item>
            <item>
              6.3 Inför ett vägpris till Gotland! 8
            </item>
            <item>
              7 Fritidsbåtar 9
            </item>
            <item>
              7.1 Handelssjöfarten betalar för fritidsbåtar 10
            </item>
            <item>
              7.2 Mer alkylatbensin 11
            </item>
            <item>
              7.3 Minska riskerna med båtbottenfärger 12
            </item>
            <item>
              8 Bättre arbetsförhållanden på sjön 13
            </item>
            <item>
              8.1 Social dumpning 13
            </item>
            <item>
              8.2 Kränkningar av integriteten 13
            </item>
            <item>
              8.3 Indenturpersonal 13
            </item>
            <item>
              9 En jämställd sjöfart 14
            </item>
          </list>
        </div>
        <div type="motProposal" subtype="förslag">
          <head xml:id="i-MjMDqC39puxzFpgBdW9dtM">
            2 Förslag till riksdagsbeslut
          </head>
          <list style="ol">
            <item xml:id="i-WknC3uqqZKT9yBsmL3cerZ">
              Riksdagen tillkännager för regeringen som sin mening vad som
              anförs i motionen om att Sverige aktivt bör driva på i internationella
              forum för att minska risken för utsläpp av olja och andra farliga
              ämnen samt för att sanktionerna för oljeutsläpp höjs kraftigt.
            </item>
            <item xml:id="i-WzM2EV93uhAZFuvttvFjxy">
              Riksdagen tillkännager för regeringen som sin mening vad som
              anförs i motionen om att Sverige bör agera för att det inom PSSA-klassade
              områden blir möjligt att införa bindande regler för att förhindra
              sjöfart utan kväverening att trafikera området.
            </item>
            <item xml:id="i-9xm1wV3Tm2Vq7wFkLZkVYR">
              Riksdagen tillkännager för regeringen som sin mening vad som
              anförs i motionen om att regeringen bör utreda hur en kilometerskatt
              för sjötrafiken i Östersjön skulle kunna införas. 1
            </item>
            <item xml:id="i-UHVxSYKGbGW5euGAUmpXmQ">
              Riksdagen tillkännager för regeringen som sin mening vad som
              anförs i motionen om att utreda villkoren för att överföra finansieringen
              av Sjöfartsverkets verksamhet till statsbudgeten.
            </item>
            <item xml:id="i-MdzbSHskUFFS1sXyMtMVhB">
              Riksdagen begär att regeringen återkommer med ett förslag till
              strategiska hamnar och utbyggnad av kombiterminaler i samband
              med att propositionen om ny infrastrukturinriktning för 20102019
              presenteras.
            </item>
            <item xml:id="i-Mna7881PDRRP7Awjqb1kis">
              Riksdagen tillkännager för regeringen som sin mening vad som
              anförs i motionen om att ta fram ett förslag som baseras på att
              alla hamnavgifter ska vara differentierade efter fartygstrafikens
              miljöpåverkan.
            </item>
            <item xml:id="i-2UGRBzsQnQR3JV4wuTf9Ur">
              Riksdagen begär att regeringen skyndsamt återkommer till riksdagen
              med ett förslag om hur staten kan överta ansvaret för Gotlandstrafiken
              genom att den flyttas över till Vägverket.
            </item>
            <item xml:id="i-VbQjMD7Vz4xprW1iJyGFpu">
              Riksdagen tillkännager för regeringen som sin mening vad som
              anförs i motionen om att regeringen låter utreda och till riksdagen
              lämnar förslag till en konkret utformning och finansiering utifrån
              principen om ett vägpris till Gotland.
            </item>
            <item xml:id="i-XLxZ6qW2MkgRgLvd7UhCuX">
              Riksdagen begär att regeringen tar fram ett lagförslag till båtskatt
              som kan gälla fr.o.m. den 1 januari 2009. 1
            </item>
            <item xml:id="i-NAEy4phEze6xF67zc193H5">
              Riksdagen tillkännager för regeringen som sin mening vad som
              anförs i motionen om att regeringen i nästa års regleringsbrev
              till Sjöfartsverket kraftigt tydliggör vikten av att jämställdhetsmålet
              ska ha lika stor prioritet som övriga transportpolitiska delmål.
            </item>
          </list>
          <p xml:id="i-KAd1g8u8Y8E5gsBygUfN4m">
            1 Yrkandena 3 och 9 hänvisade till SkU.
          </p>
        </div>
        <div type="motContent">
          <head type="h1" xml:id="i-XdXh5nNaeEAgDma8cW6Kry">
            3 Bakgrund
          </head>
          <p xml:id="i-KxW7LaRD4PpZHrzTwpwqVb">
            Sjöfarten är det mest energieffektiva transportslaget, vilket
            beror på avsaknaden av friktion mot underlaget. Jämfört med vägar
            och järnvägar är behovet av investeringar i vattenvägar väldigt
            lågt. Förutom lite muddring och isbrytning är vattenvägar i princip
            underhållsfria. Även trafiksäkerheten är hög.
          </p>
          <p xml:id="i-ET27ugoaFeyhQ9ENEn4mnv">
            Att rena sjöfartens utsläpp och genomföra en konsekvent satsning
            på att lasta om gods från väg till sjöfart är en nödvändig åtgärd
            i omställningen till ett hållbart transportsystem. De ökande kostnaderna
            för vägunderhåll på grund av allt tyngre lastbilstransporter och
            de igenkorkade vägarna i centrala Europa talar också för en ökad
            omställning till sjötransporter.
          </p>
          <p xml:id="i-KjyAQDPacFCc5W3aBXxAGb">
            Sjöfarten måste bli säker och ekologiskt hållbar för att i framtiden
            kunna ta över de långväga tunga fossila transporterna på land.
            Genom satsningar på kollektivtrafik, järnväg och förnybara bränslen
            minskar vi de fossila utsläppens negativa påverkan på haven.
          </p>
          <head type="h1" xml:id="i-F1WR7s8NmioJdQ7nnyUdcs">
            4 Utrikes sjöfart
          </head>
          <p xml:id="i-K6iHXRwbRBKc8gA7qYErRy">
            Sjöfarten är ett i grunden energisnålt och från miljösynpunkt
            bra transportslag. Hittills har dock svaga miljökrav på sjöfarten
            gjort att den är betydligt sämre miljöanpassad än vad den skulle
            kunna vara. Förekomsten av undermåliga fartyg i kombination med
            otillräckligt underhåll ökar olycksrisken och risken för oljeutsläpp.
            En framgång är beslutet att fartyg med enkelskrov inte får segla
            inom EU efter 2010 och att de internationellt ska vara utfasade
            till år 2015.
          </p>
          <p xml:id="i-Je6V9B4cWR54aZzkaTh8Be">
            Men regelverket skulle dock kunna förstärkas på en rad områden.
            Sverige bör aktivt driva på i internationella forum för att minska
            risken för utsläpp av olja och andra farliga ämnen samt för att
            sanktionerna för oljeutsläpp höjs kraftigt. Detta bör ges regeringen
            till känna.
          </p>
          <head type="h2" xml:id="i-Qzz63vDCZWWPXeW1z1VVqe">
            4.1 Östersjön
          </head>
          <head type="h3" xml:id="i-Qx1xXRYG96H9SJpHEfVLC6">
            4.1.1 PSSA
          </head>
          <p xml:id="i-DUdLmZ21gfjQMYVgHYEPuw">
            De internationella konventioner som reglerar sjöfarten förutom
            EU är främst de globala FN-konventionerna Havsrättskonventionen
            (Unclos) samt International Martime Organization (IMO). Vänsterpartiet
            har aktivt bidragit till att Östersjön klassas som ett särskilt
            känsligt havsområde (Particularly Sensitive Sea Area, PSSA). Ett
            sådant område är av ekologisk, socioekonomisk, kulturell eller
            vetenskaplig betydelse. Det behöver därför särskilda skyddsåtgärder
            som kan vidtas inom ramen för FN:s sjöfartsorganisation, IMO.
            Utpekandet av ett PSSA-område och eventuella tillhörande skyddsåtgärder
            begränsas av vad man kommer överens om inom IMO och måste ligga
            i linje med FN:s havsrättskonvention. I juli 2006 trädde PSSA-klassningen
            av Östersjön i kraft.
          </p>
          <p xml:id="i-QD3g6aebyoFizGs95ALYTi">
            Det finns anledning att inom konventionerna utveckla vad som
            är möjligt att reglera inom PSSA-områden. I dag finns det få regler
            som reglerar kväveutsläppen från fartyg. Resultatet av detta är
            att sjöfartens utsläpp av kväve har ökat dramatiskt när man jämför
            med t.ex. kväveutsläppen från vägtrafiken. I framtiden kommer
            sjöfartens utsläpp av kväve att överstiga samtliga landbaserade
            källors utsläpp om inte denna negativa utveckling kan brytas.
            Endast frivilliga initiativ från vissa färjerederier har resulterat
            i att en del färjor har kväverening. Det finns i dag väl beprövad
            katalysatorteknik som tar bort 90 % av kväveutsläppen. Det finns
            följaktligen inga tekniska hinder för kväverening av fartyg. Vi
            föreslog i förra årets motion 2006/07:T304 att Sverige skulle
            agera för bindande regler när det gäller kväverening inom PSSA-området.
            Trafikutskottets ställningstagande (betänkande 2006/07:TU9) löd
            enligt följande:
          </p>
          <p xml:id="i-5gexLvrVjUj7tCJP6WtuTZ">
            I det föregående har redovisats riksdagens tillkännagivande till
            den förra regeringen vid behandlingen våren 2006 med anledning
            av ett antal motioner om miljö- och säkerhetsfrågor i Östersjöområdet.
            Utskottet utgår från att den nuvarande regeringen noga följer
            upp hithörande frågor. Särskilt angeläget är att Sverige verkar
            för en vidareutveckling av IMO:s regelverk så att det omfattar
            alla komponenter när det gäller sjöfarten, dvs. interaktionen
            mellan infrastruktur, fartyg och bemanning. Utskottet anser att
            något tillkännagivande av riksdagen inte är påkallat med anledning
            av motionerna 2006/07:MJ390 av Lars Ohly m.fl. (v)...
          </p>
          <p xml:id="i-7QxEfuYb8D7xmLuH5oztQF">
            Det är riktigt att riksdagen våren 2006 antog ett betänkande
            från trafikutskottet innehållande en rad olika saker om förbättringar
            för miljön i Östersjön. Problemet är att det varken finns något
            beslut eller några skrivningar om kväverening av fartyg. Vi upprepar
            därför vårt krav. Sverige bör agera för att det inom PSSA-klassade
            områden blir möjligt att införa bindande regler för att förhindra
            sjöfart utan kväverening att trafikera området. Detta bör riksdagen
            som sin mening ge regeringen till känna.
          </p>
          <head type="h3" xml:id="i-Aep9CVdwXkPYUhyzQGE4zi">
            4.1.2 Kilometerskatt
          </head>
          <p xml:id="i-G7D6SEppXtFUiJeme8kThG">
            European Federation for Transport and Environment och Naturskyddsföreningen
            har lämnat ett förslag på hur man skulle kunna införa en kilometerskatt
            för sjötrafiken runt Östersjön. Vi ser det som ett intressant
            förslag till hur man kan internalisera sjöfartens kostnader för
            miljöpåverkan. Förslaget behöver analyseras vidare och det är
            väsentligt att det genomförs av alla eller nästan alla länder
            runt Östersjön.
          </p>
          <p xml:id="i-CuBJqKYgUf2A6BGBaM42xE">
            Utredning om kilometerskatt framförde vi i förra årets motion
            2006/07:T304. Då svarade utskottet att man var tveksam till möjligheten
            att skapa en rimlig och effektiv kilometerskatt samt att en nationell
            havsmiljöstrategi ska tas fram.
          </p>
          <p xml:id="i-V47vj1pAjqKQFjzCP2xTS4">
            Regeringen är således medveten om sakernas tillstånd. Utskottet
            anser mot denna bakgrund varken att en utredning eller särskilda
            åtgärder på det internationella planet för en kilometerskatt i
            Östersjön är påkallade.
          </p>
          <p xml:id="i-P86naPNWnVxp1mgfBzQmFV">
            Vi kan ha förståelse för att det går att se problem i allt som
            är nytt, men orsaken till att vi just ville ha en utredning i
            frågan var att den skulle belysa fördelar och nackdelar med förslaget.
            Tillsätts ingen utredning blir det svårt att få en helhetsbild
            av om kilometerskatt på Östersjön är bra eller inte. Utskottets
            avslag bygger mer på en förutfattad mening om kilometerskatt än
            att i sak bemöta förslaget. Vi vidhåller därför vårt krav. Regeringen
            bör utreda hur en kilometerskatt för sjötrafiken i Östersjön skulle
            kunna införas. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Cxvpd3QJstuLJWN9KLKWbD">
            5 Inrikes sjöfart
          </head>
          <head type="h2" xml:id="i-ELvr2rvZEwy5V1smmPxVJm">
            5.1 Låt staten betala för sjöinfrastruktur
          </head>
          <p xml:id="i-Tq1BFgNsCXWNhFrgWZzCL3">
            Sjöfartsverket finansieras inte som Ban- och Vägverket via anslag
            från statsbudgeten utan i huvudsak genom avgifter som verket tar
            ut för farledstrafikering etc. Sjöfartsverket är också av staten
            ålagt vissa avkastningskrav. Finansieringsmodellen är orättvis
            och leder till att sjöfartens utveckling inte går att styra i
            förhållande till trafikpolitiska mål. Investeringar i sjöfartsinfrastruktur
            bör ingå i den strategiska infrastrukturplanering som regering
            och riksdag beslutar om. Sjöfartens infrastrukturinvesteringar
            borde rimligen betalas av staten.
          </p>
          <p xml:id="i-TkZfmhxxNbemTc9FwwqmCL">
            Vi föreslog i motion 2006/07:T304 att det skulle utredas hur
            Sjöfartsverkets verksamhet skulle kunna överföras till statsbudgeten.
            Trafikutskottet (betänkande 2006/07:TU9) svarade att riksdagen
            år 2007 i sin behandling av budgetpropositionen ställt sig bakom
            regeringens förslag om att Sjöfartsverket ska finansiera sin verksamhet
            inklusive investeringar med de intäkter som uppbärs av brukarna
            av tjänsterna och fortsatte:
          </p>
          <p xml:id="i-C7imQBXxGEDv1x4yyXuLnT">
            För sin del finner utskottet det naturligt att, inom ramen för
            det fortsatta transportpolitiska utvecklingsarbetet, frågor om
            de olika trafikslagens kostnadsansvar behandlas och då även utformningen
            av farledsavgifterna. I avvaktan på resultatet av detta arbete
            är utskottet inte nu berett att vidta något initiativ vad gäller
            sjöfartens finansiering.
          </p>
          <p xml:id="i-PK461aeK5YBHXgetPGbjMg">
            Vi vet inte hur långt det fortsatta transportpolitiska utvecklingsarbetet
            har nått, men har inte förståelse för att man kan avfärda vårt
            krav med att riksdagen i budgetpropositionen godkänt att Sjöfartsverket
            inte är en anslagsmyndighet (med några undantag). Med det synsättet
            går inget att ändra om det en gång skrivits in i budgetpropositionen.
            Eftersom utskottet och riksdagen inte bemött vårt förslag i sak
            upprepar vi vårt krav om att regeringen ska utreda villkoren för
            att överföra finansieringen av Sjöfartsverkets verksamhet till
            statsbudgeten. Detta ska ges regeringen till känna.
          </p>
          <head type="h2" xml:id="i-JtjexAHpZVzzBMJsrHQuKy">
            5.2 Hamnar
          </head>
          <p xml:id="i-MrG53jLNMSneSTXZhUmExV">
            Sveriges långa kust med alla dess hamnar är en stor fördel från
            kommunikationssynpunkt och möjliggör en utvecklad sjöfart. Dagens
            sjöfart kännetecknas av långa frakter av gods som har lågt varuvärde.
            Den största delen av styckegodshanteringen har sedan 1950- och
            1960-talen övergått till lastbil. Men sjötransporter skulle kunna
            bidra till att fler transporter flyttas över från vägtrafiken.
            Då krävs dock en annan inriktning av politiken.
          </p>
          <p xml:id="i-5ub1a3Q2YRxEKavWNVRP8G">
            I propositionen Moderna transporter enades samarbetspartierna,
            v, mp och s, om att tillsätta en utredning som skulle peka ut
            strategiska hamnar. Enligt samma proposition sägs även att det
            ska göras en översyn för hur s.k. kombiterminaler kan byggas upp
            runt om i landet. Dessa två utredningar kommer i oktober att lägga
            fram sina förslag och är viktiga för att kunna skapa en god sjöfartsinfrastruktur.
            Tillsammans med Flygplatsutredningen och Banverkets och Vägverkets
            nya förslag till infrastrukturinriktning bildar utredningarna
            och deras material en helhet för infrastrukturen. Stor vikt ska
            därför läggas vid det samlade resultatet från alla utredningar
            och infrastrukturförslag inom transportsektorn. Regeringen bör
            därför återkomma med ett förslag till strategiska hamnar och utbyggnad
            av kombiterminaler i samband med att propositionen om ny infrastrukturinriktning
            för 20102019 presenteras. Detta bör riksdagen som sin mening ge
            regeringen till känna.
          </p>
          <p xml:id="i-VX2Xf5dPbgTcXvuDMxJMrf">
            Som vi beskrivit ovan är Östersjön ett skyddat område. Det för
            även med sig att de enskilda länderna på olika sätt använder sig
            av lagstiftning och ekonomiska styrmedel för att minimera miljöpåverkan.
            Dagens farledsavgifter är ett exempel på ett bra styrmedel eftersom
            avgiften är miljödifferentierad. Kanske finns det behov av att
            göra en översyn så att de kan bli ännu mer träffsäkra. Men vi
            behöver även miljödifferentiera hamnavgifterna för att ytterligare
            minska miljöbelastningen. Alla hamnar, även de på västkusten,
            bör ta ut hamnavgifter som är mer miljöstyrande, vilket vi även
            föreslog i motion 2006/07:T304. Trafikutskottet (betänkande 2006/07:TU9)
            avvisade förslaget med följande motivering:
          </p>
          <p xml:id="i-UA3tYarj5dRAukk4Xz6HKz">
            I sammanhanget vill utskottet påminna om att hamnarna i de allra
            flesta fall inte är statliga och att det därför inte är möjligt
            för staten att föreskriva hur avgifter ska tas ut eller vara utformade.
          </p>
          <p xml:id="i-MmLourdtqfmNpf8Yk3Vc2J">
            Vi är väl medvetna om det, men det är riksdagen som beslutar
            om lagstiftning i Sverige, och finner riksdagen att det är väsentligt
            att hamnarna inför miljödifferentierade avgifter kan naturligtvis
            riksdagen fatta ett sådant beslut. Vill riksdagen inte styra i
            detalj, kan man överlåta till hamnarna att själva avgöra hur differentieringen
            ska ske. Regeringen bör därför ta fram ett lagstiftningsförslag
            som baseras på att alla hamnavgifter ska vara differentierade
            efter fartygstrafikens miljöpåverkan. Detta bör riksdagen som
            sin mening ge regeringen till känna.
          </p>
          <head type="h2" xml:id="i-Kv8mkHSkaeQLLti9JDDJt">
            5.3 Södertälje kanal
          </head>
          <p xml:id="i-HbuGgbATEC4LPNdgUrtRbU">
            I Sverige finns vissa behov av nyinvesteringar i bl.a. slussar.
            Sverige har idag bara två inre vattenvägar av större betydelse,
            Vänersjöfarten och Mälarsjöfarten. Mälarfarleden via Södertälje
            kanal förbinder Västerås och Köpings hamnar med Östersjön. I Södertälje
            finns en sluss som är 80 år gammal. Genom denna sluss passerar
            årligen 4 000 fartyg med sammanlagt 5 miljoner ton gods. För att
            kunna ta in större fartyg i Mälaren krävs en utbyggnad av slussen.
          </p>
          <p xml:id="i-22TgwnXBHXnWGGbhT2dEZi">
            En utbyggnad av slussen kan innebära att tonnaget skulle kunna
            utökas markant. Nya större båtar i Mälaren skulle öka sjöfartens
            konkurrenskraft gentemot övriga transportslag. Genomförs inte
            investeringarna minskar sannolikt sjöfartens konkurrenskraft gradvis
            och säkerheten påverkas negativt genom att båtarna som trafikerar
            Mälaren blir allt äldre. Alltmer gods skulle dessutom föras över
            till landsvägstransporter.
          </p>
          <p xml:id="i-HfBKZ29eezVpFg3MVezTey">
            För Västerås, Köping och hela Bergslagsområdet skulle detta få
            mycket negativa konsekvenser. Mälarhamnarna är viktiga för exporten
            från företagen i hela det omgivande området. Försämrade transportmöjligheter
            gör att företagen förlorar i en konkurrenssituation och tvingas
            flytta bort från området. Till hamnen i Västerås kommer bl.a.
            fartyg med alternativa energibränslen till kraftvärmeverket. Minskade
            sjötransporter innebär naturligtvis ökade landtransporter, vilket
            är tvärtmot intentionen i det miljöpolitiska transportmålet.
          </p>
          <p xml:id="i-5HThmyCFVCt7B4vUBEwhia">
            Med anledning av det ovan sagda har vi i motion 2007/08:T529
            med anledning av proposition 2007/08:1 utgiftsområde 22, föreslagit
            att det i ett första steg avsätts 70 miljoner kronor varje år
            för en utbyggnad av Södertälje kanal.
          </p>
          <p xml:id="i-TvKbJMETyehtNxLQdzx3zi">
            I motion 2006/07:T304 hade vi med ett liknade krav för Södertälje
            kanal. Trafikutskottet svarade (betänkande 2006/07:TU9) att det
            i regel inte ankommer på riksdagen att bestämma över enskilda
            projekt. Det ligger en del i utskottets ställningstagande, men
            att möjliggöra för sjöfart att ta sig in i ett så stort område
            som Mälaren kan inte anses vara knutet till ett enskilt projekt.
            Vi vidhåller därför vårt krav.
          </p>
          <head type="h1" xml:id="i-6uTfW1G1EVtuC8GUoBezmA">
            6 Gotland
          </head>
          <head type="h2" xml:id="i-XKGzwhxWVDKbt95VumSrxF">
            6.1 Bakgrund
          </head>
          <p xml:id="i-56xkEff74spFZDDdNe8en2">
            Trafikförsörjningen till och från Gotland har varit omdiskuterad
            i många år. Färjetrafiken till och från Gotland är nödvändig för
            att ön ska ha en god transportförsörjning, vilket i sin tur är
            viktigt för Gotlands invånare och näringsliv.
          </p>
          <p xml:id="i-H3NvbgWvucz9qa7HuAP4Pp">
            I början av 1970-talet reglerades färjetrafiken till och från
            Gotland. Motivet var att skapa garantier för en tillfredsställande
            åretrunttrafik. Rätten att få bedriva färjetrafik reglerades och
            staten gav ersättning till ett rederi för att det skulle finnas
            tillräckligt med trafik mellan Gotland och fastlandet. Det statliga
            engagemanget i Gotlandstrafiken syftar till att åstadkomma en
            färjetrafik som är stabil över tiden, bedrivs med ett rimligt
            utbud och som sker med fartyg som har tillfredsställande komfort
            och kapacitet.
          </p>
          <p xml:id="i-Evue57qTzTuTFsuJKViNnf">
            Bra och säkra person- och godstransporter till fastlandet med
            rimliga priser är av största vikt för gotlänningarna och de gotländska
            företagen. Det är en av förutsättningarna för en positiv utveckling
            av Gotland. Tidtabellen måste vara långsiktigt förutsägbar. Plötsliga
            förändringar av tidtabellen är samma sak som att vägarna till
            och från Stockholm stängs av under en viss tid. Men det handlar
            inte enbart om gotlänningarnas behov utan lika mycket om behoven
            hos dem som planerar konferenser, turistresor eller högskolans
            utveckling. För dessa aktiviteter krävs ofta lång framförhållning.
          </p>
          <head type="h2" xml:id="i-NFj5L1mmgDwabrYz1aWMXU">
            6.2 Överför ansvaret till Vägverket
          </head>
          <p xml:id="i-KUqY8dRha6LoJhNXBpRDk6">
            Upphandling som resulterar i nya avtal och nya operatörer innebär
            ingen trygg förutsättning för trafiken. I september 2005 ställdes
            frågan på sin spets när Rikstrafiken aviserade indragna turer
            och höjda priser för att klara avtalet med Destination Gotland
            AB. Det löstes genom att extra medel tillfördes Rikstrafiken.
            Vänsterpartiet anser emellertid att den enda riktiga och långsiktigt
            hållbara lösningen på Gotlandstrafiken är att sjötrafiken till
            och från Gotland betraktas som ett statligt ansvar och att sjövägen
            får samma status som vilken riksväg som helst. Gotland kan inte
            leva och utvecklas positivt om man inte kan lita på att trafiken
            till och från ön har en långsiktig regelbundenhet. Det statliga
            ansvaret bör därför ligga på Vägverket, som redan i dag har hand
            om annan färjetrafik som ses som en förlängning av andra vägar.
          </p>
          <p xml:id="i-NRPgo3d32PTd6se1y9rov1">
            Vi föreslog ovanstående i motion 2006/07:T330 varpå trafikutskottet
            (betänkande 2006/07:TU4) svarade att Några ändringar av rådande
            ordning, där trafiken upphandlas av Rikstrafiken är enligt utskottets
            mening inte motiverad i dagsläget. Utskottet bemötte således inte
            förslaget i sak. Regeringen bör skyndsamt återkomma till riksdagen
            med ett förslag om hur staten kan överta ansvaret för Gotlandstrafiken
            genom att den flyttas över till Vägverket. Detta bör riksdagen
            som sin mening ge regeringen till känna.
          </p>
          <head type="h2" xml:id="i-AnaB6t2JZmSmCsxP8tgSnX">
            6.3 Inför ett vägpris till Gotland!
          </head>
          <p xml:id="i-MDDfFXRVdKZ5BHPu7Uivyx">
            Utgångspunkten bör vara att gotlänningarna ska kunna åka till
            Stockholm och åter på samma dag. Det innebär att målet måste vara
            dagliga avgångar året runt och att det finns tillgång till snabba
            färjor med högt ställda miljökrav som inom rimlig tid kan ta resenärer
            till fastlandet. Med tanke på den stora påfrestning Östersjön
            redan utsätts för är det viktigt att sjötrafiken till och från
            Gotland använder teknik som i möjligaste mån reducerar utsläpp
            till vatten och luft. Detta ska vara en utgångspunkt när man väger
            hastigheten på båtarna i förhållande till deras miljöpåverkan.
            Detta är betydelsefullt oberoende av om det är Rikstrafiken som
            upphandlar trafik eller om det är staten som bedriver verksamheten.
          </p>
          <p xml:id="i-K6bRL1aLxQsPhg78kHfBQv">
            Kostnaderna för person- och godstrafik borde jämställas med kostnader
            för motsvarande sträcka på fastlandet enligt det synsätt som redovisas
            av organisationen Vägpris.nu. Den föreslår att en resa till Gotland
            ska motsvaras av de rörliga kostnaderna för att framföra en personbil.
            Låt oss anta att den rörliga kostnaden för att framföra en personbil
            är ca 18 kr/mil i 2007 års penningvärde. Utifrån dagens antal
            passagerare kan man komma fram till att en kostnad för en enkel
            resa (baserad på 18:-/mil + de antal passagerare som färdas idag
            till Gotland + ett snittavstånd) till Gotland då skulle hamna
            på ca 252:-/enkel resa per bil.
          </p>
          <p xml:id="i-XszZ3nSQjhL9YqWyRC2HXA">
            Det finns en rad öar i Sverige som har fasta förbindelser eller
            vägfärjor och där staten idag finansierar underhåll och drift
            för överfart till dessa öar. Vår grundprincip är att det inte
            ska vara av någon avgörande betydelse att Gotland befinner sig
            längre bort från fastlandet än andra svenska öar. Vi gav därför
            i april 2006 riksdagens utredningstjänst ett uppdrag att räkna
            på vad ett förslag till vägpris skulle betyda samhällsekonomiskt
            och statsfinansiellt. Resultatet från riksdagens utredningstjänst
            visar att statens nettokostnader skulle bli ca 220 miljoner kronor
            om man inför ett system som påminner om Vägpris.nu:s förslag.
            Vi vill att regeringen utreder och till riksdagen lämnar förslag
            till en konkret utformning och finansiering utifrån principen
            om ett vägpris till Gotland. Detta bör riksdagen som sin mening
            ge regeringen till känna.
          </p>
          <p xml:id="i-SdUJz6HVkwCV7tkWFPNn3b">
            I motion 2006/07:T330 framförde vi ett liknade krav om vägpris
            till Gotland. Trafikutskottet (betänkande 2006/07:TU4) bemötte
            inte med ett ord själva förslaget, vilket gör att vi nu alltså
            upprepar vårt krav.
          </p>
          <p xml:id="i-UsRcLmMoXYq9LMJRUqPuSv">
            För att möjliggöra att ett sådant förslag kan införas redan 2008,
            avsätter vi i motion 2007/08:T529 med anledning av proposition
            2007/2008:1 utgiftsområde 22, en summa av 220 miljoner kronor
            till Gotlandstrafiken fr.o.m. år 2009.
          </p>
          <head type="h1" xml:id="i-GJogBePkPa8bjGjf2JBWc">
            7 Fritidsbåtar
          </head>
          <p xml:id="i-2MCDLCm4te3rRB2NY6H63S">
            Båtlivet har förändrats under senare år. Alltfler båtar blir
            snabbare och har större motorstyrka. Vi anser att det är särskilt
            angeläget att få till stånd en större säkerhet på sjön när det
            gäller de snabbgående båtarna. Det är mot bakgrund av detta vi
            vill införa ett förarbevis för vissa större och snabbgående fritidsbåtar
            samt inrätta ett båtregister.
          </p>
          <p xml:id="i-2vHBprZEQaqqFrh4Kaw553">
            Vänsterpartiet anser att fritidsbåtar, precis som vägtrafikfordon,
            bör betala för den kostnad som de medför vad gäller sjöräddning,
            haverier, miljöpåverkan osv. Båtar har dock ingen fordonsskatt
            såsom personbilar har, trots att det är belagt med kostnader att
            upprätthålla infrastruktur och sjösäkerhet. Vi anser därför att
            det ska införas en båtskatt för fritidsbåtar.
          </p>
          <p xml:id="i-FUaR1Uw4HQHt5Byi2M2ay8">
            En sådan skatt kan finansiera dels fritidsbåtarnas andel av infrastrukturkostnaderna,
            dels en sänkning av alkylatbensin. För tillfället arbetar en intern
            utredning inom Näringsdepartementet med att se över hur man kan
            införa båtkörkort och upprätta ett båtregister. En förutsättning
            för en båtskatt är att det finns ett båtregister. En proposition
            angående körkort och register kan vara klar senast i september
            2008, vilket betyder att en båtskatt tidigast kan införas fr.o.m.
            januari 2009. Regeringen bör därför ta fram ett lagförslag till
            båtskatt som kan gälla från och med den 1 januari 2009. Detta
            bör riksdagen som sin mening ge regeringen tillkänna.
          </p>
          <head type="h2" xml:id="i-MrU39F4mGcah9xujvxQUgk">
            7.1 Handelssjöfarten betalar för fritidsbåtar
          </head>
          <p xml:id="i-VhE8AX6GJ4pBkR9tmwQ4Tx">
            Idag är det handelssjöfarten som helt betalar och står för kostnader
            för infrastrukturen inom sjöfarten. Fritidsbåtar betalar ingenting
            för underhåll av farleder eller sjösäkerhetsanordningar. Utifrån
            underlag från Sjöfartsverket kan fritidsbåtarnas andel av sjöfartens
            kostnader uppskattas till 218 miljoner kronor. Summan är uppdelad
            på
          </p>
          <list style="ul">
            <item xml:id="i-S9DAAEJ15LjFWew2zQ2FjB">
              drift och underhåll farleder (18 mnkr)
            </item>
            <item xml:id="i-2698Hvef37ELcuMUaaFuJU">
              drift och underhåll sjösäkerhetsanordningar (13 mnkr)
            </item>
            <item xml:id="i-KTuCLeLgsxKmUEwCREFS1R">
              underhåll av kanaler som ej nyttjas av handelssjöfarten (10 mnkr)
            </item>
            <item xml:id="i-8vJoRjjaazNRKe4GW76nGt">
              sjöräddningskostnader (177 mnkr).
            </item>
          </list>
          <p xml:id="i-Uv95KGGFuFuAWqmAJvhJpZ">
            En båtskatt på fritidsbåtar skulle kunna finansiera de kostnader
            som idag betalas av handelssjöfarten. Vilka båtar som skulle bli
            föremål för beskattning måste utredas närmare, men en grov uppskattning
            om antal och kostnader kan ändå göras. I nedanstående tabell framgår
            hur fördelningen av båttyper såg ut 2004. Tabellen är hämtad från
            SCB:s båtlivsundersökning från 2004. Det är inte rimligt att mindre
            båttyper berörs av båtskatten eftersom deras påverkan är så marginell.
            Det är kategorierna 48 här nedan som kan anses vara aktuella för
            beskattning.
          </p>
          <p xml:id="i-CuDnWxQ3YgL6Wy8EJ111D3">
            Summerar man kategorierna 48 (se tabell) blir det 370 000 båtar
            som ska finansiera 218 miljoner kronor, vilket betyder en genomsnittlig
            summa på 582 kr per båt och år. Det är dock rimligt att på något
            sätt differentiera avgiften beroende på storlek och motorstyrka,
            men den avgränsningen får bli föremål för mer noggrann utredning.
            Ett tänkt intervall kan vara mellan 200 och 1 000 kr.
          </p>
          <table>
            <row xml:id="i-EWUcH6x9dxGWK48919jFSj">
              <cell>
                Båttyp
              </cell>
              <cell>
                Antal
              </cell>
              <cell>
                Andel
              </cell>
            </row>
            <row xml:id="i-JqWnybrdTyK8BT3yc6bcYF">
              <cell>
                1. Kanadensare/kajak
              </cell>
              <cell>
                41 000
              </cell>
              <cell>
                5,7 %
              </cell>
            </row>
            <row xml:id="i-GTSpQ2LL5BSdegyeZ5LWSf">
              <cell>
                2. Jolle, eka, roddbåt utan motor
              </cell>
              <cell>
                146 000
              </cell>
              <cell>
                20,3 %
              </cell>
            </row>
            <row xml:id="i-NNDfaSaAPMZYesFs8G2Jnq">
              <cell>
                3. Öppen båt med motor under 10 hk
              </cell>
              <cell>
                161 000
              </cell>
              <cell>
                22,4 %
              </cell>
            </row>
            <row xml:id="i-HYiZ1fhbr8RzKXUJdo5kqL">
              <cell>
                4. Motorbåt med motor på minst 10 hk, ej övernattningsbar
              </cell>
              <cell>
                200 000
              </cell>
              <cell>
                27,9 %
              </cell>
            </row>
            <row xml:id="i-QM73aVQn8xJF6Zhabv7tNX">
              <cell>
                5. Ruffad motorbåt avsedd för övernattning
              </cell>
              <cell>
                83 000
              </cell>
              <cell>
                11,6 %
              </cell>
            </row>
            <row xml:id="i-LHFxzgHJCY4MSGwvDUUjTi">
              <cell>
                6. Segelbåt eller segeljolle, ej övernattningsbar
              </cell>
              <cell>
                23 000
              </cell>
              <cell>
                3,2 %
              </cell>
            </row>
            <row xml:id="i-Deem3yvw1vwJg1bLgR5eTg">
              <cell>
                7. Segelbåt med möjlighet till tillfällig övernattning
              </cell>
              <cell>
                9 000
              </cell>
              <cell>
                1,3 %
              </cell>
            </row>
            <row xml:id="i-4WsPhktEvLzzgkj4NsPC1f">
              <cell>
                8. Ruffad segelbåt eller motorseglare avsedd för övernattning
              </cell>
              <cell>
                55 000
              </cell>
              <cell>
                7,7 %
              </cell>
            </row>
            <row xml:id="i-AKnfQj4PnsELxDtpxgeUJo">
              <cell>
                Totalt
              </cell>
              <cell>
                718 000
              </cell>
              <cell>
                10 %
              </cell>
            </row>
          </table>
          <p xml:id="i-EtRAAxUKaqESMEsSgZ1viJ">
            Källa: SCB, Båtlivsundersökningen, 2004.
          </p>
          <p xml:id="i-83HjDMUakq2RsZfQio27Rd">
            Den ökade statliga intäkten på 218 miljoner kronor ska användas
            för att öka anslaget till Sjöfartsverket. Verket ska använda delar
            av intäkten till den del av sjöräddningen som berör fritidsbåtar
            men också till att sänka farledsavgifterna för handelssjöfarten
            motsvarande den summa som fritidsbåtarna anses stå för när det
            gäller drift och underhåll av farleder och sjösäkerhetsanordningar.
            I motion 2007/08:T529 föreslår vi att Sjöfartsverket tillförs
            218 miljoner kronor fr.o.m. 2009.
          </p>
          <head type="h2" xml:id="i-Fgnv5EvWUUKUARCMo1AUU">
            7.2 Mer alkylatbensin
          </head>
          <p xml:id="i-DVbZDVuWWpE9Uc29hBCaTt">
            Ett ökat antal fritidsbåtar leder till en ökad belastning på
            havsmiljön. De flesta utombordsmotorer är av 2-taktstyp och står
            för en del av den toxiska belastningen på hav och sjöar. Alkylatbensin
            minskar utsläppen av polyaromatiska kolväten (PAH) med 8090 %
            och kväveoxider med cirka 3060 %. Enligt flera forskare kan PAH:er
            vara en grupp av organiska föroreningar som har stor påverkan
            på livet i haven. Avgaserna från utombordarna stannar till cirka
            hälften i vattnet, resten tillförs atmosfären. Beräkningar visar
            att av utsläpp av kolväten från båtar på svenskt område kan härledas
            med 2 000 ton till handelssjöfarten och 7 000 ton till fritidsbåtar.
            Det är alltså fritidsbåtarna som dominerar utsläppen.
          </p>
          <p xml:id="i-Fmb5vBxD7qD5Z2KQc3Y1cx">
            En övergång till alkylatbensin minskar utsläppen av PAH, bensen,
            kväveoxider och andra ämnen till vatten och luft. Samtidigt minskar
            människans exponering av dessa ämnen. Åtgärden bedöms ha betydelse
            för att nå miljökvalitetsmålen Hav i balans, Levande kust och
            skärgård samt Giftfri miljö.
          </p>
          <p xml:id="i-Rf8u6hnGKfMoH46APxCCKi">
            Alkylatbensin används dock endast i liten utsträckning, vilket
            i princip beror på två orsaker. För det första finns alkylatbensin
            på pump endast lättillgängligt i vissa delar av landet, framför
            allt i Stockholms skärgård. I övriga landet är konsumenterna hänvisade
            till inköp av bränslet i dunkar till ett mycket högre pris. För
            det andra är efterfrågan mycket svag i de områden där den är lättillgänglig.
            De flesta båtägare känner inte till alkylatbensinens stora förtjänster.
          </p>
          <p xml:id="i-TPiN4J5HJXJfiyfYtHUJtj">
            Det är viktigt att påverka konsumenters attityd och Sjöfartsverket
            arbetar med en informationsstrategi för att åtgärda detta. Men
            vi ser att det även finns ett behov av att använda ekonomiska
            styrmedel för att öka användningen av alkylatbensin. Vi vill därför
            sänka skatten på alkylatbensin med 1 kr. Det skulle enligt riksdagens
            utredningstjänst betyda ett skattebortfall med 25 miljoner kronor.
            I motion 2007/08:Fi276 föreslår vi att skatten på alkylatbensin
            sänks med 1 kr fr.o.m. den 1 januari 2009.
          </p>
          <p xml:id="i-UJXoH9qRBGWbFvXFpc7yaJ">
            Detta kan finansieras och skattväxlas genom att man lägger på
            ytterligare ett belopp på vår föreslagna båtskatt. Det skulle
            då bara beröra motorbåtar med en motor som överstiger 10 hk. Det
            finns enligt tabellen ovan ca 280 000 båtar i den kategorin, vilket
            betyder en genomsnittlig avgift på 83 kr för kategorierna 4 och
            5.
          </p>
          <p xml:id="i-CqpjSEDFiqFB2bjgmwtTak">
            Vårt förslag under 7.17.3 i sammanfattning:
          </p>
          <list style="ul">
            <item xml:id="i-LvPKHuo1ogR5AdJ4vQRqLB">
              Fritidsbåtar i kategori 45 får en genomsnittlig båtskatt på 665
              kr (582 + 83) per år och båt.
            </item>
            <item xml:id="i-BBpCg3HusCsrLLntEXtipt">
              Fritidsbåtar i kategori 68 får en genomsnittlig båtskatt på 582
              kr per år och båt.
            </item>
            <item xml:id="i-KvVift2i11aoPZJXKYpvt4">
              Den genomsnittliga båtskatten differentieras så att större och
              motorstarka båtar får en högre nivå, medan mindre och motorsvaga
              båtar ges en lägre båtskatt. Ett tänkbart intervall för båtskatten
              kan ligga mellan 200 och 1 000 kr.
            </item>
            <item xml:id="i-5dzAuPEZWom1WpEFxopVG8">
              Statens intäkter från den nya båtskatten uppgår till 243 miljoner
              kronor (218 + 25).
            </item>
            <item xml:id="i-BQkUzHHRJjSaZY7tRGTCXz">
              Sjöfartsverket ges ett ökat anslag på 218 miljoner kronor, som
              används dels till fritidsbåtarnas andel av sjöräddningen, dels
              till sänkta farledsavgifter för handelssjöfarten.
            </item>
            <item xml:id="i-QQioXEt5S4z63e6ckNsUGZ">
              Alkylatbensinen sänks med 1 kr litern, vilket motsvarar en minskad
              intäkt för statskassan med 25 miljoner kronor.
            </item>
          </list>
          <head type="h2" xml:id="i-6QvWcHnH9t7fqZ9wQ4RcUQ">
            7.3 Minska riskerna med båtbottenfärger
          </head>
          <p xml:id="i-Du265o6466oLKYHgZdkF5G">
            De flesta av dagens båtbottenfärger är konstruerade att giftiga
            ämnen sprids i havet. Utveckling av alternativ pågår. Trots förbud
            förekommer det fortfarande användning av produkter med sådana
            ämnen i Östersjön. För att minska de risker som vissa båtbottenfärger
            utgör för miljön bör ytterligare åtgärder vidtas. Sverige ska
            verka pådrivande inom EU för att begränsa användningen av de färger
            som innehåller skadliga antifoulingbiocider.
          </p>
          <p xml:id="i-JtFg6N3cquLqzkK3E48Jbh">
            Informationssatsningar behöver göras för att främja en regelmässigt
            korrekt hantering av båtbottenfärger och främja övergång till
            mindre miljöpåverkande färger eller andra system för rengöring
            av båtbottnar. En skärpt kontroll av försäljningen av fysikaliskt
            verksamma färger och inspektionsprojekt gentemot företag som saluför
            fysikaliskt verkande beväxningsskydd för båtbottnar pågår. När
            detta är utvärderat ska en bedömning göras av vilka övriga åtgärder
            som kan vara aktuella. Åtgärderna genomförs under åren 20062009.
            Målet är att de långsiktiga riskerna med särskilt giftiga beväxningsskydd
            för båtbottnar minskar samt att spridningen av ämnen med hög risk
            för hälsa och miljö begränsas. Fritidsbåtägarna ska så snart som
            möjligt kunna övergå till väl fungerande produkter som har minimal
            inverkan på havsmiljön. Resursbehovet uppskattas till mellan 1
            och 2 tjänster under en treårsperiod, något som ingår i Kemikalieinspektionens
            äskande till regeringen för perioden 20072009. Detta motsvarar
            2 miljoner kronor per år, vilket Vänsterpartiet vill tillgodose
            i enlighet med förslaget i motion 2007/08:Fi276 med anledning
            av proposition 2007/08:1.
          </p>
          <head type="h1" xml:id="i-83iH4cjQC8Em1D4GP8GWLK">
            8 Bättre arbetsförhållanden på sjön
          </head>
          <head type="h2" xml:id="i-FkKpGbZqra5NoknxE2F9gg">
            8.1 Social dumpning
          </head>
          <p xml:id="i-6HvgdDgDYD4927EEScXjsY">
            Den svenska kusten trafikeras fortfarande av bekvämlighetsflaggade
            fartyg som bedriver otillbörlig konkurrens mot svensk sjöfart.
            Ett fartyg med s.k. fiffelflagg innebär ofta undermåligt tonnage,
            hög olycksstatistik och lågkostnadsbesättningar med dåliga anställningsförhållanden.
            Fiffeltonnaget är ofta de största miljöbovarna med oljeutsläpp
            och dylikt.
          </p>
          <p xml:id="i-BfjbXMmmuTvAZssvku4z1Z">
            Svensk sjöfart ska inte konkurrera genom social dumpning eller
            undermåligt tonnage. Istället ska Sverige satsa på kvalitet med
            moderna, miljöanpassade och effektiva fartyg samt välutbildade
            besättningar.
          </p>
          <head type="h2" xml:id="i-Fsog7KFZonK2PhMQCE3XB5">
            8.2 Kränkningar av integriteten
          </head>
          <p xml:id="i-D6ZsoS2uTfB4EtGpr2gRyh">
            I samband med regeringens proposition 2003/04:106 lämnade vi
            ett antal förslag till ändringar i lagen om sjöfartsskydd. Reglerna
            om sjöfartsskydd syftar till att skydda sjöfartssektorn mot grova
            våldsbrott, bl.a. terrorism. Reglerna är en direkt följd av händelserna
            i USA den 11 september 2001 och innebär att rederier, fartyg och
            hamnanläggningar ska samarbeta i syfte att upptäcka och bedöma
            hot i form av brottsliga handlingar mot sjöfartssektorn.
          </p>
          <p xml:id="i-R72HySR5icpsbVF7beE5U3">
            Händelserna den 11 september har förändrat samhället markant.
            I paniken och hysterin som följde har åtgärder vidtagits och nya
            lagar och förordningar snabbt arbetats fram och dessa har fått
            oväntade och negativa följder för grupper av människor. De begränsar
            också den enskilda människan och gör vårt samhälle mer slutet
            och kontrollerande. Vänsterpartiet menar att en sådan utveckling
            måste hejdas. I jakten på terrorister, eller för att förebygga
            brott, får inte rättssäkerheten för den enskilda människan offras.
          </p>
          <p xml:id="i-EJoVoR6cPv1njioJX5Ssmn">
            Vår kritik mot kroppsvisitering, undersökning av sjömännens rum/hem
            och inskränkningarna i rörelsefrihet kvarstår och det vi framförde
            i motionen med anledning av proposition 2003/04:106 är fortfarande
            aktuellt.
          </p>
          <head type="h2" xml:id="i-HTyWWRhLqEFDyGfSVitCqc">
            8.3 Intendenturpersonal
          </head>
          <p xml:id="i-4YbigVnjWsp95LRgaNDegm">
            I regeringens proposition 2006/07:31 Lättnader i mönstringen
            av intendenturpersonal föreslogs att regeringen skulle kunna meddela
            föreskrifter om undantag från mönstringslagens tillämpning för
            annan sjöpersonal än däcks- och maskinpersonal samt telegrafister,
            dvs. för intendenturpersonal. De säkerhetsaspekter som mönstringen
            tillgodoser även för intendenturpersonal föreslogs i stället kunna
            tillförsäkras genom att regeringen får meddela föreskrifter om
            vad som ska gälla för den personal som undantas från lagens tillämpning.
          </p>
          <p xml:id="i-XkH65793qE51Yk9WVZaNae">
            Den viktigaste utgångspunkten för regeringens förslag till ändringar
            av mönstringsregler var kostnadsskäl. Ändringen riskerar att gå
            ut över säkerheten. Förvisso vill regeringen att intendenturpersonal
            även i fortsättningen ska genomföra hälsoundersökning av syn och
            hörsel. Men vi är oroade för att detta inte är tillräckligt för
            att garantera en hög säkerhet ombord. Idag ingår alla, även intendenturpersonal,
            i ett fartygs säkerhetsorganisation. Genom mönstringen får man
            vetskap om var någonstans i säkerhetsorganisationen en person
            ska placeras för att skapa en så säker och bra organisation som
            möjligt.
          </p>
          <p xml:id="i-92W9HTRBYViK1UB9y851E">
            Mönstringen kan alltså inte ersättas av en hälsoundersökning
            genom kontroll av syn och hörsel, utan mönstringen ska ses som
            ett viktigt verktyg för att garantera en hög säkerhet till sjöss.
            Genom att alla personalgrupper genomgår mönstring tydliggör man
            även sammanhållningen av de olika personalgrupperna och det skapas
            därmed inte något A- respektive B-lag på varje fartyg. Vi anser
            att mönstringsplikt för intendenturpersonal garanterar en hög
            sjösäkerhet och vår kritik mot regeringens ändring kvarstår därför.
          </p>
          <head type="h1" xml:id="i-7ntQocxhHXHomxggfgr2VS">
            9 En jämställd sjöfart
          </head>
          <p xml:id="i-78TvJLsfssE8M3mqECZJLn">
            Det transportpolitiska delmålet för jämställdhet lyder:
          </p>
          <p xml:id="i-WrPfhhcCkegYNGe4LsD2Ax">
            Målet skall vara ett jämställt transportsystem, där transportsystemet
            är utformat så att det svarar mot både kvinnors och mäns transportbehov.
            Kvinnor och män skall ges samma möjligheter att påverka transportsystemets
            tillkomst, utformning och förvaltning och deras värderingar skall
            tillmätas samma vikt.
          </p>
          <p xml:id="i-Ao4MEKkcRG36rPLLczDtKm">
            Dessutom har regeringen tidigare i regleringsbreven till trafikverken
            lagt till en mening som lyder:
          </p>
          <p xml:id="i-4aN1tbXv8aNoHNaVNENUuN">
            Målet är en jämn fördelning av makt och inflytande mellan kvinnor
            och män inom respektive transportområde.
          </p>
          <p xml:id="i-DV2CAQZfneaXgkDVCSRoLJ">
            Statens institut för kommunikationsanalys (Sika) menar i en utvärdering
            att bristen på kunskap och data fortfarande är stor, vilket gör
            det svårt att följa upp delmålet om jämställdhet. Tillexempel
            redovisar samtliga trafikverk resmönstren hos män respektive kvinnor,
            men inget av verken, inte heller Sjöfartsveket, har några analyser
            om de bakomliggande orsakerna till dessa resmönster. Det går därför
            inte att avgöra om kvinnors och mäns intressen tillgodoses i lika
            stor utsträckning.
          </p>
          <p xml:id="i-4F2injwrQ7XBPrCzcTQ9VW">
            Sjöfartsverket är dessutom det enda trafikverk som inte redogör
            för hur fördelningen av dem som medverkat i beslutande arbetsgrupper
            ser ut. Könsrepresentationen i styrelser och ledning hos Sjöfartsverket
            är oförändrad, vilket är beklagligt. Sjöfartsverket bekräftar
            att transportsektorn fortfarande är en mansdominerad sektor.
          </p>
          <p xml:id="i-XSibc9nGvMcnzixXbk8iyY">
            Sika skriver:
          </p>
          <p xml:id="i-Pw81XSe1cWunGQi42LYBT">
            På Sjöfartsverket respektive Luftfartsstyrelsen finns t.ex. endast
            en enda person som arbetar med jämställdhetsfrågor, och då utgör
            jämställdhetsfrågor endast ett av flera arbetsområden som dessa
            personer arbetar med Troligen återspeglar resurstilldelningen
            inte det relativa behovet mellan de olika delmålen, utan är snarare
            ett resultat av att det på beslutande nivå inte tillmäts så stor
            betydelse. Denna inställning försvårar naturligtvis jämställdhetsarbetet
            både på det egna verket och i respektive sektor.
          </p>
          <p xml:id="i-52GLGybYBvR6tkyvKtc5MX">
            Vi påpekade ovanstående i motion 2006/07:T304 och föreslog att
            regeringen i regleringsbrev skulle tydliggöra för Sjöfartsverket
            att jämställdhetsmålet ska ha lika stor prioritet som övriga transportpolitiska
            delmål. Trafikutskottet (betänkande 2006/07:TU1) svarade:
          </p>
          <p xml:id="i-3wmTRHw1uYwqLvCoVjrZP4">
            Med anledning av de motionsförslag som väckts bl.a. om målen
            inom transportpolitiken vill utskottet hänvisa till det förutskickade
            transportpolitiska utvecklingsarbetet. Utskottet utgår ifrån att
            regeringen noga prövar olika framtidsfrågor vid översynen av de
            transportpolitiska målen. I avvaktan på resultatet av detta arbete
            bör de nu aktuella motionerna inte föranleda riksdagen någon åtgärd.
          </p>
          <p xml:id="i-8C26nLDzkh4sMtgXaQYtqm">
            Utskottet vill alltså vänta in regeringens översyn av de transportpolitiska
            målen. Det är i sig kanske inte är oroande, men det är ändå svårt
            att förstå varför Sjöfartsverket inte ska beakta ett av sex transportpolitiska
            delmål. Möjligen skulle det vara förståeligt om det är så att
            regeringen avser att ta bort jämställdhetsmålet inom trafiksektorn.
            Men om utskottsmajoriteten anser att jämställdhetsfrågorna inom
            trafiksektorn är viktiga, finns ingen som helst anledning att
            vänta in översynen. För oberoende översyn avser väl ändå regeringen
            ha kvar krav om jämställdhet inom sektorn? Vi vill därför vidhålla
            vårt krav. Regeringen bör i regleringsbrev till Sjöfartsverket
            kraftigt tydliggöra vikten av att jämställdhetsmålet ska ha lika
            stor prioritet som övriga transportpolitiska delmål. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Aohu48EYddNQQggTjMKW5G">
              Peter Pedersen (v)
            </item>
            <item xml:id="i-X6egkCJKuh83omYKoHX8Zg">
              Ulla Andersson (v)
            </item>
            <item xml:id="i-HX1a77ffC1dRvLPpbBwYXy">
              Marie Engström (v)
            </item>
            <item xml:id="i-NDmseV4GVRZtRiDVwuWsWT">
              Wiwi-Anne Johansson (v)
            </item>
            <item xml:id="i-VGYKnwRcwMZqqC3vpPh6dj">
              Jacob Johnson (v)
            </item>
            <item xml:id="i-17VW9dkSRDGm8BHvoKBndn">
              Kent Persson (v)
            </item>
          </list>
        </div>
      </div>
    </body>
  </text>
</TEI>
