<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00821">
  <teiHeader>
    <fileDesc>
      <titleStmt>
        <title>Socialtjänst och barnfrågor</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:821 av Carina Ståhl Herrstedt m.fl. (SD)</title>
          <idno type="rdwebb">H702821</idno>
          <rs type="number">821</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702821/text</ref>
          <ref type="dokument_url_html">http://data.riksdagen.se/dokument/H702821</ref>
          <ref type="dokumentstatus_url_xml">http://data.riksdagen.se/dokumentstatus/H702821</ref>
          <ref type="docx">http://data.riksdagen.se/fil/C009D60F-EF61-4EB7-96EA-50FB1D53573B</ref>
          <ref type="pdf">http://data.riksdagen.se/fil/124CFCA2-3D84-42B7-9397-9BB859171784</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-24YT45wLfdELFqRXRPy4he" type="signed"/>
        <correspContext corresp="i-24YT45wLfdELFqRXRPy4he">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-6CDBu9cGS7gf8ZVfBc8qEk"/>
        </correspContext>
        <correspAction xml:id="i-DGDywdQQJ97SoToGSAGvNz" type="submitted">
          <date when="2019-10-01"/>
          <time when="08:24:47"/>
        </correspAction>
        <correspAction xml:id="i-WpsDrnVC1BjymnA9aoiskS" type="reviewed">
          <date when="2019-10-01"/>
          <time when="09:50:55"/>
        </correspAction>
        <correspAction xml:id="i-XmNvQYXptve6gKKfE34KR5" type="referred">
          <date when="2019-10-11"/>
        </correspAction>
        <correspAction xml:id="i-4yfYWc4wsbEaq2xGb75ZZ8" type="assigned">
          <date when="2021-06-15"/>
          <time when="13:59:05"/>
        </correspAction>
        <correspContext corresp="i-4yfYWc4wsbEaq2xGb75ZZ8">
          <ref type="assignedTo">Socialutskottet</ref>
        </correspContext>
        <correspAction xml:id="i-36KUQr2xEFiqnyM7v9VWKr" type="behandlas_i"/>
        <correspContext corresp="i-36KUQr2xEFiqnyM7v9VWKr">
          <ref type="uppgift">2019/20:CU17</ref>
          <ref type="ref_dok_id">H701CU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU17</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-99bwvhjfqf8sw4e3iLNy3q" type="behandlas_i"/>
        <correspContext corresp="i-99bwvhjfqf8sw4e3iLNy3q">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RVfSTXeJ9YniYNA154DnF1" type="behandlas_i"/>
        <correspContext corresp="i-RVfSTXeJ9YniYNA154DnF1">
          <ref type="uppgift">2019/20:JuU23</ref>
          <ref type="ref_dok_id">H701JuU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU23</ref>
          <ref type="ref_dok_titel">Ökat skydd mot hedersrelaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AWwoZE1ZLqXJfk9RCvbqCQ" type="behandlas_i"/>
        <correspContext corresp="i-AWwoZE1ZLqXJfk9RCvbqCQ">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pnf91z6Tbipi8EDZmW1ybZ" type="behandlas_i"/>
        <correspContext corresp="i-Pnf91z6Tbipi8EDZmW1ybZ">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SakZnTp3unoggeVLzxaqgB" type="motHeader">
        <div xml:id="i-L5ypC79oFrbUsP615nBnGU" type="motTitle">
          Motion till riksdagen 2019/20:821 av Carina Ståhl Herrstedt m.fl.
          (SD) Socialtjänst och barnfrågor
        </div>
      </div>
      <div xml:id="i-A7XZS37oBJddq75QmfxXzY" type="motBody">
        <div xml:id="i-PGKDDLwopabFQ1K6gisgLZ" type="motProposal" subtype="förslag">
          <head xml:id="i-HtQ2TPG593bNSUeyeaC1Er">
            Förslag till riksdagsbeslut
          </head>
          <list xml:id="i-R75TaDWzDGKrKfSyJ3gKtc" style="ol">
            <item xml:id="i-3H5fPP7f9gsc5fhNs1XPD1">
              Riksdagen ställer sig bakom det som anförs i motionen om att
              arbetsgivarna ska stärka mentorskapet och tillgången till cheferna
              för nyexaminerade socialsekreterare och tillkännager detta för
              regeringen.
            </item>
            <item xml:id="i-Lnspxr55t8TDEVKoCHUuXw">
              Riksdagen ställer sig bakom det som anförs i motionen om att
              arbetsgivarna behöver utveckla och samordna en riskbedömning inför
              besök och hotfulla situationer och tillkännager detta för regeringen.
            </item>
            <item xml:id="i-LZDyrxGBPSJa9B5hWnfVmZ">
              Riksdagen ställer sig bakom det som anförs i motionen om att
              verka för att se över ifall man även ska kunna ha larmknappar
              på strategiska platser för att snabbt få hjälp om en situation
              urartar, och detta tillkännager riksdagen för regeringen.
            </item>
            <item xml:id="i-KquTetva2MjG9RfVucsppk">
              Riksdagen ställer sig bakom det som anförs i motionen om att
              socialsekreteraren ska ha möjlighet till karriärtjänster med större
              ansvar och högre lön och tillkännager detta för regeringen.
            </item>
            <item xml:id="i-Y7pyvjDvh7PUNf6s2KgxpY">
              Riksdagen ställer sig bakom det som anförs i motionen om att
              införa socialtjänstassistenter som kan ta över och avlasta en
              del av socialsekreterarens arbetsuppgifter och tillkännager detta
              för regeringen.
            </item>
            <item xml:id="i-LT6VcNyCXLxdDDRSVG9u6H">
              Riksdagen ställer sig bakom det som anförs i motionen om att
              höja kompetenskraven för socialtjänstens personal och tillkännager
              detta för regeringen.
            </item>
            <item xml:id="i-XVTkRYw7YZFrFMkNG3HCZe">
              Riksdagen ställer sig bakom det som anförs i motionen om att
              införa legitimationskrav på myndighetsutövande medarbetare i socialt
              arbete och tillkännager detta för regeringen.
            </item>
            <item xml:id="i-mTVq3hkV4F2gapQJWpK2r">
              Riksdagen ställer sig bakom det som anförs i motionen om att
              socialtjänsten bör få en handlingsplan för att bättre kunna stödja
              och följa upp placerade barns skolresultat och tillkännager detta
              för regeringen.
            </item>
            <item xml:id="i-EGBT4B6HsM4VyNdcTMxqKa">
              Riksdagen ställer sig bakom det som anförs i motionen om att
              se över om även anmälningar som inte leder till någon åtgärd ändå
              kan registreras och användas vid framtida utredningar och tillkännager
              detta för regeringen.
            </item>
            <item xml:id="i-JXfRzpJe5U1cjEiYxeswmH">
              Riksdagen ställer sig bakom det som anförs i motionen om att
              alla hinder för kommuner att samarbeta över kommungränserna kring
              den sociala barn- och ungdomsvården bör undanröjas och tillkännager
              detta för regeringen.
            </item>
            <item xml:id="i-QTTyfMLsX9G7Q6Qw9Bxdku">
              Riksdagen ställer sig bakom det som anförs i motionen om att
              utreda möjligheten att ge barn som placerats i hem enligt socialtjänstlagen
              ett barnombud och tillkännager detta för regeringen.
            </item>
            <item xml:id="i-4mLgqgRa9Li2ENX1Mvkzw9">
              Riksdagen ställer sig bakom det som anförs i motionen om att
              utreda möjligheten att ge barnombudet för ett barn som placerats
              i hem enligt socialtjänstlagen insyn och skyldighet att rapportera
              missförhållanden gällande omkostnadsbidraget och tillkännager
              detta för regeringen.
            </item>
            <item xml:id="i-P8WrAFj6hoq6FUNPzPHird">
              Riksdagen ställer sig bakom det som anförs i motionen om att
              ifall man får försörjningsstöd ska det alltid finnas ett aktiverings-
              och prestationskrav, och detta tillkännager riksdagen för regeringen.
            </item>
            <item xml:id="i-2q2KAVSqYE3amAyYFSnpMP">
              Riksdagen ställer sig bakom det som anförs i motionen om att
              utreda och se över vad man kan göra åt att skillnaden mellan bidrag
              och lön i vissa fall kan vara mycket låg och tillkännager detta
              för regeringen.
            </item>
            <item xml:id="i-7Ri1qeKEFmJiH4YqhxNgWB">
              Riksdagen ställer sig bakom det som anförs i motionen om att
              verka för att regelverket vad gäller försörjningsstöd vid deltidsarbete
              ses över och tillkännager detta för regeringen.
            </item>
            <item xml:id="i-6RZgfpG8SoWjo83CrF5mh1">
              Riksdagen ställer sig bakom det som anförs i motionen om att
              när ett barn placerats i familjehem ska socialnämnden enligt socialtjänstlagen
              överväga överflyttning av vårdnaden när en placering pågått i
              mer än tre år, och detta tillkännager riksdagen för regeringen.
            </item>
            <item xml:id="i-eVT9dMrbFPhvLpD3EFzYP">
              Riksdagen ställer sig bakom det som anförs i motionen om att
              socialtjänstens stöd och tillsyn bör fortsätta också efter en
              vårdnadsöverflyttning och tillkännager detta för regeringen.
            </item>
            <item xml:id="i-Qt1UF4jfximFnvmT1pUXQ7">
              Riksdagen ställer sig bakom det som anförs i motionen om att
              alla som på något sätt bidrar till att ett barnäktenskap kommer
              till stånd ska bära straffansvar för detta, och detta tillkännager
              riksdagen för regeringen.
            </item>
            <item xml:id="i-Qfn1MAP5jSbiRmHSvpuFHS">
              Riksdagen ställer sig bakom det som anförs i motionen om att
              i den mån det är möjligt ska utländska medborgare utvisas ur landet
              vid straff för barnäktenskap, och detta tillkännager riksdagen
              för regeringen.
            </item>
            <item xml:id="i-512CqTtrUi6aB7oKS857mH">
              Riksdagen ställer sig bakom det som anförs i motionen om att
              verka för utökad kartläggning och fler undersökningar för att
              motverka barnäktenskap och tillkännager detta för regeringen.
            </item>
            <item xml:id="i-9GDQ2cLjjLwC5QYkyXEzs4">
              Riksdagen ställer sig bakom det som anförs i motionen om att
              regeringen bör återkomma med förslag om att socialnämnden bör
              ges rätt att besluta om utreseförbud för att skydda ett barn från
              könsstympning, tvångsäktenskap eller liknande övergrepp, och detta
              tillkännager riksdagen för regeringen.
            </item>
            <item xml:id="i-N4iEBZ9WYCm3F3rMFFLrSm">
              Riksdagen ställer sig bakom det som anförs i motionen om att
              jordbrukare och företagare i jordbrukssektorn mot ersättning ska
              kunna erbjuda kommuner och regioner grön omsorg och tillkännager
              detta för regeringen.
            </item>
            <item xml:id="i-GUE7VYWZK8Fg6Pjy91JHQX">
              Riksdagen ställer sig bakom det som anförs i motionen om stödboendeform
              som norm för äldre ensamkommande asylsökande och tillkännager
              detta för regeringen.
            </item>
          </list>
        </div>
        <div xml:id="i-LMiF4M5nM7W9XyHsksEHrK" type="motContent">
          <head xml:id="i-856uX5BtfD4f8ikFeDzdbU" type="h1">
            Motivering
          </head>
          <p xml:id="i-5AFyM3BGJavssEuQPbEqyH">
            Ett väl fungerande skyddsnät är viktigt i det svenska välfärdssamhället.
            Människor måste ges det stöd som krävs för att kunna fungera i
            samhället samtidigt som krav måste ställas på att också ta eget
            ansvar för såväl sin försörjning som livet i övrigt.
          </p>
          <p xml:id="i-8us7Z1iYWnXFGECYseoyGb">
            Socialtjänstens arbete och funktion är helt avgörande för ett
            väl fungerande samhälle och deras ansvar och uppdrag är väldigt
            omfattande. Ett av de viktiga uppdragen är att hjälpa och stödja
            barn och unga i utsatta livssituationer för att ge dem en trygg
            och säker uppväxt. Det är därför ytterst viktigt att genom stöd
            och handledning samt möjligheter till specialist- och vidareutbildning
            stärka kompetensen hos personalen i den sociala barn- och ungdomsvården.
          </p>
          <p xml:id="i-FFDHXABfJXXqcgG4ZX7z9f">
            God vård och behandling för de barn och ungdomar som av olika
            anledningar placerats utanför hemmet måste säkerställas för att
            på så sätt rusta dem för framtiden. Samhällets skyddsnät ska säkerställa
            ett tryggt liv både socialt och ekonomiskt. Inga barn eller ungdomar
            ska mot sin vilja tvingas till könsstympning eller tvångsäktenskap
            eller utsättas för andra psykiska eller fysiska övergrepp. Tydliga
            handlingsplaner måste därför tas fram för att förebygga detta
            men också handlingsplaner för hur samhället ska agera när någonting
            redan hänt.
          </p>
          <head xml:id="i-LynVksFt9mU7iudcDncnbf" type="h1">
            Den viktiga socialsekreteraren
          </head>
          <p xml:id="i-CBHTPA92ggzcmaAvw21o6j">
            Idag ställs det stora krav på socialsekreterare när det gäller
            yrkesskicklighet och erfarenhet. De fattar ofta viktiga beslut
            som påverkar människors liv och då inte sällan barns. När ett
            barn hamnar i en utsatt situation, till exempel när det handlar
            om brister i omsorg, kränkande behandling, hot eller någon form
            av våld, har kommunernas social­tjänst det yttersta ansvaret för
            att se till att barn som far illa får skydd och stöd. Det är socialtjänsten
            och socialsekreteraren som har en avgörande roll för utsatta barn.
            I deras arbetsuppgifter ingår att fatta svåra och ingripande beslut
            som kan vara livsavgörande för barnet. Erfarenhet, kontinuitet
            och förtroende är viktiga förutsättningar för arbetet. Idag är
            tyvärr personalomsättningen hög bland socialarbetare och ofta
            tvingas man ta in hyrpersonal. Många socialsekreterare funderar
            på att sluta och en del sjukskriver sig. En av fyra socialsekreterare
            lider av psykiska påfrestningar, såsom sömnbesvär (18 procent)
            samt oro och ångest (14 procent) enligt rapporten Arbetsorsakade
            besvär 2016. Samtidigt har antalet anmälningar om arbetssjukdomar
            inom yrket ökat med 123 procent mellan 2014 och 2015, visar Arbetsmiljöverkets
            arbetsskadestatistik. Socialsekreterarna anser att de har en för
            tung arbetsbelastning. Det brister i introduktion för nyutbildade
            och de nyutexaminerade socialsekreterarna får komplexa ärenden
            utan adekvat förberedelse. Socialsekreterarna anser också att
            de får för liten beredskap för hotfulla och våldsamma situationer.
            Arbetsmiljöverkets granskning från 2017 visar att trycket på socialsekre­terarna
            är extremt och att personal flyr från yrket. För att kunna rekrytera
            och behålla socialsekreterare behöver socialtjänsten vara en attraktiv
            arbetsgivare som erbjuder konkurrenskraftiga villkor. Det behövs
            ett flertal åtgärder för att stärka socialtjänstens medarbetare.
          </p>
          <p xml:id="i-WVTd3iAu429aXhL5SWJKG5">
            Det är viktigt att arbetsgivarna stärker mentorskapet för nyexaminerade
            social­sekreterare och tillgången till cheferna. Dessutom behöver
            arbetsgivarna skapa medvetenhet om, och åtgärder mot, hotfulla
            och våldsamma situationer. Mer än var tredje person inom yrket
            uppger att de blivit utsatta enligt Arbetsmiljöverkets granskning,
            men benägenheten att anmäla hot och våld är liten. Det finns en
            stor tendens att normalisera hot och våld, att ”lite får man tåla”.
            Det finns också en tendens att man skuldbelägger sig själv och
            att man tycker att man kunde ha hanterat det bättre. Socialsekreterarna
            måste få stöd och hjälp i att anmäla mer och att känna sig trygga
            i detta. Det behöver utvecklas och samordnas en riskbedömning
            inför besök och hotfulla situationer på ett helt annat sätt än
            man gör i dag. Besöksrum ska vara säkra och det ska alltid finnas
            en flyktväg om det skulle uppstå en allvarlig och hotfull situation.
            Det kan också vara aktuellt att se över ifall man även ska kunna
            ha larmknappar på strategiska platser för att snabbt få hjälp
            om en situation urartar.
          </p>
          <p xml:id="i-Hw6abspvdKzhNnDPtKAwJA">
            Socialsekreterare ska ha möjlighet till karriärtjänster där kvalificerade
            socialsekre­terare får större ansvar men också högre lön. För
            att avlasta socialsekreteraren bör det införas socialtjänstassistenter
            som kan ta över och avlasta en del av socialsekreterarens arbetsuppgifter.
            Det behöver utredas ifall man ska ställa samma legitimationskrav
            på myndighetsutövande medarbetare i socialt arbete som idag finns
            inom t.ex. medicinska yrken eller bland lärare. Lika viktigt som
            att kompetensnivån bland socialtjänstens personal höjs är det
            viktigt att dessa kontinuerligt granskas och formellt prövas i
            lämplighet. Ett legitimationskrav för socialsekreterare ökar både
            status, kompetenskrav och lämplighetsgranskning.
          </p>
          <head xml:id="i-KEpCWQagSYpPkEmTtwCmEJ" type="h1">
            Placerade barn
          </head>
          <p xml:id="i-6P71iKi6wDzawMQk3seEk2">
            Samarbetet mellan skolan, skolhälsovården och socialtjänsten
            kring barn som placerats utanför hemmet på grund av tidigare omsorgsbrist
            bör stärkas. De placerade barnen har ofta hälsoproblem och då
            specifikt psykisk ohälsa. Detta måste tas på största allvar och
            dessa barn behöver professionell hjälp direkt. Forskning visar
            att familjehemsplacerade barn har mycket höga risker för framtida
            problem som missbruk, kriminalitet och psykisk ohälsa. Det är
            därför viktigt att alla ansvariga runt barnet är medvetna och
            uppmärksamma på barn som mår dåligt. Posttraumatisk stress kan
            visa sig på olika sätt hos olika barn och kan leda till att barnet
            har svårt att minnas viktiga delar av det som hänt men också att
            de kan ta på sig skuld och känna skam. Ofta beror placerade barns
            skolmisslyckanden på den utsatthet de levt med men även luckor
            i skolgången och stress i kombination med låga förväntningar.
            Något som dock givit lovande resultat för dessa barn är i de kommuner
            där man utvecklat modeller för ett strukturerat samarbete mellan
            skola och socialtjänst kring placerade barns skolgång och där
            man systematiskt följt upp barnens kunskapsnivå. Det finns forskning
            som visar att godkända skolresultat har en stor skyddande verkan
            för dessa barn. Socialtjänsten bör få en handlingsplan för att
            bättre kunna stödja och följa upp placerade barns skolresultat.
          </p>
          <p xml:id="i-EELxnRFyYqY1bn9UjWMTAk">
            De anmälningar till socialtjänsten som leder till åtgärder är
            tillgängliga för sökning men rättsläget är oklart vad gäller de
            anmälningar som inte lett till åtgärd. Det är viktigt att rättsläget
            klargörs även för anmälningar som inte leder till någon åtgärd
            så att de kan användas vid framtida utredningar.
          </p>
          <p xml:id="i-4KALSBHNhDAaRyiYhNPimd">
            Det måste gå smidigare att samarbeta över kommungränser kring
            den sociala barn- och ungdomsvården. Alla hinder bör undanröjas
            för att förbättra skyddsnätet för utsatta barn och unga.
          </p>
          <head xml:id="i-GktkdAP9coH4eCdnL9eW3k" type="h1">
            Barnombud
          </head>
          <p xml:id="i-ScAFy2AsY2Gm3bYiRh3pY8">
            Barnens rätt i samhället måste stärkas. Barn som är placerade
            i hem enligt socialtjänst­lagen känner ofta att ingen lyssnar
            på dem. Att vara exkluderad utan att på något sätt kunna påverka
            sin egen situation är en känsla av vanmakt och kan resultera i
            revolt, självskadebeteende och kanske så småningom att man som
            ungdom hamnar på glid och senare även i kriminalitet. Därför ska
            barn ges ett barnombud som är oberoende av socialtjänsten och
            andra myndigheter. Barnombudet ska finnas som stöd för den unge
            mellan familjehem och socialtjänst och ska också ges möjlighet
            till insyn över omkostnadsbidraget för att stärka barnets ekonomiska
            rätt. Ifall barnombudet upptäcker oegentligheter och missförhållanden
            skall denne ha anmälningsplikt.
          </p>
          <head xml:id="i-SWcULrADkh7ord5HzTPgPt" type="h1">
            Försörjningsstöd
          </head>
          <p xml:id="i-V4JWH6DzNbpJCWc6UGEUkc">
            Det är viktigt att visa att med rättigheter följer skyldigheter.
            När man får försörjnings­stöd ska det alltid finnas ett aktiverings-
            och prestationskrav eftersom det kan ge flera positiva effekter
            samt att en person som söker sysselsättning får press på sig att
            söka arbete.
          </p>
          <p xml:id="i-9dwXhPCTJtSft5vgGUdgSS">
            I dagens Sverige kan skillnaden mellan bidrag och lön tyvärr
            vara mycket låg för en barnfamilj, vilket både skickar märkliga
            signaler till familjen och är respektlöst mot skattebetalarna.
            Enligt en ESO-rapport lönar det sig fruktansvärt dåligt att arbeta
            om man exempelvis har låg utbildning och inte kan få hög inkomst.
            För två vuxna utan barn blir skillnaden mellan att få försörjningsstöd
            och ta ett jobb med 20 000 kronor i lön visserligen runt 3 000
            kronor i månaden, men så fort man har barn förändras ekvationen.
            Om paret har ett barn är skillnaden mellan jobb och bidrag bara
            runt 500 kronor och med fyra barn kan familjen tjäna på att sluta
            jobba och i stället leva på bidrag. Det måste innebära att fördelarna
            alltid ska vara större än att få bidrag men det kan också handla
            om t.ex. praktik eller utbildning. Detta måste ses över och utredas
            under mandatperioden så att man kan göra något åt skillnaden mellan
            bidrag och lön samt se över regelverket vad gäller försörjningsstöd
            vid deltidsarbete.
          </p>
          <head xml:id="i-KehjR6RTsEgPA8RdVfQ42V" type="h1">
            Ökat stöd efter vårdnadsöverflyttningar
          </head>
          <p xml:id="i-HPpL4mnVfqHbprF8ybfeEk">
            När ett barn placerats i familjehem ska socialnämnden enligt
            socialtjänstlagen överväga överflyttning av vårdnaden när en placering
            pågått i mer än tre år. Om barnet placerats i mycket ung ålder
            eller om föräldrarnas förmåga att ta hand om sitt barn är mycket
            liten skulle det öka barnets trygghet. Ändå sker relativt få vårdnadsöverflyttningar.
          </p>
          <p xml:id="i-WgofoDagQYwuEkYNt9nhAZ">
            När ett familjehem tar över vårdnaden upphör den formella kontakten
            med social­tjänsten. Det tidigare familjehemmet, nu vårdnadshavarna,
            får inte längre socialtjänstens hjälp med kontakter med till exempel
            sjukvården, barn- och ungdomspsykiatrin, barnets föräldrar eller
            i vårdnadstvister. Det gör vårdnadsöverflyttning till ett stort
            och svårt steg, som få vågar fatta beslut om. Det är viktigt att
            socialtjänstens stöd och tillsyn fortsätter också efter en vårdnadsöverflyttning.
          </p>
          <head xml:id="i-HgvxEugWhW9VRwHZJsdEuf" type="h1">
            Barnäktenskap
          </head>
          <p xml:id="i-Qj3u2NThsYhoxYikK4T2Bt">
            Inga barn i Sverige ska vara gifta, vare sig officiellt eller
            inofficiellt. Det är Sverige­demokraternas uppfattning att barnäktenskap
            aldrig ska få förekomma i Sverige. Den tidigare regeringens förslag
            om att förbjuda barnäktenskap är positivt och förslaget är ett
            initiativ som behöver följas upp. Att barnäktenskap upphävs är
            bra, men det finns i praktiken ingen möjlighet att straffa den
            som inte respekterar våra lagar och regler kring detta. Alla som
            på något sätt bidrar till att ett barnäktenskap kommer till stånd
            ska bära straffansvar för detta. Att välja att inte agera för
            att förhindra att ett barnäktenskap äger rum bör rimligen också
            kunna anses som bidrag till äktenskapet och därmed också vara
            straffbart. Det ska gälla även för så kallade inofficiella äktenskap,
            som alltså aldrig rapporteras till Skatteverket. Straffet för
            våldtäkt är minst två års fängelse, och då upprepade våldtäkter
            i det närmaste får anses ingå i ett barnäktenskap, så bör straffet
            vara betydligt hårdare än de två års fängelse som idag kommit
            att bli näst intill standard för barnäktenskap. I den mån det
            är möjligt ska utländska medborgare utvisas ur landet. Det ska
            helt enkelt vara ett straff som avskräcker.
          </p>
          <p xml:id="i-6k522Jxzz4SGPjbEWVJUq5">
            För att motverka barnäktenskap behövs mer kartläggning och fler
            undersökningar som kan tala om hur läget ser ut och hur det utvecklas
            över tid. Därför ska staten utveckla system för att följa utvecklingen
            och förenkla för effektiva insatser mot barnäktenskap. De barn
            och unga som är offer för barnäktenskap måste få hjälp och stöd
            att ta sig ur sin situation på ett bra sätt. De som inte respekterar
            svensk lag gällande barnäktenskap utan fortsätter att leva som
            gifta med barn ska straffas och i den mån det är möjligt även
            utvisas ur landet.
          </p>
          <head xml:id="i-X2S98ytCAeZ8Exwv9Ere2f" type="h1">
            Könsstympning
          </head>
          <p xml:id="i-BWcGtYRm5B3w92xdDmTKQU">
            År 2015 kom en rapport från Socialstyrelsen där de på uppdrag
            av regeringen har gjort en uppskattning av förekomsten av kvinnlig
            könsstympning och storleken på riskgruppen. Enligt rapporten uppskattas
            att närmare 38 000 flickor och kvinnor i Sverige kan ha varit
            utsatta för könsstympning, varav cirka 7 000 är flickor under
            18 år. Trots att könsstympning har varit förbjudet i Sverige sedan
            1982 har lagen endast resulterat i två fällande domar.
          </p>
          <p xml:id="i-3MSPTXska3fNLJdB2ksrfP">
            Fler än två miljoner flickor i åldrarna 4–11 år könsstympas varje
            år världen över. Den grymma sedvänjan har praktiserats i mer än
            2 000 år. Ingreppet görs oftast helt utan bedövning och verktyget
            kan vara en smutsig kniv, ett gammalt rakblad eller en glasskärva.
            En del flickor dör och de flesta traumatiseras svårt och får men
            för livet. Kvinnans sexualliv blir också ofta mycket smärtsamt
            och svårt.
          </p>
          <p xml:id="i-M7g5oyM7nj6sAaEXaUyKyX">
            Kvinnlig könsstympning är ett allvarligt hälsoproblem för flickor
            och kvinnor på grund av de medicinska riskerna med ingreppet.
            Könsstympning medför ofta svåra förlossningar, med stora risker
            för både modern och barnet.
          </p>
          <p xml:id="i-499wCcxF5ezzkpPxNSGK4G">
            Risken för att personer som är bosatta i Sverige ska utsättas
            för hedersrelaterat förtryck utomlands är särskilt stor för barn
            och unga. Vissa barn kan skickas till ett annat land för s.k.
            uppfostringsresor, och andra sänds utomlands för att könsstympas,
            bli bortgifta eller i extrema fall för att mördas.
          </p>
          <p xml:id="i-8d5KbYWVxcm5k38FEhikkk">
            Det pågår arbete på många olika håll för att stävja förekomsten
            av könsstympning, tvångsäktenskap och andra fysiska och psykiska
            övergrepp, vilket är bra, men regeringen bör återkomma med förslag
            om att socialnämnden bör ges rätt att besluta om utreseförbud
            om det är nödvändigt för att skydda ett barn från könsstympning,
            tvångsäktenskap eller liknande övergrepp.
          </p>
          <head xml:id="i-JLztzGSkywZmsre92EcXpj" type="h1">
            Ungdomar på glid
          </head>
          <p xml:id="i-PBnrjVUq1j6YKLN8tngGcA">
            Grön omsorg är Sverigedemokraternas idé om vård, rehabilitering
            och daglig verksamhet ute på landet. I dagsläget och sedan en
            tid tillbaka upplever det svenska lantbruket och inte minst mjölkgårdarna
            en svår kris vad gäller lönsamhet. Många gårdar läggs ned och
            landsbygden förlorar arbetstillfällen och fortsätter i många delar
            att avbefolkas. Detta till trots finns i Sverige ännu många vackra
            gårdar och öppna och välkomnande landskap. Arbetet med grön omsorg
            kan vara ett sätt att diversifiera verksamheten vid många gårdar
            och ge bonden fler verksamheter att vila på, och få avkastning
            och lönsamhet av. Det är för individerna som skulle ges denna
            möjlighet också en hälsogivande åtgärd. Det kan exempelvis vara
            en åtgärd för ungdomar på glid eller personer med psykiska eller
            fysiska funktionsnedsättningar, som utförs i samarbete med den
            enskilda lantbrukaren, olika brukargrupper och berörda myndigheter.
          </p>
          <p xml:id="i-PTx7GRnXVsW3nDyqzeiFDt">
            Verksamheten kan vara daglig eller en gång i veckan med utbildning
            eller arbetsträning beroende på brukarens behov och gårdens resurser.
            Olika aktiviteter kan till exempel vara snickeri, hantverk, bakning,
            vård av djur och växter, odling, skogsbruk eller vård av kulturmiljöer
            och kulturlandskap. Det kan ge goda effekter för samhället där
            brukaren kan få en meningsfull tillvaro i en trivsam miljö, samtidigt
            som lantbrukaren kan utveckla sitt företag med en ny verksamhet
            och få fler ben att stå på. Jordbrukare och företagare i jordbrukssektorn
            ska, mot ersättning, kunna erbjuda kommuner och regioner grön
            omsorg för människor med sådana hjälpbehov.
          </p>
          <head xml:id="i-LB1QSEAM56JQVStRM1Vfsp" type="h1">
            Stödboende
          </head>
          <p xml:id="i-3rPVcDgEQNMVF8BTdApzwX">
            Om en svensk 16- eller 17-åring ska börja gymnasiet på annan
            ort än där föräldrarna bor så finns det alternativ såsom egen
            lägenhet, elevhem eller ett hyrt rum som inackorderad. Institutionen
            för vård och omsorg (IVO) och Socialstyrelsen accepterar förstås
            detta utan generella krav på boende- eller vårdsituationen. Om
            svenska kommuner i stället hade reagerat med att tvångsplacera
            dessa studievilliga svenska problemfria ungdomar på ett HVB-boende
            med personal dygnet runt skulle det troligen anses mer uppseendeväckande.
          </p>
          <p xml:id="i-8ur9s9m3CrtXyiQ1hGwHpd">
            Trots att en stor andel ensamkommande ungdomar är 16 eller 17
            år gamla, anses de tvärtemot svenska ungdomar, utifrån dagens
            tolkning av barnbegreppet, vara i behov av omsorg, stöd och vård
            dygnet runt. Många av dessa ungdomar har redan ansetts vara vuxna
            i sina hemländer, många har varit på resande fot länge. De flesta
            är vana vid både autonomi och egenansvar. Att de ska tvingas in
            i en barnroll är inte bara en stor belastning på det allmänna,
            utan ofta direkt kontraproduktivt. I stället bör vi utgå från
            att även utländska tonåringar med rätt stöd klarar sig relativt
            självständigt.
          </p>
          <p xml:id="i-MgVfrPskWy3B6XLdcojJzP">
            Stödboende bör utifrån detta utgöra norm för äldre ensamkommande
            asylsökande. På så sätt kan dyra och personalkrävande HVB-boenden
            med vård dygnet runt
          </p>
          <head xml:id="i-HzGeWJiwUqVML4rVxWrs6S" type="h1">
            reserveras för yngre personer samt för dem som av olika anledningar
            individuellt bedöms behöva det.
          </head>
        </div>
        <div xml:id="i-Fcb1FQpmNHp9ZcMrmznVjx" type="motSignatures">
          <list xml:id="i-QpyRzcJWtYLbFiJ31jqshv">
            <item xml:id="i-Qp1fhf4XPTPcFheKZWkSqY" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-DvMf5ZboZtSdMoWanHborN" who="i-XRXtPdXG8Ahj3n8huVdjCn">
              Per Ramhorn (SD)
            </item>
            <item xml:id="i-2fdJ5e9DqT7bVpHj6LvCKo" who="i-YMY1gwKfUakvKPP3ogvT7m">
              Christina Östberg (SD)
            </item>
            <item xml:id="i-MwgsAhxbd18VEMNscxtV19" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-PjAAr1wrWf3vo7D7PfsyMg" who="i-6CDBu9cGS7gf8ZVfBc8qEk">
              Ann-Christine From Utterstedt (SD)
            </item>
          </list>
        </div>
      </div>
    </body>
  </text>
</TEI>
