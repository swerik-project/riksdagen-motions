<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00457">
  <teiHeader>
    <fileDesc>
      <titleStmt>
        <title>Stimulera återinvesteringar i svenska tillväxtföretag</title>
        <author corresp="i-HUjSZiwF294s3waLDaSH8f">av Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulera återinvesteringar i svenska tillväxtföretag</title>
          <idno type="rdwebb">GX02Sk457</idno>
          <rs type="number">Sk457</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk457/text</ref>
          <ref type="dokument_url_html">http://data.riksdagen.se/dokument/GX02Sk457</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk457</ref>
          <ref type="doc">http://data.riksdagen.se/fil/54F42BCA-98FB-4B6C-A98F-47DFA50AB9EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ge8tqXHfMHxD1tcGDyxWQC" type="signed"/>
        <correspContext corresp="i-Ge8tqXHfMHxD1tcGDyxWQC">
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction xml:id="i-4xWWLWJ5uvGzU3E1Bfeo8X" type="numbering">
          <date when="2009-10-07"/>
        </correspAction>
        <correspAction xml:id="i-HMaq4MEgfPfiCmk3PefgFn" type="submission">
          <date when="2009-10-05"/>
        </correspAction>
        <correspAction xml:id="i-4gsuF4zhM2fMnJVDLFQ2hZ" type="transfer">
          <date when="2009-10-04"/>
        </correspAction>
        <correspAction xml:id="i-XBPnZLzNzH4yF5DgNmZEx5" type="assigned"/>
        <correspContext corresp="i-XBPnZLzNzH4yF5DgNmZEx5">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CrQwgmrj4ks1BnJ5eEByCE" type="motBody">
        <div xml:id="i-EJLyLQfWxFWfRwQqWkBZnM" type="motProposal" subtype="förslag">
          <head xml:id="i-LHWg8Kbzub3ytd4ko5Nh7X">
            Förslag till riksdagsbeslut
          </head>
          <p xml:id="i-8D1rrSQUCS31muMHRtBP9z">
            Riksdagen tillkännager för regeringen som sin mening vad som
            anförs i motionen om att stimulera att vinst från bolagsförsäljningar
            återinvesteras i svenska tillväxtföretag.
          </p>
        </div>
        <div xml:id="i-7ajgTiQ58oKCiXG2PpL8vC" type="motContent">
          <head xml:id="i-UmmJBuw65H1WBLarNJZsWm" type="h1">
            Motivering
          </head>
          <p xml:id="i-4TcVdB6QkUZh9Js4VWgMMZ">
            I studier som försökt att kategorisera affärsänglar framträder
            ett antal egenskaper och karaktärsdrag som visat sig generella
            även internationellt. Bland annat att de flesta affärsänglar har
            erfarenhet av att själva ha startat en egen verksamhet. Många
            är även så kallade serieentreprenörer. Sannolikt kan därför dagens
            entreprenörer i tillväxtföretag komma att träda fram som framtida
            affärsänglar. Ett hot mot denna utveckling kan dock vara att dagens
            skatteregler skapar inlåsningseffekter under fem år.
          </p>
          <p xml:id="i-KPnKrpF1rZrPiDsAB8xN8g">
            I Sverige är det idag för få av de små företagen som växer. För
            att få fler tillväxtföretag är en avgörande ingrediens att säkerställa
            att det finns tillräckligt med kapital i de tidiga skedena av
            ett bolags liv. Avsaknaden av riskkapital för svenska tillväxtbolag
            är dock idag påtaglig. Banker och riskkapitalbolag satsar sällan
            kapital i mindre bolag som vill växa. Det är först när bolaget
            kommit upp i acceptabel omsättning som dörren öppnas för diskussion.
            Man är helt enkelt inte villig att ta risk i dessa mindre bolag.
            Riskkapitalet behöver därför komma från privatinvesterare.
          </p>
          <p xml:id="i-CJBUBcUUNSoJvdCqTdayNW">
            En entreprenör som beslutar sig för att sälja sitt företag och
            satsa pengarna från försäljningen i ett nytt bolag, hamnar idag
            i skatteproblematik. Om en ägare till ett företag varit verksam
            i bolaget och uppburit lön så hamnar försäljningssumman under
            inkomstskattelagen, och merparten av pengarna från försäljningen
            går till skatt. Om andra aktieägare till samma företag säljer
            sina aktier vid samma tidpunkt, så beskattas försäljningssumman
            som kapital, med betydande lägre skattesats. Entreprenören/ägaren
            behöver låsa kapitalet i fem år för att inte behöva skatta bort
            merparten. Istället väljer ofta entreprenören andra lösningar
            som till exempel försäljning av aktien till part i utlandet. Konsekvensen
            blir att pengarna varken kommer Sverige eller svenska tillväxtföretag
            till godo.
          </p>
          <p xml:id="i-BRwhgKCGB9nWe3crGymUJ6">
            Globalisering och avvecklade gränshinder har gjort företagande
            och kapital mer internationellt och rörligt. Därför behöver vi
            skatter som gör det minst lika attraktivt att investera i Sverige
            som i andra länder. Skatteincitament för att stimulera privatinvesteringar
            är en åtgärd som bör införas i Sverige, och en utredning inom
            detta område har nyligen blivit klar. Det behövs många olika åtgärder
            för att öka privatinvesteringarna i tillväxtföretag rejält. Inte
            minst för att få entreprenörer att satsa sina pengar från försäljning
            av sitt bolag i nya tillväxtföretag i Sverige, behöver lagstiftningen
            ändras. Ett sätt är att ägandet för alla, även för entreprenörer,
            med företag som är noterade på en marknadsplats betraktas som
            okvalificerat och därmed beskattas för inkomst av kapital den
            dag man säljer sina aktier. Ett annat sätt kan vara uppskjuten
            eller sänkt reavinstbeskattning vid försäljning av ett företag
            om hela eller delar av kapitalet satsas i onoterade bolag. Detta
            bör riksdagen ge regeringen till känna.
          </p>
        </div>
        <div xml:id="i-JbSe4rXkutqg8pjotpSQoa" type="signatureBlock">
          <list xml:id="i-KT6PoYR4sRJj8wd4jrLePg">
            <item xml:id="i-96u1kT34Q693GKs4cydm82" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
