<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00057">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__57/mot_1969__ak__57-001.pdf"/>
      <fw xml:id="i-HpbaH6mn7QJD8iuAyVQWv6">
        Motion i Andra kammaren, nr 57 år 1969 13
      </fw>
      <div xml:id="i-139jRRHxKtnmngBUnHQnLd" type="motHeader">
        <div xml:id="i-4FFohDdeoUENm2p3NEDuU3" type="motTitle"/>
        <div xml:id="i-X8zipqJ4X5inGJrgPEt4Zg" type="motSubmissionInfo"/>
      </div>
      <div xml:id="i-XxLE7LXi4qRu25XD6tQThx" type="motBody">
        <div xml:id="i-E7zVbTGGwYrevWVLn41xHC">
          <p xml:id="i-HLnkahAqvzGJRFwLvNo1Rb">
            Nr 57
          </p>
          <p xml:id="i-UdwzkgtWboZBnMXkAGuHHH">
            Av herrar Börjesson i Falköping och Eriksson i Bäckmora, an-
            gående de hemarbetandes situation.
          </p>
          <p xml:id="i-2WJDB4bMs6oaDYFAPPvAk7">
            (Lika lydande med motion nr 50 i Första kammaren)
          </p>
          <p xml:id="i-7WVLVYVjgnysuY5BDdPGNB">
            Frågan om samhällets insatser för att skapa reella förutsättningar
            för gifta kvinnor med små barn att, när de så önskar, gå ut i
            förvärvslivet står alltjämt i debattens centrum. Behovet av daghemsplatser
            har inte, trots en ökning av platsantalet under senare år, kunnat
            tillgodoses. Den grupp kvinnor som på grund av bristfälliga åtaganden
            från samhällets sida så- lunda är hänvisade att ägna sig åt hemarbete
            och omvårdnaden av barnen betecknas i den allmänna debatten som
            den »dolda arbetskraftsreserv» vars tjänster samhället och produktionen
            inte kan tillgodogöra sig. I de fall då kvinnan har en gedigen
            utbildning, som kostat samhället och henne själv stora pengar,
            måste det ur samhällsekonomisk synpunkt vara än mer otillfredsställande
            att hennes tjänster inte kan utnyttjas i produktionslivet. Det
            finns emellertid också en stor grupp kvinnor som av egen vilja
            väljer hemarbetet. Denna grupp har enligt vår mening i alltför
            ringa grad upp- märksammats i debatten. Både för dessa och för
            de kvinnor som ovan nämnts uppstår en ekonomisk situation som
            är klart diskriminerande jäm- förd med den för de utanför hemmet
            arbetande. Alla torde ändå vara Över- ens om att de insatser hemarbetande
            kvinnor gör är beaktansvärda, inte bara för respektive familjer
            utan även för samhället. Vår sociallagstiftning inrymmer emellertid
            orättvisor som samhället genom reella insatser bör eliminera.
            De trygghetsreformer som genomförts och vilka är avsedda för alla
            medborgare här i landet omfattar i stort sett inte alls de hemarbetande
            kvinnorna. I fråga om både sjukförsäkring och andra trygghetsformer
            an- kommer det på hemarbetaren, man eiler kvinna, att på eget
            initiativ lösa sina trygghetsfrågor, medan dessa automatiskt löses
            för de utanför hemmet arbetande. Anledningen till att hemarbetarna,
            till övervägande delen kvinnliga, inte i likhet med andra blivit
            inordnade i gällande trygghetssystem är att några exakta siffror
            som kan belysa det ekonomiska värdet av hemservice i dess vidaste
            bemärkelse inte föreligger. En rad detaljundersökningar har visser-
            ligen gjorts, men någon paketlösning har inte åstadkommits. Ansträngning-
            arna bör enligt vår mening inriktas på att ställa in hemarbetet
            i ett sam-
          </p>
          <pb facs="riksdagen-motions-pdf/data/1969/mot_1969__ak__57/mot_1969__ak__57-002.pdf"/>
          <fw xml:id="i-GCQPaQobUHMXehGxoBYzfv">
            14 Motion i Andra kammaren, nr 57 år 1969
          </fw>
          <p xml:id="i-xcnsBpL47pusSPJyu6LMf">
            hällsekonomiskt perspektiv. Därvid kunde med fördel resultaten
            av gjorda utredningar på olika områden tjäna som värdefullt underlag.
            Vid en sådan beräkning, som vi avser, bör beaktas vad kostnaderna
            för olika former av tjänster uppgår till, om de överförs på samhället
            från den oavlönade hem- arbetaren. I princip uppstår då frågan:
            Vilket är ur samhällsekonomisk synpunkt mest lönande, småbarnsskötsel
            i hemmet, kombinerad med all- mänt hushållsarbete, eller avlönat
            arbete i produktion där samhället, ofta också respektive företag,
            får svara för större delen av barntillsynen samt för sociala förmåner
            såsom ATP och sjukförsäkring? Det bör i samman- hanget uppmärksammas
            att familjer med oavlönad hemarbetande arbets- kraft får hjälpa
            till att betala samhällets kostnader för sociala förmåner i form
            av skatter och ökade varupriser, förmåner som den i hemmet »anställ-
            da&gt; till väsentlig del inte kommer i åtnjutande av. Av de få
            och föga uppmärksammade undersökningar som gjorts fram- går att
            hemservicen med hänsyn till antalet hushåll i vårt land även vid
            högt uppdriven rationalisering och utan att därvid inräknas socialkostnader
            uppgår till mycket höga siffror. Enligt vår mening är det av största
            vikt att ingående utredning kommer till stånd för att belysa värdet
            av hemservicen sett i ett samhällsekonomiskt perspektiv. Det gäller
            att få en socialekonomisk lösning av hemarbetarens situation,
            en lösning som dels ger en reell grund för hemarbetaren att i
            praktiken välja fritt mellan arbete i hemmet eller utanför hemmet,
            dels eliminerar de orättvisor som hemarbetaren nu får vidkännas
            inom social- lagstiftningen. En »hemekonomisk&gt; reform av det
            slag vi vill förorda bör innebära en socialekonomisk lösning av
            hemarbetarens situation så att det stöd hon bör få från samhället
            för sina tjänster kan ligga till grund för beräkningen av sjukförsäkring,
            ATP etc. Förslagsvis kunde det motsvara barndaghems- kostnaderna.
            I princip bör stödet beskattas samtidigt som det skall betrak-
            tas som en inkomst av tjänst med rätt till ATP-poäng o. d. Ur
            samhällsekonomisk synpunkt torde en sådan reform i grunden inne-
            bära en avvägning mellan två faktorer. Skall de oundgängliga kostnaderna
            för barntillsyn, sociala förmåner etc. bestridas av samhället
            eller skall hem- arbetaren stå för dem i form av egna arbetsinsatser
            och genom skatt på det stöd hon får för hemtjänsterna inklusive
            barnavården? Även om en reform av detta slag kräver ett omfattande
            utredningsarbete och dess målsättning självfallet kan nås först
            på längre sikt, anser vi det dock angeläget att ta itu med denna
            prövning. Reformen motiveras framför allt av det faktum att denna
            grupp arbetare inte är inordnad i vår social- lagstiftning i likhet
            med andra medborgare. Med stöd av vad ovan anförts hemställer
            vi,
          </p>
          <pb facs="riksdagen-motions-pdf/data/1969/mot_1969__ak__57/mot_1969__ak__57-003.pdf"/>
          <fw xml:id="i-AFZQNxwLh2kHZ7nCdPxMch">
            Motion i Andra kammaren, nr 57 år 1969 15
          </fw>
          <p xml:id="i-4z7QYAEUJ6hAcDi1BSjP31">
            att riksdagen i skrivelse till Kungl. Maj:t måtte anhålla om
            en allsidig och förutsättningslös utredning av möjlig- heterna
            till en socialekonomisk lösning av hemarbetarnas situation i enlighet
            med motionens syfte.
          </p>
          <p xml:id="i-YXgu87JnPSWVggzhbJygKT" type="date">
            Stockholm den 15 januari 1969
          </p>
          <div xml:id="i-PiPzRvGLBGhfQhi11tp5eP" type="signatureBlock">
            <p xml:id="i-UEfwsX1U6xa9uGxVYZE8gH" who="i-Af27F1xYCu7PKfDmUgU7Xb" type="signature">
              Bengt Börjesson (cp)
            </p>
            <p xml:id="i-7aG7o5vxBzfDodEnLPgEhs" who="unknown" type="signature">
              John Eriksson (cp)
            </p>
          </div>
          <p xml:id="i-RBu1Piu9PRzp7srTb2bcVd">
            i Falköping i Bäckmora
          </p>
        </div>
      </div>
    </body>
  </text>
</TEI>
