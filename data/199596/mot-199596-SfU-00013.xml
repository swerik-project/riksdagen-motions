<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-SfU-00013">
  <teiHeader>
    <fileDesc>
      <titleStmt>
        <title>med anledning av prop. 1995/96:119 Reformerad tandvårdsförsäkring</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:119 Reformerad tandvårdsförsäkring</title>
          <idno type="rdwebb">GJ02Sf13</idno>
          <rs type="number">Sf13</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GJ02Sf13/text</ref>
          <ref type="dokument_url_html">http://data.riksdagen.se/dokument/GJ02Sf13</ref>
          <ref type="dokumentstatus_url_xml">http://data.riksdagen.se/dokumentstatus/GJ02Sf13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction type="basedOn" xml:id="i-ScV99xPbVVte8QsT6NWgnF"/>
        <correspContext corresp="i-ScV99xPbVVte8QsT6NWgnF">
          <ref>Proposition 1995/96:119</ref>
        </correspContext>
        <correspAction xml:id="i-NaqEMQWyr3kFv8dgJXEm6D" type="signed"/>
        <correspAction type="referral" xml:id="i-QkMP3bn5p1knuBPyLEidtM">
          <date when="1996-02-09"/>
        </correspAction>
        <correspAction type="dismissal" xml:id="i-6wV4gmtt7QQS4suNJjJcAW">
          <date when="1996-02-08"/>
        </correspAction>
        <correspAction type="submission" xml:id="i-RMcuR8F5WRBewm4ioEjdF9">
          <date when="1996-02-07"/>
        </correspAction>
        <correspAction type="referral" xml:id="i-FhHvqyQihULjV56RpTUnDU">
          <date when="1996-02-09"/>
        </correspAction>
        <correspAction type="dismissal" xml:id="i-TAuQVZ3m15YiFQ3dhr5VNH">
          <date when="1996-02-08"/>
        </correspAction>
        <correspAction type="submission" xml:id="i-9FaM516h5vuMgYJSkAfksT">
          <date when="1996-02-07"/>
        </correspAction>
        <correspAction type="assigned" xml:id="i-3jsqQt3AkisrwFMAUX5Wyt"/>
        <correspContext corresp="i-3jsqQt3AkisrwFMAUX5Wyt">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_SF_0013/mot_199596_SF_0013-0001.pdf"/>
      <div type="motHeader" xml:id="i-MjiHv3nJMPvQFWn8a1oUw3">
        <div type="motTitle" xml:id="i-9ixVk5xosMBQk4ShAhzBnP"/>
        <div type="motSubmissionInfo" xml:id="i-6yRFPfdnMwUysr6PgUkHwS"/>
      </div>
      <div type="motBody">
        <div>
          <p>1995/96 Sf13 Sf13</p>
          <p>Motion till riksdagen TÖISG:Sf13</p>
          <p>av Isa Halvarsson m.fl. (fp, c)</p>
          <p>med anledning av prop. 1995/96:119 Reformerad tandvårdsförsäkring</p>
          <p>Den allmänna tandvårdsförsäkringen infördes 1974 och har bidragit till att tandhälsan hos den svenska befolkningen förbättrats markant inom alla åldersgrupper. Eftersom förhållandena inom tandvården förändrats ter det sig både naturligt och nödvändigt att tandvårdsförsäkringen ses över. Huvudmotivet för fyrpartiregeringens förslag om premietandvård var att åstadkomma besparingar för staten. Efter det att propositionen avslagits av riksdagen, har ersättningsreglerna ändrats i olika omgångar. Härigenom har statens kostnader för tandvårdsförsäkringen nedbringats till en lägre nivå än som ursprungligen avsågs med införande av premietandvård. Huvudsyftet med regeringens nya förslag sägs vara att främja den förebyggande tandvården — trots att svensk tandvård intar en internationell tätposition på detta område och att detta uppnåtts inom ramen för ett prestationsbaserat ersättningssystem. Det finns veterligen inget vetenskapligt stöd eller empirisk erfarenhet som visar att system med fast ersättning skulle främja tandhälsa eller stimulera en effektivare vårdorganisation. Någon vetenskaplig, oberoende utvärdering av försöksverksamheterna i Göteborg, Tanum och Bromölla har inte genomförts. Inte heller redovisas kostnadsutfallet för staten. Premietandvårdsförslaget förutsätter att det skapas ett för tandvården helt unikt register över befolkningens tandhälsa, tandvårdskonsumtion och andra uppgifter, som rör den personliga integriteten, t ex sjukdomar och diagnoser. Trots att denna fråga har direkt samband med tandvårdsreformen, har regeringen valt att inte nu redovisa något lagförslag om datorbaserat vårdersättningsregister utan invänta en senare tidpunkt. Premietandvårdsförslaget är oklart på två väsentliga punkter, dels hur begreppet kostnadsneutralitet i fråga om statens stöd till premietandvården respektive åtgärdstaxan skall tolkas eftersom även premietandvårdspatienter kommer att erhålla tandvård — och därmed försäkringsersättning — enligt åtgärdstaxan, dels hur avgränsningen mellan premietandvård och särskilt högkostnadsskyddet skall göras sett från vårdgivarnas synvinkel. Debatten om premietandvårdens för- och nackdelar har varit livlig. Förslaget har mött kraftig kritik både från tandvårdens olika yrkesgrupper, odontologisk expertis och berörda myndigheter. Oavsett vem som har rätt eller fel, kan man bara konstatera: en tandvårdsreform som inte har stöd hos eller misstros av dem som utför tandvården, har dåliga utsikter till framgång.</p>
          <pb facs="riksdagen-motions-pdf/data/199596/mot_199596_SF_0013/mot_199596_SF_0013-0002.pdf"/>
          <p>När  socialförsäkringsutskottet under riksmötet 1993/94 behandlade dåvarande regeringens förslag till reformerad tandvårdsförsäkring stod konkurrensfrågorna i centrum. Utskottet hänvisade bl a till Konkurrensverket som betonat att innan ett nytt ersättningssystem införs bör åtgärder vidtas för att åstadkomma konkurrens på lika villkor. Utskottet förutsatte att man inom regeringskansliet skulle beakta de synpunkter som framförts och snarast överväga vilka insatser som erfordras för att åstadkomma konkurrens- neutralitet mellan privat och offentlig tandvård. Utskottet ansåg detta som en förutsättning för att det nya ersättningssystemet skulle bli en framgång. Regeringen säger sig dela uppfattningen hos bl a Konkurrensverket att konkurrensförutsättningarna inom tandvården behöver förbättras. Propo- sitionen innehåller ett antal förslag som syftar till att utjämna konkurrens vill- koren mellan folktandvården och privata vårdgivare, t ex skall reglerna för utbetalning, tandvårdsräkningar och förhandsprövning göras likformiga. Reglerna om anslutningskontroll ersätts med ett enklare anmälningsför- farande. Betr frågan om  landstingsskattefinansierad tandvård anser regeringen det önskvärt att allmäntandvården för vuxna bedrivs så att den enbart kan finansieras med de intäkter som erhålls från tandvårdsförsäk- ringen och motsvarande patientavgifter. Regeringen hänvisar till att det pågår en utveckling av landstingens redovisning av folktandvårdens ekonomi och verksamhet och att Landstingsförbundet har en samordnande roll i detta arbete. Några tvingande regler från statsmakterna är enligt regeringen inte aktuella. Betr skillnaderna i fråga om avdragsrätt för ingående moms läggs inga förslag. Regeringen förordar en modell där landstingen kalkylmässigt belastas av ingående moms i sådana redovisningar som används som underlag för folktandvårdens uppträdande som producent i jämförelse med privattandvården. Vid en samlad bedömning av regeringens förslag kommer det endast marginellt att påverka skillnaderna i konkurrensvillkor mellan folk- tandvården och privata vårdgivare. De synpunkter som framfördes av socialförsäkringsutskottets betänkande (1993/94:SfU18) har inte beaktats i den nya propositionen. Mot bakgrund av den förbättrade tandhälsan och övertalighet bland tandläkare och andra yrkeskategorier framstår det som mycket angeläget att konkurrensen sker på lika villkor och att åtgärder vidtas omgående på konkurrensområdet. Mot denna bakgrund framläggs som alternativ till regeringens förslag följande åtgärdsprogram för konkurrens på lika villkor inom tandvården:</p>
          <p>e Samma anslutningsregler för alla vårdgivare</p>
          <p>Trots intentionerna att skapa ett producentneutralt försäkringssystem kommer offentliga vårdgivare att särbehandlas i fråga om anslutning till försäkringskassan och återkravs- och sanktionsregler. De nya reglerna för anslutningskontroll bör därför utvidgas till att omfatta även landstingen och inte — som regeringen föreslår — enbart privata vårdgivare.</p>
          <p>e  Särskiljande av myndighetsuppgifter och näringsverksamhet inom landstingen</p>
          <p>Mot. 1995/96Sf13</p>
          <p>15</p>
          <pb facs="riksdagen-motions-pdf/data/199596/mot_199596_SF_0013/mot_199596_SF_0013-0003.pdf"/>
          <p>Mot.</p>
          <p>16</p>
          <p>1995/96Sf13</p>
          <p>Klara gränser måste upprättas — organisatoriskt och redovisningsmässigt — mellan landstingets myndighetsuppgifter och vårdverksamhet. Vanlig vuxentandvård, som landstingen erbjuder i konkurrens med privata vårdgivare, måste bedrivas under krav på kostnadstäckning. Enligt Landstingsförbundets undersökning 1991 uppgick den till ca 750 mkr eller ca 35 20 av bruttokostnaderna. Eftersom denna skattefinansiering väsentligt påverkar konkurrensförhållandena inom tandvården, är det angeläget att åtgärder vidtas så att dessa subventioner blir synliga och snarast avvecklas. Konkurrensverket har i sin utredning 1993 Tandvården i konkurrens förordat införande av s k sluten kostnadsredovisning mellan barn- och vuxentandvård och att garantier skapas mot underprissättning om premietandvård skulle införas. Mot denna bakgrund bör statsmakterna som förutsättning för utbetalning av försäkringsersättning ställa kravet att landstingen tillämpar sluten redovisning för vuxentandvården.</p>
          <p>e Fritt tandläkarval för barn och ungdomar</p>
          <p>Riksdagen har under senare år uttalat sig för principen om fritt tandläkarval — både för barn och vuxna. Genom lagändring per 1 januari 1993 har landstingen rätt att anlita kooperativa eller privata vårdgivare för att uppfylla sitt ansvar enligt tandvårdslagen. Eftersom flertalet huvudmän (20 st) beslutat att inte införa fritt tandläkarval, återstår nu endast lagstiftningsvägen på så sätt att det i tandvårdslagen införs en skyldighet för landstingen att erbjuda barn och ungdomar fritt tandläkarval.</p>
          <p>+ Rätten att tillämpa specialisttaxa</p>
          <p>I regeringens proposition föreslås att nuvarande ersättningssystem för specialisttandvården skall behållas tills vidare i avvaktan på en översyn av specialisttandvårdens organisation och finansiering, som regeringen aviserat. Detta innebär att nuvarande övergångsbestämmelser, som nu varit i kraft i drygt 20 år, kommer att kvarstå. Eftersom specialisttandvården har ett högre kostnadsläge och anslutningskontrollen avskaffas för allmäntandläkare, bör rätten att tillämpa specialisttaxan höra till behörigheten som sådan.</p>
          <p>+  Likformiga momsregler</p>
          <p>I samband med skattereformen fick landstingen — till skillnad från privata vårdgivare — rätt att lyfta av ingående moms inom det momsbefriade området. De offentliga vårdgivarna har därmed en konkurrensfördel, som motsvarar 5-8 26 av bruttokostnaderna. Regeringens förslag innebär status quo, dvs frågan om konkurrensneutrala momsregler överlämnas till det enskilda landstinget. För att säkerställa konkurrensneutralitet inom vårdområdet, bör privata vårdgivare inordnas i samma system för återbetalning av moms som gäller för landstingen.</p>
          <pb facs="riksdagen-motions-pdf/data/199596/mot_199596_SF_0013/mot_199596_SF_0013-0004.pdf"/>
          <p>Ändring av tandvård — utökat vårdansvar för landstingen</p>
          <p>Enligt regeringens förslag skall landstingen svara för att det finns tillräckliga resurser för patienter med behov av särskilda tandvårdsinsatser och för att patientgrupper med behov av särskilt stöd erbjuds tandvård. Förslaget innebär att landstingen ges nya myndighetsuppgifter inom ramen för nuvarande verksamhet som bedrivs i konkurrens med privata vårdgivare. Konkurrensverket har i flera sammanhang påpekat att detta leder till att konkurrensen snedvrids. På många andra samhällsområden har man tagit konsekvenserna av detta och separerat myndighetsfunktionen från näringsverksamhet, t ex tågtrafik, telekommunikationer och elmarknaden. Vi är anhängare av ett slags försiktighetsprincip som innebär att landstingen inte skall tilldelas nya uppgifter innan myndighetsfunktioner organisatoriskt och redovisningsmässigt avskiljts från den vanliga näringsverksamheten.</p>
          <p>Patienter med särskilda tandvårdsinsatser</p>
          <p>För patienter med behov av särskilda tandvårdsinsatser under en begränsad tid föreslår regeringen att sådan vård inte längre skall finansieras genom sjukförsäkringen, dvs lyftas ur den allmänna tandvårdsförsäkringen. Förslaget innebär att de grupper som f n kan få avgiftsfri tandvård enligt 9 8 tandvårdstaxan underkastas samma avgiftsregler som gäller inom hälso- och sjukvården. Genom lagändringen kommer kostnadsansvaret för dessa patienter att flyttas över till landstingen, som avgör både vem som skall utföra vården och vilka villkor som skall gälla. Förslaget leder till att försäkringssystemet splittras upp ytterligare på ett för patienterna svårbegripligt sätt och administrativt tungrott för vårdgivare och försäkringskassor. Det fria tandläkarvalet för denna utsatta patientkategori blir helt beroende av landstingets beslut. Den nu föreslagna ändringen av tandvårdslagen kan medföra att patienterna i praktiken tvingas byta tandläkare. För att både åstadkomma fritt tandläkarval och konkurrensneutralitet mellan landsting och privata vårdgivare, bör samhällsstödet till dessa patienter lämnas inom ramen för den allmänna tandvårdsförsäkringen och lämpligen inordnas i högkostnadsskyddet.</p>
          <p>Patienternas framtida roll i tandvården</p>
          <p>Regeringens förslag till tandvårdsreform återspeglar ett förändrat synsätt från statens sida. Den allmänna tandvårdsförsäkringen omvandlas från försäkring, där patienten genom sitt val av vårdgivare utnyttjar sin rätt till ekonomiskt stöd för viss vård, till ett system med subventioner till vårdgivarna. Med detta följer att patienternas möjligheter att påverka tandvården försvagas både som individer och som kollektiv.</p>
          <p>Detta motiverar en översyn av konsumentinflytandet inom tandvården, där också ansvarsfördelningen mellan staten som försäkringsgivare, offentliga och enskilda vårdgivare ingår. Under alla omständigheter är det angeläget att konsumentintressena får större genomslag i utvecklingen av den allmänna tandvårdsförsäkringen. Av detta skäl är det lämpligt att det sker en översyn</p>
          <p>Mot. 1995/96Sf13</p>
          <p>17</p>
          <pb facs="riksdagen-motions-pdf/data/199596/mot_199596_SF_0013/mot_199596_SF_0013-0005.pdf"/>
          <p>Mot. 18 1995/96Sf13 av Tandvårdsdelegationens uppgifter och sammansättning i syfte att förstärka patient- och konsumentintressena.</p>
          <p>Hemställan</p>
          <p>Med hänvisning till det anförda hemställs 1. att riksdagen beslutar att lagförslaget om premietandvård avslås, 2. att riksdagen beslutar att lagförslaget om ändring av tandvårdslagen avslås, 3. att riksdagen som sin mening ger regeringen till känna vad i motionen anförts om att samma regler för anslutning till försäkringskassan skall gälla för både folktandvården och privata vårdgivare, 4. att riksdagen som sin mening ger regeringen till känna vad i motionen anförts om särskilt lagförslag om fritt tandläkarval för barn och ungdomar, 5. att riksdagen som sin mening ger regeringen till känna vad i motionen anförts om särskiljande av myndighetsuppgifter och näringsverksamhet inom landstingen och krav på upprättande av s.k. sluten redovisning, 6. att riksdagen som sin mening ger regeringen till känna vad i motionen anförts om införande av konkurrensneutrala momsregler inom tandvården, 7. att riksdagen som sin mening ger regeringen till känna vad i motionen anförts om att stödet till särskilda patientgrupper lämnas inom ramen för den allmänna försäkringens högkostnadsskydd, 8. att riksdagen som sin mening ger regeringen till känna vad i motionen anförts om en översyn av Tandvårdsdelegationens uppgifter och sammansättning i syfte att bl.a. förstärka patient- och konsumentintressena.</p>
          <p>Stockholm den 7 februari 1996 Isa Halvarsson (fp) Margitta Edgren (fp) Carl-Johan Wilson (fp)</p>
          <p>Kjell Ericsson (c) Siw Persson (fp)</p>
        </div>
      </div>
    </body>
  </text>
</TEI>
