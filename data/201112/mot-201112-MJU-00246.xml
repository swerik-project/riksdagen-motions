<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00246">
  <teiHeader>
    <fileDesc>
      <titleStmt>
        <title>Landsbygdsutveckling i strandnära lägen</title>
        <author corresp="i-6DUjgAy3EMiPSCDgTnkpXL">av Sven-Erik Bucht (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landsbygdsutveckling i strandnära lägen</title>
          <idno type="rdwebb">GZ02MJ246</idno>
          <rs type="number">MJ246</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ246/text</ref>
          <ref type="dokument_url_html">http://data.riksdagen.se/dokument/GZ02MJ246</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ246</ref>
          <ref type="doc">http://data.riksdagen.se/fil/FC7F3EB3-0848-4D3E-9671-7ADDCFEDA0FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6x2Lp3ZPJLXMrDMRhWTjsn" type="signed"/>
        <correspContext corresp="i-6x2Lp3ZPJLXMrDMRhWTjsn">
          <note type="signatory" corresp="i-6DUjgAy3EMiPSCDgTnkpXL"/>
        </correspContext>
        <correspAction xml:id="i-NnjtEfRLsTjiXmceY6Vmbr" type="numbering">
          <date when="2011-10-04"/>
        </correspAction>
        <correspAction xml:id="i-2T3V8P33ULqA19k9p1JPNT" type="submission">
          <date when="2011-09-30"/>
        </correspAction>
        <correspAction xml:id="i-Q5fktteQEXxKNk5QV1nFE4" type="transfer">
          <date when="2011-09-23"/>
        </correspAction>
        <correspAction xml:id="i-UpMboUMU9UJzCavz3YQ4ma" type="assigned"/>
        <correspContext corresp="i-UpMboUMU9UJzCavz3YQ4ma">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DLfe31Jzxg3c3HoHKo7HPG" type="motBody">
        <div xml:id="i-K8LeNNCQiu55yfp6A8oVPq" type="motProposal" subtype="förslag">
          <head xml:id="i-64wiFs7gDY7QJhJBLiTsTM">
            Förslag till riksdagsbeslut
          </head>
          <p xml:id="i-KebVUCK9smMMUJTg6b5SkG">
            Riksdagen tillkännager för regeringen som sin mening vad som
            anförs i motionen om landsbygdsutveckling i strandnära lägen.
          </p>
        </div>
        <div xml:id="i-XhJNfZ8XfFUsWtdMGRkt41" type="motContent">
          <head xml:id="i-3WG8eFQk5KcWB3HCnQBkWH" type="h1">
            Motivering
          </head>
          <p xml:id="i-9gRZ7a7NiDzSKEryhia4be">
            1 juli 2009 fick vi en ny strandskyddslagstiftning. Den nya lagen
            benämndes Ett differentierat strandskydd vilket skulle avspegla
            den bärande idén i hela lagändringen nämligen att man äntligen
            skulle kunna göra regionalt och lokalt anpassade bedömningar avseende
            byggande i strandnära områden. I områden som tidigare utsatts
            för ett hårt exploateringstryck skulle strandskyddet skärpas medan
            det i de delar av Sverige där det finns gott om stränder och där
            bebyggelsetrycket är litet skulle bli lättare att bo och bygga
            strandnära.
          </p>
          <p xml:id="i-FNkfepH2axWE3Wuahi24g2">
            En förståelse och insikt hade infunnit sig om att det råder vitt
            skilda förhållanden i olika delar av vårt avlånga land och att
            ett generellt regelverk som är exakt lika överallt inte fungerar
            och är ej heller förenligt med sunt förnuft och allmänt rättsmedvetande.
          </p>
          <p xml:id="i-RSNtLXf6ywT61AyourWxJZ">
            Den allemansrättsliga och långsiktiga tillgången till stränder
            och strandnära områden skulle fortfarande säkerställas, strandnära
            djurs och växters livsbetingelser fick ej äventyras. Detta var
            grunden och syftet med strandskyddet, och så långt är nog alla
            överens. För att få denna regionala anpassning och differentiering
            flyttades tillsynen och överprövningen av dispensbeslut från Naturvårdsverket
            i Stockholm till respektuve länsstyrelse.
          </p>
          <p xml:id="i-Abt5VhUnRNkUvU7Btpjfv6">
            Ett nytt begrepp infördes, Landsbygdsutveckling i strandnära
            läge, även benämnt LIS-områden. Inom sådana områden skulle en
            annan lättare regel-tillämpning införas, och dessa områden skulle
            respektive kommun peka ut i någon typ av policydokument som de
            kunde koppla till den kommunala översiktsplanen. I lagtexten och
            i förarbetena sägs att fri passage alltid skall lämnas mellan
            tomtplats (område som ej längre är allemansrättsligt tillgängligt)
            och strand, att ny bebyggelse vad avser fritids- och bostadshus
            skall helst ske i närhet till befintliga etableringar, osv. I
            förarbetena sägs vidare att närhet i detta sammanhang kan vara
            olika i olika delar av Sverige och att i våra mest glest bebyggda
            delar kan detta avstånd uppgå till 200 meter.
          </p>
          <p xml:id="i-J6cKRWzyUirXDtm1XKB6ed">
            Inom andra delar av kommunerna, dvs. utanför LIS-områdena, skulle
            strandskyddet vara som förut.
          </p>
          <p xml:id="i-SArGArxifPd14wPGohrLLF">
            I förarbetena sägs även, vilket avviker från huvudspåret vad
            avser LIS-områdenas utpekande i särskild kommunal plan eller policy,
            s. 58 (prop. 2008/09:119), att reglerna bör utformas så att det
            kan vara möjligt att, även om det inte finns någon redovisning
            i översiktsplanen, i det enskilda fallet avgöra om den sökta åtgärden
            avser en plats som ligger inom ett sådant område där vissa lättnader
            i strandskyddet gäller. I en sådan situation är det inte rimligt
            att man skall behöva göra en samlad bedömning av vilka dessa områden
            är i hela kommunen.
          </p>
          <p xml:id="i-CgrK7GYq7j7hRqnweboxWh">
            Med andra ord, även om en LIS-plan eller policy tagits fram och
            pekat ut utvecklingsområden och en ansökan om byggande inom strandskyddsområde
            inlämnas som ligger utanför i planens angivna områden kan de särskilda
            regler som gäller inom LIS-områden bli aktuella och tillämpas.
          </p>
          <p xml:id="i-V5yFMVddH77s9vvxUgd46i">
            Lagstiftaren har i propositionen därmed uttryckt att det är orimligt
            att vi i våra glesbygdskommuner på förhand i detalj kammar igenom
            varje by och strandområde för att bedöma huruvida byggande skall
            bidra till landsbygdens utveckling.
          </p>
          <p xml:id="i-FPgAXug6dg8w1DAeYKn1dx">
            En annan orimlighet av praktisk karaktär är att exempelvis i
            en kommun som Pajala med drygt 80 byar dela upp dessa i A- och
            B-lag genom att ta ställning till vilka av dessa som skall få
            möjlighet genom lättnader i strandskyddet till utveckling. De
            objektiva grunderna för en sådan uppdelning finns inte utan det
            blir godtyckligt och omöjligt att inte minst politiskt försvara.
          </p>
          <p xml:id="i-Rppoi51rPLmfA7C9WGCe4z">
            Tyvärr blir inte verkligheten alltid såsom man tänkt sig. Exempelvis
            kan nämnas att i det första utkast till LIS-plan som Pajala kommun
            tog fram pekades 64 områden ut som LIS-områden. Detta tyckte Länsstyrelsen
            i Norrbotten var på tok för många. Varför då kan man undra? Man
            kan verkligen ifrågasätta om intentionen i lagstiftningen var
            att en länsstyrelse skall bedöma vilka och hur många byar eller
            områden som skall få förutsättningar för utveckling. Det torde
            väl varje kommun inom ramen för det kommunala självstyret ha rätt
            att bestämma? Att i en kommun som Pajala med drygt 80 byar, skapa
            A- och B-lag genom att ta ställning till vilka byar som skall
            få möjlighet till utveckling genom lättnader i strandskyddet är
            inte rimligt. De objektiva grunderna för en sådan uppdelning finns
            inte utan det blir godtyckligt och omöjligt att inte minst politiskt
            försvara.
          </p>
          <p xml:id="i-QY2hakn5FRh8fr7FrY4AVc">
            Denna tolkning av lagstiftningen visar, i min mening, stor brist
            i insikt vad avser realiteterna i det lokala politiska arbetet.
            Spelregler bäddar för bråk och meningsskiljaktigheter mellan byar
            och medborgare och gör det kommunala politiska planeringsarbetet
            omöjligt. I stället skulle man vända på processen och peka ut
            de områden där de allmänna intressena är så stora att några lättnader
            absolut inte kan medges. Detta skulle kunna ske på objektiva och
            vetenskapliga grunder och skulle accepteras av det stora flertalet.
          </p>
          <p xml:id="i-HvjVStQbAjJKKXYwvXAfBd">
            I aktuell proposition sägs även på s. 71, första stycket, att
            i fråga om byggande av enstaka nya bostadshus med tillhörande
            komplementbyggnader m.m. i områden för landsbygdsutveckling, bör
            det som särskilda skäl inte få beaktas om byggnationen bidrar
            till utveckling av landsbygden. Det bör istället få beaktas om
            huset avses att uppföras i anslutning till ett redan befintligt
            bostadshus. Utan en sådan särskild bestämmelse för enstaka bostadshus
            skulle det finnas en risk för att ny bebyggelse utvecklas på ett
            ostrukturerat sätt och med stora avstånd och att det i vissa fall
            långsiktigt inte skulle finnas kvar några orörda strandskyddsområden.
          </p>
          <p xml:id="i-LT8bXAV55ZdYokn14uhDXF">
            Detta är ytterligare en skrivning som länsstyrelsen i sin tillämpning
            inte beaktar och tar tillvara. Det sägs med tydlighet att vid
            byggande av bostadshus skall effekten på utvecklingen inte tas
            i beaktande men istället kan närheten till befintlig bebyggelse
            skapa motiv till dispens.
          </p>
          <p xml:id="i-UXquUNewdKMP5dfKByYxxc">
            Det är i detta sammanhang som närhet till befintlig bebyggelse
            i vår mest extrema glesbygd kan vara upp till 200 meter.
          </p>
          <p xml:id="i-9S6H8Q83A8omo4oozS1yAW">
            Sammanfattningsvis kan konstateras följande.
          </p>
          <list xml:id="i-PCmECnE8mB7FgujTdW2Zxz" style="ul">
            <item xml:id="i-AZq8rkyTAmQUqduHfVAEY1">
              Syftet med den differentierade strandskyddslagstiftningen var
              och är att lokala förhållanden skall beaktas när man gör en avvägning
              av hur en viss åtgärd kan anses inverka på strandskyddets grundläggande
              syften.
            </item>
            <item xml:id="i-BwqTAa6MthPpifShCGv9km">
              De största lättnaderna i förhållande till hur det varit förut
              skall göras i våra mest glest befolkade områden.
            </item>
            <item xml:id="i-D46SqKKW7oMrmJrnVv369G">
              Där objektiva och vetenskapligt påvisade värden (friluftsliv,
              växter, djur, m.m.) föreligger skall självfallet regelverket tillämpas
              strikt.
            </item>
            <item xml:id="i-B2AHB6DvUHN7Q6GGVciTCs">
              Lagen och förarbetena ger möjlighet att i praktisk tillämpning
              leva upp till den nya lagens syften och att det är upp till respektive
              beslutsfattare eller byråkrat att faktiskt våga ge förutsättningar
              för att dessa syften också får genomslag. Det finns en stor misstro,
              inte minst hos Länsstyrelsen i Norrbotten, till kommunernas förmåga
              att ta det ansvar som den nya lagen ger. Kommunerna är inga strandskyddshuliganer
              som är beredda att offra de värden som regelverket är satt att
              skydda. Tvärtom är kommunerna måna om att slå vakt om de faktiska
              värden som finns men däremot inte beredda att försvara fiktiva
              och konstruerade intressen och argument som inte har någon förankring
              i verkligheten.
            </item>
          </list>
          <p xml:id="i-2gvD3xjQvwMTgTZ3Nh3Jea">
            Ovan beskrivna exempel är från Norrbotten. En nyligen presenterad
            rapport av Sveriges Kommuner och Landsting pekar på att bedömning
            och handläggning av ärenden med tillämpning av ovan beskrivna
            lagstiftning varierar stort mellan länen.
          </p>
          <p xml:id="i-Cb4Kd17Sz4LQWVWFaMauSN">
            Den verifierar att lagstiftningen är otydlig då den ger ett stort
            utrymme för tolkning i helt olika riktningar.
          </p>
          <p xml:id="i-f4CGNcK19FdB5CMibakYz">
            Med anledning av ovan beskrivna är det av vikt att regering och
            riksdag tar tag i frågan och utverka kompletterande direktiv alternativt
            preciserar lagstiftningen så att dess syfte och andemening får
            faktiskt genomslag.
          </p>
        </div>
        <div xml:id="i-AkkdSn1mXwP1fskWcu1m22" type="signatureBlock">
          <list xml:id="i-UvdA27tJoRbSCtTDWFHkUb">
            <item xml:id="i-LHWFpdSeQC2wyQKNWJDm7G" who="i-6DUjgAy3EMiPSCDgTnkpXL" type="signature">
              Sven-Erik Bucht (S)
            </item>
          </list>
        </div>
      </div>
    </body>
  </text>
</TEI>
