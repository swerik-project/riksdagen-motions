<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00264">
  <teiHeader>
    <fileDesc>
      <titleStmt>
        <title>En levande landsbygd</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En levande landsbygd</title>
          <idno type="rdwebb">H102N264</idno>
          <rs type="number">N264</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N264/text</ref>
          <ref type="dokument_url_html">http://data.riksdagen.se/dokument/H102N264</ref>
          <ref type="dokumentstatus_url_xml">http://data.riksdagen.se/dokumentstatus/H102N264</ref>
          <ref type="doc">http://data.riksdagen.se/fil/55FBF667-AF19-4C21-AE99-3B8AD5C3BDFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tc1iBafrxmuQAbTwHCqFpr" type="signed"/>
        <correspContext corresp="i-Tc1iBafrxmuQAbTwHCqFpr">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-qb874tgBdYtYnDFUrD5Ra" type="numbering">
          <date when="2013-10-03"/>
        </correspAction>
        <correspAction xml:id="i-7iutht2i8ZX1LwEqRBsLsf" type="submission">
          <date when="2013-10-02"/>
        </correspAction>
        <correspAction xml:id="i-Vp6DSJBPJhZfEXMcYty7E6" type="transfer">
          <date when="2013-09-30"/>
        </correspAction>
        <correspAction xml:id="i-7QD4TCbPDcquDKtS3KdQJx" type="assigned"/>
        <correspContext corresp="i-7QD4TCbPDcquDKtS3KdQJx">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R8mwTQ6C4YpiqVZNCZygYj" type="motHeader"/>
      <div xml:id="i-PXiqvAUE6dnJLwLcDRDA5b" type="motBody">
        <div xml:id="i-EoqfEC3yasjAdNPdy6GVEw" type="motProposal" subtype="förslag">
          <head xml:id="i-AjLDzQodcBgY4vMqWHo2eJ">
            Förslag till riksdagsbeslut
          </head>
          <p xml:id="i-GB9oH8UyzQMdNicvZS8r1E">
            Riksdagen tillkännager för regeringen som sin mening vad som
            anförs i motionen om vikten av en positiv utveckling i hela landet
            genom ökade förutsättningar för att arbeta och bo på landsbygden.
          </p>
        </div>
        <div xml:id="i-EsRcFsYHPBv4tyoHUqfy87" type="motContent">
          <head xml:id="i-H7C6qXHcG1pA4RdU2je61t" type="h1">
            Motivering
          </head>
          <p xml:id="i-6xBPZKrdjav9cLKSgCfPaf">
            Hela Sverige ska leva. Det ska vara möjligt att bo och arbeta
            i hela Sverige. På många ställen i landet minskar befolkningen
            på landsbygden. Ett exempel är Kalmar län där invånarantalet de
            senaste decennierna varit nedåtgående. Det beror dels på sjunkande
            födelsetal, dels på utflyttning. Under 2012 var det 630 personer
            fler som flyttade till ett annat län i Sverige än som flyttade
            inrikes till Kalmar län. Det totala flyttningsnettot var dock
            positivt. Tack vare mottagandet av nyanlända till Sverige ökade
            befolkningen med 887 personer under året. En levande landsbygd
            med en vital arbetsmarknad är en av förutsättningarna för en snabbare
            integration.
          </p>
          <p xml:id="i-XyPWASz9AzsGGBrBsySe8n">
            När man frågar vad som behövs för att man ska vilja bo på landsbygden
            svarar många att jobb och en fungerande vardaglig service är det
            viktigaste. Det handlar framför allt om livsmedelsbutiker, bensinmackar
            och skola inom rimligt avstånd. Bredband är idag en förutsättning
            för såväl vardagslivet som för företagande och turism. Utbyggnaden
            av bredband är oumbärlig för landsbygdens utveckling. För att
            befästa grunden för en god servicenivå är det angeläget att göra
            det enkelt att bygga, hyra eller köpa ett fritidshus och kunna
            bo under längre perioder. De säsongsboende bidrar till ett breddat
            kundunderlag, något som landsbygden så väl behöver.
          </p>
          <p xml:id="i-2TEWvcQKxshsCbuas5G92s">
            Alliansregeringen har gjort en hel del för att förbättra situationen
            för de boende på landsbygden, bland annat åtgärder för att underlätta
            för myndigheter att samarbeta med varandra. Alliansen har även
            minskat kostnaderna för regelverket inom jordbrukssektorn med
            30 procent. En jordbrukare ska kunna ägna sig åt djur och gröda,
            inte ägna huvuddelen av sin tid till administrativa sysslor. Regeringens
            satsning på bredbandsutbyggnad på landsbygden, där kommersiella
            lösningar inte fungerar, är betydelsefull för att underlätta livet
            på landet. Utbyggnaden måste därför fortsätta så att den omfattar
            hela landsbygden.
          </p>
          <p xml:id="i-WTnVs9zqzvrKPiWamynMCz">
            Regeringens satsningar är bra, men min ambition är att åstadkomma
            ännu mer. Fler åtgärder måste till för att vända utflyttningstrenden.
            Företagarna är ryggraden i landsbygdens ekonomi. Fler regelförenklingar
            och förbättringar för företag måste därför till. För små företag
            är arbetsgivaravgifter och sjuklöneansvar en tung börda. Många
            upplever en onödig senfärdighet i kontakterna med myndigheter.
          </p>
          <p xml:id="i-PT1UvH8nZZfcagiicNSgdm">
            Reglerna för biotopskydd utgör hinder för ett rationellt brukande
            av jordbruksmarken. Små åkrar, ibland omgärdade av gamla stenmurar,
            öppna diken eller gärdesgårdar, kan inte läggas samman på grund
            av biotopskyddsreglerna. Resultatet blir ofta att man istället
            planterar skog eller att lantbruket läggs ner, vilket är ett hot
            mot det öppna landskapet och ett hot mot biologisk mångfald. Huvuddelen
            av biotoperna finns på betesmark eller på åkerkanter som gränsar
            mot skog eller betesmark. Många lantbrukare vill bygga upp nya
            biotoper utmed åkerkanter eller på andra platser där det inte
            hindrar brukandet. Reglerna måste därför ses över.
          </p>
          <p xml:id="i-81ApX3wJPp2kw6EkrrfweF">
            För ett mindre familjejordbruk krävs ofta åtminstone en fast
            inkomst från annan verksamhet. Därför behövs fler arbetstillfällen
            på landsbygden, en större samverkan mellan kommunerna och fristående
            initiativ. Äldreboenden och hemtjänst är exempel där privata initiativ
            och ideella krafter, som föreningar eller kooperativ, kan komplettera
            kommunernas verksamheter.
          </p>
          <p xml:id="i-YHg9iRwNeMsK42dZUNNd1P">
            Dessa åtgärder skulle öka förutsättningarna för att arbeta och
            bo på landsbygden. Det bör ges regeringen till känna.
          </p>
        </div>
        <div xml:id="i-QxVyHtcryNQM57cZNYTj2c" type="signatureBlock">
          <list xml:id="i-AkNTdNqfR39rczxcSLp4Bq">
            <item xml:id="i-UaRfwZZ7Pf5FiNkzRKtMVK" who="unknown" type="signature">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
