<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__60/mot_1966__ak__60-001.pdf"/>
      <fw xml:id="i-3G3ixpHahHT7UgkAfPvHqv">
        10 Motioner i Andra kammaren, nr 60 år 1966
      </fw>
      <div type="motHeader" xml:id="i-Vv844ra9GicNeb3CFSMQLS">
        <div type="motTitle" xml:id="i-SFvWSC7h7bxKUHx3gh3KAR"/>
        <div type="motSubmissionInfo" xml:id="i-V4ataaPnd7cBUXUo9NYkRP"/>
      </div>
      <div type="motBody" xml:id="i-S5s3pBgcPQEMcCSPmD4s7P">
        <div xml:id="i-NPJKmp82xAVn1y6XEMExHL">
          <p xml:id="i-KX76xeCXEm9HWQuPFBXsXW">
            Nr 60
          </p>
          <p xml:id="i-149iUya5ou2akke6uwX8t7">
            Av fru Nettelbrandt, om offentlig annonsering i pressen.
          </p>
          <p xml:id="i-4kEY8hieGMdPFzT7XgnUiu">
            (Lika lydande med motion nr 33 i Första kammaren)
          </p>
          <p xml:id="i-LXgzNSPcfBRYWK8EutZQVu">
            För enskilda människor, organisationer och företag gäller den
            självklara regeln, att de får betala för de tjänster de tar i
            anspråk av pressen. De har inga möjligheter att förutsätta, att
            pressen automatisk skall stå till förfogande för gratisreklam.
            Antingen det är fråga om påverkan eller information får denna
            söka sig vägar via betald annonsering i pressen. För stat, landsting
            och kommun gäller däremot en fast praxis, att offentliga organ
            utan kostnad skall äga rätt att utnyttja spaltkilometrar i pressen
            för kungörelser, meddelanden, information och påverkan. Mot den
            bakgrunden är det inte överraskande, att det ekonomiska läget
            för pressens del blivit sådant, att även mycket drastiska statliga
            stödåtgärder kommit under debatt. Det synes emellertid föga rationellt
            att överväga sådana åtgärder, när samtidigt den offentliga sidan
            är snålskjuts- åkare på pressens och indirekt enskilda annonsörers
            bekostnad. Pressen är en viktig och måhända den allra viktigaste
            upplysningsbärare den allmänna verk- samheten har. Den omständigheten
            borde göra det än mer uppenbart, att ian- språktagna tjänster
            skall behandlas enligt gängse kostnadsmässiga principer. Att fördenskull
            tala om stödannonsering har lika litet fog för sig som när det
            gäller betalning för enskild annonsering. Den offentliga annonseringen
            kan bestå av huvudsakligen två olika typer. Dels är det fråga
            om sådana fall då ett statligt verk, en förvaltningsmyndighet
            eller liknande på samma sätt som inom den enskilda sektorn har
            behov av att komma i kontakt med vissa kategorier, exempelvis
            platssökande, anbudsgivare, köpare av ett statligt affärsverks
            varor och tjänster m.fl. Dels är det fråga om sådana fall då information
            om nya förordningar eller ändrade regler på något område behöver
            nå hela allmänheten. I båda fallen bör annonseringen ske med utgångspunkt
            från kommersiella och administrativa effektivitetskrav. Att för
            den senare gruppen av fall tolka detta så att snålskjutsåkning
            i största möjliga utsträckning skall utnyttjas är emellertid en
            orimlig målsättning. Där- emot torde omfattningen och inriktningen
            av annonseringen bli olika i de båda typfallen. I det första fallet
            är det naturligt att annonsering sker i de tidningar som möter
            exempelvis utbudet av platssökande. En annan ordning skulle inne-
            bära ett avsteg från kommersiella effektivitetskrav. När det åter
            gäller att nå hela allmänheten, finns det anledning att låta annonseringen
            omfatta ”all” press. Eftersom ett så vittomfattande kontaktsökande
            är nödvändigt i sådana
          </p>
          <pb facs="riksdagen-motions-pdf/data/1966/mot_1966__ak__60/mot_1966__ak__60-002.pdf"/>
          <fw xml:id="i-M88ZvLTLkuHEHX4QKWXdxN">
            Motioner i Andra kammaren, nr 60 år 1966 11
          </fw>
          <p xml:id="i-2aNwxHnspM2AJmBhfWLQwG">
            fall, är det icke heller något avsteg från kommersiella effektivitetskrav
            att betala vad tjänsterna kostar. Det behöver emellertid utredas
            vad som i sådana fall kan anses utgöra den press där allmän annonsering
            bör äga rum. Om man enats om den målsättningen, att stat och kommun
            på samma sätt som Övriga skall bli föremål för strikt kommersiell
            behandling när det gäller önskat ianspråktagande av tjänster,
            skulle egentligen lösningen i de enskilda fallen vara given. Det
            borde endast vara fråga om en naturlig anspassning till den allmänna
            marknadens krav. Med hänsyn till att det utvecklats en fast praxis,
            som direkt avviker från nämnda målsättning, torde det emellertid
            vara nödvändigt att närmare penetrera i vilka fall offentlig gratis
            textreklam bör ersättas med i vanlig ordning betald annonsering.
            Utan att göra anspråk på någon fullständighet skall här endast
            nämnas några exempel på områden där annonsering är en självklar
            form för offentlig informationsspridning. Information om nya vägmärken
            eller nya trafikregler bör i en officiellt sank- tionerad form
            komma hela allmänheten till del. Detsamma gäller om medde- landen
            rörande vägar, tjälskador o.d. Likaså bör införande av hastighetsbe-
            gränsningar, som allmänheten har att omedelbart följa, på det
            allmännas be- kostnad bli känt för den enskilde. Inför övergången
            till högertrafik är det nödvändigt att dels ge allmänheten kännedom
            om vissa regler, när omlägg- ningen sker, vilken hastighetsbegränsning
            som skall gälla, när trafikstopp skall gälla, hur bilarna bör
            utrustas o.s.v. Dessutom är en vittomfattande information nödvändig
            för att på olika vägar skapa den beredskap som är en förutsättning
            för att eliminera trafiksäkerhetsriskerna. Att — såsom tidigare
            skett — förutsätta att hela denna nödvändiga information av enorm
            omfattning skulle ske helt på pressens bekostnad visar hur långt
            man i tänkandet kring dessa frågor fjärmat sig från anständiga
            kommersiella hänsyn. En fortlöpande information om den allmänna
            sjukförsäkringens regler vore starkt befogad. Det har exempelvis
            förekommit, att kvinnor efter barnsbörd på arbetsgivarens önskan
            tjänstgjort begränsad tid för att klara ett tillfälligt arbetskraftsproblem.
            Genom endast några timmars arbete har rätten till ersättning från
            försäkringskassan äventyrats. Allmän information om dessa regler
            har saknats. Särskilda vårdbidrag till handikappade barn har icke
            utta- gits, därför att vederbörande icke känt till dem. Invalidiserade
            personer, som varit berättigade till vårdtillägg till folkpensionen,
            har gått miste därom, därför att de icke känt till att de måste
            sökas. Kampanjer mot vissa sjukdomar och åtgärder i samband med
            epidemier behöver komma till var mans kännedom. Ett stort informationsbehov
            finns när det gäller skolreformen och skilda ut- bildningsvägar
            samt regler och möjligheter på skolans område. Detsamma gäller
            de studiesociala åtgärderna. Införande av skolmatsedlar i tidningarna
            fyller ett mycket viktigt behov hos familjerna och bör bekostas
            av det allmänna. I deklarationstid bör allmänheten genom annonskampanjer
            påverkas till en högre deklarationsmoral. På samma sätt bör information
            ges om t. ex. nya taxe-
          </p>
          <pb facs="riksdagen-motions-pdf/data/1966/mot_1966__ak__60/mot_1966__ak__60-003.pdf"/>
          <fw xml:id="i-B9TGy7Zq9JCA1JwCB5CMx1">
            12 Motioner i Andra kammaren, nr 60 år 1966
          </fw>
          <p xml:id="i-JQuGs3W56WZvFHirVN3RMM">
            ringsbestämmelser. Vid aktuell tidpunkt bör information ges om
            hur en enligt egen uppgift oriktigt taxerad kan få sin rätt prövad
            i högre instans. Även i andra frågor bör den enskilde hjälpas
            till rätta för att hitta de rätta vägarna att i den administrativa
            beslutsprocessen få sin rätt prövad. För den enskilde konsumenten
            viktiga rön som gjorts genom statlig konsu- mentforskning bör
            genom fortlöpande information bli känd för konsumenten. Den här
            påbörjade listan skulle kunna göras avsevärt längre. Den får emeller-
            tid tjäna som exemplifiering från det vittomfattande fält där
            offentlig annon- sering är starkt motiverad. I en del fall rör
            den områden där information visserligen förekommer men där det
            offentliga icke tagit det ekonomiska ansva- ret för informationsåtgärderna.
            I andra fall rör den områden där information över huvud taget
            inte förekommer eller uppvisar påtagliga brister. Slutligen bör
            det påpekas, att den grundsyn som denna motion omfattar, även
            bör leda till att tjänster från det offentligas sida bör betalas
            av den en- skilde i relation till tjänstens omfattning och värde.
            I detta hänseende förekom- mer en stark eftersläpning. Att vissa
            avgifter, som rimligen bör belasta den enskilde, inte varit föremål
            för någon uppräkning sedan lång tid tillbaka är givetvis inte
            tillfredsställande. Denna fråga tas emellertid upp i annat samman-
            hang. Det kan dock vara av intresse att i detta sammanhang ha
            i minnet att ändrade regler i enlighet med här företrädd grundsyn
            kan leda till såväl minus- poster som plusposter i den offentliga
            budgeten men att det totalt blir fråga om en rättvisare fördelning
            av kostnaderna på dem som tar bestämda tjänster i anspråk. Under
            hänvisning till det ovan anförda hemställes, att riksdagen måtte
            i skrivelse till Kungl. Maj:t begära ut- redning syftande till
            en kartläggning av den offentliga annon- seringen i pressen samt
            förslag i anslutning till denna kart- läggning innebärande att
            stat och kommun skall på strikt kommersiell grund betala för de
            tjänster som pressen utför.
          </p>
          <p xml:id="i-9r2qY1YBudpNZaTP138WHm" type="date">
            Stockholm den 18 januari 1966
          </p>
          <p xml:id="i-Ws7Ys515MkypnA9pNUrbKa">
            Cecilia Nettelbrandt
          </p>
        </div>
      </div>
    </body>
  </text>
</TEI>
