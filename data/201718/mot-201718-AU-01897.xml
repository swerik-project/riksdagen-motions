<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-01897">
  <teiHeader>
    <fileDesc>
      <titleStmt>
        <title>Genetisk konstitution som diskrimineringsgrund</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1897 av Finn Bengtsson (M)</title>
          <idno type="rdwebb">H5021897</idno>
          <rs type="number">1897</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5021897/text</ref>
          <ref type="dokument_url_html">http://data.riksdagen.se/dokument/H5021897</ref>
          <ref type="dokumentstatus_url_xml">http://data.riksdagen.se/dokumentstatus/H5021897</ref>
          <ref type="docx">http://data.riksdagen.se/fil/782A1638-AC8C-4AD5-BC83-A4811E238305</ref>
          <ref type="pdf">http://data.riksdagen.se/fil/5F65F0A6-EC91-4154-B69D-85936EEACC4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DGaPtpkyv2e81dPfMMysfK" type="signed"/>
        <correspContext corresp="i-DGaPtpkyv2e81dPfMMysfK">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-2hLXeqm4kXMtkueiGvDVfH" type="submitted">
          <date when="2017-10-03"/>
          <time when="14:31:24"/>
        </correspAction>
        <correspAction xml:id="i-WHx1VzNvXYSzT2C2o76Ejj" type="reviewed">
          <date when="2017-10-03"/>
          <time when="16:56:11"/>
        </correspAction>
        <correspAction xml:id="i-TXLDME9uTZsN5B4f36mW1m" type="referred">
          <date when="2017-10-13"/>
        </correspAction>
        <correspAction xml:id="i-J4Yk2yRoe1P6K2Z2ZgmP1w" type="assigned">
          <date when="2018-08-16"/>
          <time when="14:16:27"/>
        </correspAction>
        <correspContext corresp="i-J4Yk2yRoe1P6K2Z2ZgmP1w">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-DHr86yuhq63tsm6Z9j4aoq" type="behandlas_i"/>
        <correspContext corresp="i-DHr86yuhq63tsm6Z9j4aoq">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Svv2fbBMZ4RWdvMdLGP5xm" type="motHeader">
        <div xml:id="i-AqRejiQLfuZsrBcX6Bqvkw" type="motTitle">
          Motion till riksdagen 2017/18:1897 av Finn Bengtsson (M) Genetisk
          konstitution som diskrimineringsgrund
        </div>
      </div>
      <div xml:id="i-GeaFPzWw3AWD49rWmqesjw" type="motBody">
        <div xml:id="i-6U7GxERUChyEBuYPA3ZX3j" type="motProposal" subtype="förslag">
          <head xml:id="i-L3h98N6S72v3L4RH7pfPPL">
            Förslag till riksdagsbeslut
          </head>
          <list xml:id="i-8WgqLBp4LxSAFtymCRPVxU">
            <item xml:id="i-RXWpHB7cUtHLT53bwssxgW" sortKey="Yrkande 1">
              Riksdagen ställer sig bakom det som anförs i motionen om behovet
              av en översyn av genetisk konstitution som diskrimineringsgrund
              och tillkännager detta för regeringen.
            </item>
          </list>
        </div>
        <div xml:id="i-G33CSi22Bjz9VMy5dXBxhS" type="motContent">
          <head xml:id="i-QYbFixV2YyYAoDUwXv6h7n" type="h1">
            Bakgrund
          </head>
          <p xml:id="i-7igFHgN1nyYPPYbwUYVcdn">
            Tillkomsten av ny teknik, särskilt när den är banbrytande och
            snabbt vinner stor användning, leder inte sällan till att befintliga
            lagrum som reglerar verksamheten som tekniken berörs av också
            ställs inför nya utmaningar. Ett exempel på detta är samhällets
            snabba anpassning till den nya informationsteknologin (it) och
            behov av att skyndsamt se över lagar och regler som gäller för
            att värna bland annat medborgarnas rätt till personlig integritet
            och äganderätt till egenproducerat material så att inte de många
            fördelar som it för med sig kommer i konflikt med andra viktiga
            och skyddsvärda värden. Ett annat sådant exempel är den nya molekylärbiologiska
            tekniken med genetisk bestämning som kan komma att påtagligt förändra
            medicinsk diagnostik, prognostiserande och behandling i framtiden.
          </p>
          <p xml:id="i-5NtmmHyAdpwud3RuFK3iqx">
            Möjligheten att idag på molekylär nivå kartlägga enskilda individers
            unika genuppsättning av DNA, dess möjliga kopplingar till för
            individen specifika sjukdomar och till ökad risk att på sikt utveckla
            vissa sjukdomar eller val av lämplig behandling, ställer nu gällande
            lagstiftning inför nya problem som kan behöva lösas någorlunda
            skyndsamt för att trygga rättssäkerheten. Exempel på lagar som
            då berörs är lagen om genetisk integritet (2006:351), lagen om
            medicinsk-tekniska produkter, personuppgiftslagen (PUL) samt marknadsföringslagen.
          </p>
          <p xml:id="i-ESProtCK6vDsszSNiKLumV">
            Kopplingen mellan nya tekniker, som här kan exemplifieras av
            just tillgång till it och möjlighet till DNA-testning, visar på
            hur problem med de nuvarande lagrummens praktiska tillämpning
            kan uppstå. Man finner idag en bred flora av erbjudanden på nätet,
            av mer eller mindre seriösa aktörer, om individuell genetisk kartläggning
            och inte sällan därtill knuten (medicinsk) rådgivning.
          </p>
          <p xml:id="i-A4wc4i2TMSRoGRixSwNXHu">
            Om denna verksamhet sker inom ramen för laboratorium som har
            en anknytning till hälso- och sjukvården så är sådan verksamhet
            att betrakta som en genetisk undersökning enligt lagen om genetisk
            integritet, vilket det rimligen också är med de konsekvenser för
            medicinsk trovärdighet och säkerhet med mera som exempelvis föreskrivs
            i hälso- och sjukvårdslagen, patientsäkerhetslagen med flera lagar
            som reglerar medicinsk verksamhet. Om emellertid exakt samma genetiska
            tester genomförs på ett laboratorium som inte har någon anknytning
            till hälso- och sjukvården är verksamheten i lagens mening inte
            att betrakta som en genetisk undersökning, vilket också gör att
            all annan lagstiftning som finns till för att säkerställa trovärdig
            och säker hälso- och sjukvård inte längre är applicerbar på verksamheten.
            Bara denna anomali i lagen om genetisk integritet förtjänar en
            översyn, men jag har i denna motion valt att se problemet i en
            än vidare kontext.
          </p>
          <p xml:id="i-DubScyd5uGMRauRqB6gjqc">
            Ett exempel på att möjligheten till individuell genetisk kartläggning
            ställer även internationell lagstiftning inför stora problem är
            att Europarådet 2008 valt att utfärda ett tilläggsprotokoll till
            konventionen om de mänskliga rättigheterna med inriktning just
            på den medicinska genetikens tekniska genombrott under senare
            tid. Denna motion är skriven i ambitionen att närma sig en problemställning
            för svensk lagstiftning på ett övergripande sätt genom att föreslå
            en översyn av möjligheten att skydda individers genetiska konstitution
            mot bakgrund av de risker det kan innebära att sådan information
            kan utnyttjas i diskriminerande syfte.
          </p>
          <head xml:id="i-G63Jw9D86LP6kFLkiGLPUy" type="h1">
            Nya medicinska tekniker
          </head>
          <p xml:id="i-3Rc2dL5Q4HjmKSYmtgWURi">
            Generellt kan man för nya medicinska tekniker se både potentiella
            värden och potentiella risker. Till de förra hör tillgång till
            ny medicinsk kunskap, med i sin tur potentialen till förbättrad
            individuell hälsa och sammantaget också ett förbättrat hälsoläge
            för befolkningen. Till potentiella risker hör att ingen teknik
            – allra minst en ny – är ofelbar. När det gäller indirekta tekniker,
            det vill säga att det som analyseras inte är den faktor som garanterat
            ensam kopplar till det medicinska skeende som avses och som DNA-testning
            innebär, är det större risk att resultatet ska tolkas fel ur medicinsk
            synvinkel. Denna risk för feltolkning av resultat från ny, indirekt
            medicinsk teknik kan både utsätta enskilda individer för risk
            att bli feltolkade och, om felet sedermera visar sig vara generellt,
            att en hel populations diagnostik, prognostiserande (hur utvecklingen
            för en sjukdom ter sig) eller behandling varit felaktig.
          </p>
          <head xml:id="i-2HgMAnJYxXwJfMBd2f4MPh" type="h1">
            Indelning av genetisk DNA-testning
          </head>
          <p xml:id="i-UWWYHi4xGH9eABqkc32XvW">
            Testning av individers unika DNA kan idag med ganska stor säkerhet
            definiera vissa mycket ovanliga och starkt ärftliga sjukdomar.
            DNA-tester kan också tillsammans med olika mer eller mindre kända
            omgivningsfaktorer för en rad folksjukdomar bättre än tidigare
            definiera diagnos, prognos eller val av lämplig behandling.
          </p>
          <p xml:id="i-UBa62k9GUNQxvtei1itaMi">
            Man kan se på DNA-testning ur aspekten som en enskild antingen
            riktad (mot en eller flera i förväg definierade specifika DNA-varianter)
            eller bred så kallad screenad (det vill säga en undersökning av
            många ospecificerade DNA-varianter på en gång) undersökning. I
            den mest extrema formen, som också reser de största etiska problemen
            och ställer nuvarande lagstiftning inför frågor, talar man om
            så kallad genetisk populationsscreening (GPS).
          </p>
          <p xml:id="i-SwKAZXf9PmDRwcjgKaEPz1">
            GPS definieras då av att ett större antal människor undersöks.
            Dessa ska inte på förhand ha någon känd förhöjd genetisk sjukdomsrisk,
            och initiativet till själva undersökningen ska ha tagits av någon
            annan än individerna själva. När GPS genomförs så kan även här
            potentiella värden och risker identifieras. Till de förra hör
            att verksamheten eventuellt kan befrämja de testade individernas
            hälsa eller de testade individernas autonomi eller självbestämmande
            eller befrämja hälsa eller autonomi hos andra än de testade individerna
            (genom ökad förståelse av mekanismer som har betydelse för sjukdomars
            uppkomst och behandling). Till riskerna hör bristande förståelse
            för vad resultatet kan medföra hos individerna som undersöks,
            antingen på grund av bristfällig information och vägledning eller
            på grund av att individerna helt enkelt inte är mottagliga för
            sådan avancerad information. Detta i sin tur kan skapa onödig
            oro, risk för stigmatisering exempelvis genom att anlagsbärare
            ses som sjuka, vilket i sin tur bland annat kan leda till störda
            familjerelationer och, sist men inte minst, oönskad diskriminering.
            Till det senare hör exempelvis att olika försäkringsbolag eller
            arbetsgivare kan komma att kräva DNA-testning vars resultat de
            inte säkert kan förhålla sig så professionellt till som kunskapen
            om verksamheten kräver.
          </p>
          <head xml:id="i-DK7rswnBGK9KK9gJ6Eh6Cz" type="h1">
            Motivering
          </head>
          <p xml:id="i-FPTErXXoPrTBZ6Rt5gV4H8">
            Inför nya tekniker, som exempelvis GPS, krävs därför först en
            noggrann analys av potentiella faror, därefter en organisation
            för att undvika faror och en frågeställning om farorna är hanterbara
            eller för stora för att tillåtas. I detta fall är en sådan fråga
            om politiker kan tillåta diskriminering på genetisk grund.
          </p>
          <p xml:id="i-TM91zgNdfTJsrGJmaa9qC5">
            Om diskriminering inte kan uteslutas finns bland annat risk för
            folklig ovilja mot att delta i GPS- eller DNA-test med de negativa
            följdverkningar detta kan medföra för den medicinska utvecklingen
            i stort. Ett slående exempel på detta var när den svenska riksdagen
            2006 öppnade det så kallade PKU-registret för möjlighet till identifiering
            av offren för tsunamikatastrofen i Thailand. Denna åtgärd efterföljdes
            av att många personer valde att lämna detta register, som inte
            var avsett för identifikation av individer utan att förebygga
            en särskild sjukdomsrisk. På grund av risken för sådana konsekvenser
            även med GPS och annan DNA-testning föreslogs i en motion på detta
            tema under riksmötet 2014/15 att regeringen skulle överväga att
            inom ramen för gällande diskrimineringslagstiftning vid lämpligt
            tillfälle göra en översyn av möjligheten att analysera om själva
            den genetiska konstitutionen i framtiden kan komma att läggas
            till som ytterligare en grund för diskriminering.
          </p>
          <p xml:id="i-E74Tzp27YENjBV4mqPMAvV">
            När utskottet behandlade motionen avslog man den 2014/15 endast
            med motivering att frågeställningen tidigare hade handlagts av
            utskottet. Det stämmer, men det var nu ett tag sedan, och det
            avslagmotiv som då anfördes står att finna i betänkande 2011/12:AU11
            där det bland annat står att läsa att utskottet konstaterar, i
            likhet med motionärerna, att genetisk information som hanteras
            inom hälso- och sjukvården och inom medicinsk forskning är skyddad
            enligt lagen (2006:351) om genetisk integritet m.m. Utskottet
            noterar att regeringen i förarbetena (prop. 2005/06:64) till lagen
            anförde bland annat följande i fråga om diskriminering på grundval
            av genetisk information (s. 55):
          </p>
          <p xml:id="i-JpHvN4wzZxcKMMdEX1T19B">
            Som tidigare framhållits finns det ännu inga konkreta exempel
            på att någon skaffat sig kännedom om genetisk information som
            rör någon annan, och det är därför tills vidare osäkert hur stort
            behovet av straffskydd egentligen är. Det är tämligen lätt att
            föreställa sig att genetisk information i orätta händer skulle
            kunna användas i diskriminerande syfte. I övrigt är det närmast
            en spekulation att som skäl för en kriminalisering anföra att
            ett förbud behövs för att förebygga att någon olovligen bereder
            sig tillgång till genetisk information i skandaliseringssyfte,
            politiskt syfte, för utpressning eller bara för skvaller och förtal.
            Redan i dag finns flera olika lagar som straffbelägger olika former
            av diskriminering som skulle kunna begås av någon med kännedom
            om en annan persons genetiska information. Regeringen ansåg att
            frågan om en mer långtgående skyddslagstiftning fick prövas i
            ljuset av de behov som eventuellt kunde komma att uppstå till
            följd av en framtida utveckling.
          </p>
          <p xml:id="i-8zdMi6Q6C5pYkj6XPJ7ZSK">
            Ovanstående citat är ett bevis på en häpnadsväckande naiv inställning
            till hur genetiskt material kan komma att utnyttjas till stor
            nackdel för enskilda personer om inte utvecklingen aktivt följs
            upp även av lagstiftaren på området.
          </p>
          <p xml:id="i-QYXA6r35KJhgEoVGJkgg1f">
            Utskottet konstaterade riksmötet 2015/16 att:
          </p>
          <p xml:id="i-PNhKHuMRWRNqqz8MFrFX2j">
            Utskottet uppmärksammar här den aktuella propositionen om aktiva
            åtgärder mot diskriminering (prop. 2015/16:135) som innebär att
            arbetsgivare och utbildningsanordnare ska arbeta förebyggande
            och främjande utifrån samtliga diskrimineringsgrunder enligt ett
            övergripande ramverk.
          </p>
          <p xml:id="i-6X18xtUotHvtxH457zKv5s">
            Vidare välkomnar utskottet det arbete som för närvarande bedrivs
            av Utredningen om bättre möjligheter att motverka diskriminering
            (dir. 2014:10, 2014:79, 2015:129). Utredningen tillsattes i januari
            2014 och ska redovisa sitt uppdrag senast den 16 december 2016.
            Utredaren har i uppdrag att utreda och ge förslag som säkerställer
            goda förutsättningar för personer som utsätts för diskriminering
            att ta till vara sina rättigheter. I det ingår att säkerställa
            effektiva sanktioner mot diskriminering. Vidare har utredaren
            bl.a. i uppdrag att analysera tillämpningen av diskrimineringslagens
            bestämmelse om den s.k. bevisbörderegeln och ta ställning till
            om det finns behov av att ändra denna. Behovet av att ändra regleringen
            om skydd mot diskriminering i offentlig verksamhet ska också övervägas,
            liksom om och i så fall hur diskrimineringslagens regler på det
            skollagsreglerade området bör flyttas till skollagen.
          </p>
          <p xml:id="i-KjHZ9y3C6GMfwieWvy2D22">
            I sammanhanget finner utskottet också det värt att nämna den
            översyn som regeringen aviserat i budgetpropositionen för 2016
            om hur reglerna om skydd mot bristande tillgänglighet kan stärkas
            ytterligare.
          </p>
          <p xml:id="i-JQxARt55MoXiUzSmP1Y32g">
            Utskottet bedömer att det föreslagna ramverket för arbetet med
            aktiva åtgärder kommer att bidra till att stärka arbetet mot diskriminering
            på bred front. Vidare avvaktar utskottet den ovannämnda utredningens
            förslag och beredningen av densamma. Utskottet är med detta sagt
            inte berett att föreslå något initiativ från riksdagens sida för
            att utöka antalet diskrimineringsgrunder, ändra sanktionsbestämmelserna
            eller på annat vis ändra diskrimineringslagen på sätt som föreslås
            i ett antal motionsyrkanden.
          </p>
          <p xml:id="i-3xtoxVudCtHaG4Sn1bqVQe">
            Utskottet behandlade även under förra riksmötet 2016/17 en likalydande
            motion och valde då att avslå denna.
          </p>
          <p xml:id="i-DpEh5k9KLQSAxtULGD91zP">
            Jag föreslår därför, givet den snabba utvecklingen på genetikens
            område, att den nu aktuella utredningen om bättre möjligheter
            att motverka diskriminering ges ett tilläggsdirektiv som analyserar
            frågan om förutsättningarna för att införa genetisk konstitution
            som en särskild diskrimineringsgrund. Jag vill att riksdagen med
            bifall till denna motion ger regeringen detta tillkänna.
          </p>
        </div>
        <div xml:id="i-3Dk85v3FuuUmPxtnebbMER" type="signatureBlock">
          <list xml:id="i-VhERYs8tFh26386V32gKdY">
            <item xml:id="i-K8wJVLPCxEfaAXTmeLW948" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
