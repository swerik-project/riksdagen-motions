<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00270">
  <teiHeader>
    <fileDesc>
      <titleStmt>
        <title>Översyn av reglerna för att starta friskola</title>
        <author corresp="i-CSSvFYJqF1rNFZNiY5Xnmx">av Mats Gerdau (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av reglerna för att starta friskola</title>
          <idno type="rdwebb">GY02Ub270</idno>
          <rs type="number">Ub270</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub270/text</ref>
          <ref type="dokument_url_html">http://data.riksdagen.se/dokument/GY02Ub270</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub270</ref>
          <ref type="doc">http://data.riksdagen.se/fil/4F806063-0A59-46FF-9DB7-C93ECC6C06B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CSSvFYJqF1rNFZNiY5Xnmx</idno>
            <name>Mats Gerdau</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RhCm2hzazfzHGEiRA7RNyp" type="signed"/>
        <correspContext corresp="i-RhCm2hzazfzHGEiRA7RNyp">
          <note type="signatory" corresp="i-CSSvFYJqF1rNFZNiY5Xnmx"/>
        </correspContext>
        <correspAction xml:id="i-3QsbvRpdUXSJpEAoudMk4h" type="numbering">
          <date when="2010-10-28"/>
        </correspAction>
        <correspAction xml:id="i-DR38v4ESGMNejYAjiNCiVN" type="submission">
          <date when="2010-10-25"/>
        </correspAction>
        <correspAction xml:id="i-5nYkvUarUbrMj51jcSSSBa" type="transfer">
          <date when="2010-10-25"/>
        </correspAction>
        <correspAction xml:id="i-JqLDZxvznMfXMyRYfpmtpC" type="assigned"/>
        <correspContext corresp="i-JqLDZxvznMfXMyRYfpmtpC">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3YLbwPMjYzEbUaty1ceCG3">
            Förslag till riksdagsbeslut
          </head>
          <p xml:id="i-HzraheUWuxxFbaEie7tLQc">
            Riksdagen tillkännager för regeringen som sin mening vad som
            anförs i motionen om behovet av att förnya reglerna för att starta
            fristående skola.
          </p>
        </div>
        <div type="motContent">
          <head xml:id="i-DfRhNNGtxciW5rp2UvtD4K" type="h1">
            Motivering
          </head>
          <p xml:id="i-TtbEvYdUyNy8mxu1XbjWFa">
            Det finns ett enormt intresse av att vara med och förbättra den
            svenska skolan. Ett exempel på detta är att antalet ansökningar
            om att starta friskola slog rekord i år. 689 ansökningar kom in
            till Skolinspektionen. År 2005 var det endast 257 st. I grunden
            är detta väldigt bra. Det är en bekräftelse på att vi skapat stabila
            och likvärdiga villkor för friskolorna så att många vågar ta chansen
            och förverkliga sin idé och att de tuffare krav som kommer med
            den nya skollagen inte avskräckt.
          </p>
          <p xml:id="i-6gvQt1C2z3K9jDEcaut4ac">
            Sverige behöver fortfarande nya idéer för att förbättra skolan.
            Om fler får chansen att vara med och förbättra skolan så blir
            vi alla vinnare. Mångfalden av alternativ ökar för eleverna. Lärarna
            får möjlighet att välja mellan olika arbetsgivare och olika typer
            av skolor som arbetar på olika sätt. Med en sund konkurrens om
            eleverna så kommer sämre alternativ att ge plats för nya och bättre,
            precis som på andra områden.
          </p>
          <p xml:id="i-W774kKwXhwhRCijSHxKAJY">
            Intresset för att starta nya skolor möts dock av att allt fler
            får avslag. Endast 38 % av de sökande fick tillstånd vid senaste
            ansökningsomgången, jämfört med 49 % 2007.
          </p>
          <p xml:id="i-3o6grofWqbKDkUi9rKVtLg">
            Tillståndsgivningen syftar till att garantera att kvaliteten
            i undervisningen är bra, att verksamheten är stabil och att ägarna
            har förutsättningar (ekonomiskt, pedagogiskt och juridiskt) att
            driva skolan. Sedan är det upp till eleverna och deras föräldrar
            att avgöra vilken skola de vill gå i.
          </p>
          <p xml:id="i-LMSpxJXqG2wwMGEL3dSGmy">
            Jag har svårt att se en tydlig och konsekvent linje i vilka skolor
            som får tillstånd och vilka som inte får det. Andra hänsyn än
            just kvalitet, stabilitet och kompetens avgör om tillstånd beviljas.
            En faktor som vägs in är hur en ny friskola bedöms påverka den
            kommunala skolan. Tolkningen av detta förefaller både fyrkantig
            och snäv och har ett drag av godtycklighet över sig.
          </p>
          <p xml:id="i-3KLQgnCmNBXBJQ22GGzdfe">
            Här är några konkreta exempel för att belysa hur dagens regelverk
            fungerar.
          </p>
          <p xml:id="i-6aJzs7g3mUG1SSpxTLLJM1">
            Thoréngruppen, som driver Yrkesgymnasiet, får starta energi-
            och handelsprogrammen i Sundsvall, men inte el-, omvårdnads- och
            industriprogrammen eftersom man hävdar att dessa hotar motsvarande
            program på de kommunala gymnasierna. Samtidigt måste man ju konstatera
            att hotet borde vara lika stort från de program Yrkesgymnasiet
            trots allt får starta. Eleverna måste ju komma någonstans ifrån.
            Man kan inte bara statiskt räkna elever på en utbildning på det
            sättet, dessutom varierar intresset över tid. Byggutbildningarna
            har t ex fördubblats de senaste 10 åren medan intresset för barn-
            och fritidsprogrammet minskat lika mycket. Kanske kan fler ungdomar
            lockas till utbildningar om det finns mer att välja på? Det kan
            finnas kvalitetsskäl till att eleverna väljer bort en utbildning,
            att de helt enkelt inte tycker att den håller måttet och att det
            inte finns någon annan skola som erbjuder en motsvarighet.
          </p>
          <p xml:id="i-8vXfoT4WY4bPrS2iVSYTUz">
            Ett annat exempel finns i Malmö. Plusgymnasiet har fått tillstånd
            att starta utbildningen Stylist-skönhet och hälsa, men inte Spa-friskvård.
            Man kan tycka att det är snarlika utbildningar som konkurrerar
            om precis samma kategori elever, men så resonerar inte Skolinspektionen.
            Den ena får ja men den andra nej. Skönhet är okej, men inte friskvård.
            Fridaskolan får inte starta i Mölnlycke utanför Göteborg därför
            att ledningsorganisationen är otydlig, trots att det är samma
            ledningsorganisation som man fått tillstånd för på andra orter.
            I Växjö har Internationella Engelska skolan fått tillstånd att
            starta i höst, trots att de tilltänkta lokalerna inte är lediga.
            Men för andra skolor är lokalfrågan helt avgörande för om man
            ska få tillstånd, exempelvis fick Fyrklöverns Montessoriskola
            i Helsingborg avslag därför att lokalerna inte var ordnade. Lokalfrågorna
            påverkar tillståndsgivningen men har sedan ingen betydelse vid
            uppföljningen, eftersom en friskola kan byta lokaler när som helst.
            Därmed måste man ifrågasätta varför det finns krav på ordnade
            lokaler vid ansökningstillfället.
          </p>
          <p xml:id="i-SPWJaitmvuGm9LAiW56WXc">
            Dessa exempel leder mig fram till att det är dags att förnya
            regelverket för att få starta en fristående skola. Kraven är i
            princip desamma som när de skapades 1992. Nu finns nästan 20 års
            erfarenhet av friskolor och regelverket behöver utvecklas. Ett
            regelverk som ger utrymme för sådana här konstiga och motstridiga
            beslut måste ändras så att det blir en rättssäker tillståndsgivning.
          </p>
          <p xml:id="i-CdfDanwWjhPLp1SqbCN42L">
            Jag anser att regeringen bör ta initiativ till att se över regelverket
            för att få starta fristående skola i syfte att tydliggöra att
            det är kraven på kvalitet, stabilitet och kompetens hos ägarna
            som ska avgöra om man får starta.
          </p>
          <p xml:id="i-VPYcpERXRytwF5vsgVhM6n">
            Idag prövas varje ny etablering som en helt ny ansökan, även
            om huvudmannen redan driver ett antal skolor på andra orter trots
            att prövningen om kvalitet, stabilitet och kompetens redan är
            gjord flera gånger. Detta skapar ett onödigt merarbete.
          </p>
          <p xml:id="i-2zFJXVpuSbBcdZ9TdhcUsv">
            En modell som bör övervägas är ett auktorisationsförfarande där
            de huvudmän som uppfyller kraven på pedagogisk, ekonomisk och
            juridisk kompetens blir auktoriserade och får tillstånd att verka
            i hela landet. Därefter skulle ett enklare och snabbare beslut
            kunna fattas inför varje etablering om denna skulle ha långsiktig
            och påtagligt negativ påverkan på den kommunala organisationen.
          </p>
        </div>
        <div type="motSignatures">
          <list>
            <item xml:id="i-XX1YJfc96Vqc7UxThkAPCe" who="i-CSSvFYJqF1rNFZNiY5Xnmx">
              Mats Gerdau (M)
            </item>
          </list>
        </div>
      </div>
    </body>
  </text>
</TEI>
