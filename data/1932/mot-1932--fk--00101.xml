<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__101/mot_1932__fk__101-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Första kammaren, Nr 101. 1
          </p>
          <p>
            Nr 101.
          </p>
          <p>
            Av herr Bergman m. fli, om skärpta bestämmelser
          </p>
          <p>
            rörande motorförares förhållande till bruket av starka
          </p>
          <p>
            drycker. Med stigande styrka gör sig i den allmänna opinionen
            — fullkomligt oberoende av olika åsikter för övrigt i nykterhetsfrågan
            — det kravet
          </p>
          <p>
            gällande, att den som i egenskap av förare har ansvar för andras
            liv och lemmar under färd med motorfordon, helst med den fria
            fart, som nu är medgiven, vilken ställer än större krav än förr
            på förarens omdömesklarhet och ansvarskänsla, måste avstå från
            även ett i vanliga fall som måttligt betraktat bruk av alkoholdrycker,
            åtminstone under färd och under så lång tid dessförinnan, att
            verkan därav kan göra sig gällande under färden. Fullkomligt oberoende
            av olika åsikter i förbudsfrågan äro de sakkun- niga auktoriteterna
            eniga om att ej blott synbar berördhet utan redan mi- nimala alkoholmängders
            förtärande utan varje synbart yttre symptom på- verka hjärnans
            komplicerade mekanism därhän, att den klara uppfatt- ningen, det
            lugna omdömet, uppmärksamheten och iakttagelseförmågan icke längre
            stå på höjden av funktionsduglighet, och detta ej blott utan att
            det faller en utomstående i ögonen utan till och med utan att
            den på detta sätt påverkade själv har någon förnimmelse därav.
            Det ligger tvärtom i denna alkoholverkans natur att den genom
            en lätt bedövning i vissa av- seenden av hjärnan och nervsystemet
            framkallar den rakt motsatta men fullkomligt falska känslan av
            ökad prestationsförmåga hos den som förtärt alkohol. Medicine
            professorn, överläkaren vid serafimerlasarettet, dr Israel Holm-
            gren yttrar: » När man läser om en bilolycka, kan man ej undgå
            att lägga märke till, att det nästan alltid är fråga om folk,
            som kommer från en fest eller i varje fall förtärt alkohol före
            händelsen. I de vittnesmål, som sedan avges rörande olyckan, göres
            det dock oftast gällande att chauffören
          </p>
          <p>
            icke varit berusad. — Det är att vrida saken på sned, då man
            undersöker, om den som vållat olyckan varit berusad eller ej.
            Man skulle i stället fråga: Har chauffören använt alkohol eller
            ej? — På den frågan kunde
          </p>
          <p>
            man få ett objektivt svar.» Bihang till riksdagens protokoll
            1932. 3 saml. 28 häft. (Nr 101—102) 1
          </p>
          <pb facs="riksdagen-motions-pdf/data/1932/mot_1932__fk__101/mot_1932__fk__101-002.pdf"/>
          <p>
            2 Motioner i Första kammaren, Nr 101.
          </p>
          <p>
            Fältläkaren dr A. Wahlstedt yttrar bl. a.: »Även en ringa alkoholförtäring,
            som i den allmänna uppfattningen an- ses betydelselös, t. ex.
            den spirituosamängd, vilken enligt gällande författ- ningar får
            serveras i samband med å restaurant intagen måltid, verkar i riktning
            att framkalla ett avtrubbande av just de förmögenheter, vilka
            i kritiska situationer äro nödvändiga för varje förare av motorfordon.
            — Man kan nu med skäl anse, att det borde vara en självklar sak,
            att varje människa med ansvarskänsla, som har en verksamhet, där
            uppmärksamhet, rådighet och förmåga av snabb handling är av betydelse,
            gjorde till regel att icke förtära en droppe spirituosa förrän
            all tjänstgöring är avslutad för dagen.» Dr Ivan Bratt och ett
            stort antal andra läkare hava upprepade gånger uttalat sig i samma
            riktning. En vid 1930 års riksdag väckt motion i detta syfte (I:
            257) blev av riks- dagen avslagen, enligt vad det synes på den
            grund att bevisningen skulle vara svår att åstadkomma. Häremot
            må först anmärkas, att bevisningen om huruvida en motor- förare
            motsvarar den nu gällande lagens då accepterade fordran att föraren
            icke får vara »så påverkad av starka drycker, att han kan antagas
            ej äga nödigt herravälde över sina handlingar» i själva verket
            måste vara ännu svårare att exakt förebringa — ett subjektivt
            bedömningsmoment spelar härvid givetvis alltid in — under det
            att konstaterande av huruvida alko- hol faktiskt förtärts eller
            icke måste vara lättare att konstatera. Härvid spelar den numera
            tusentals fall omfattande erfarenhet, som vunnits genom den Widmarkska,
            allt mer i bruk komna blodprovsmetoden en roll, som med varje
            dag blir allt mer betydelsefull. Som stöd för vårt yrkande om
            de strängare bestämmelser vi åsyfta må även anföras exemplet från
            vårt grannland Norge, varest den av oss påyrkade principen ligger
            till grund för den gällande lagen. I England straffas en motorförare,
            som för- orsakat trafikolycka efter att förtärt starka drycker,
            med fängelse. Även i Danmark gäller en strängare regel än hos
            oss. Där gäller att om föraren »förtärt alkoholhaltiga drycker
            på sådan tid och i sådan myckenhet, att han därav under körningen
            kunnat vara påverkad, han skall straffas med fängelse eller böter».
            Såsom ett bevis på hur opinionen mognar i denna riktning även
            hos oss tillåta vi oss ur ett uppmärksammat, inför en vidsträckt
            publik genom radion förmedlat och med allmänt gillande mottaget
            föredrag av borg- mästare Fant i Stockholm den 12 januari 1932
            anföra följande: »För några dagar sedan har en av de på detta
            område mest vittnesgilla, Stockholms polismästare, avgivit till
            pressen ett uttalande, däri han kon- staterar, hurusom många dödsolyckor,
            som inträffat under år 1931 i Stock- holm, få skrivas på rusiga
            bilförares konto och att de övriga bilolyckorna och förseelserna,
            där spriten spelat en viss roll, uppgått i Stockholm under samma
            år till närmare 400. Denna tillbakablick på de rådande missför-
          </p>
          <pb facs="riksdagen-motions-pdf/data/1932/mot_1932__fk__101/mot_1932__fk__101-003.pdf"/>
          <p>
            Motioner 4 Första kammaren, Nr 101. 3
          </p>
          <p>
            hållandena har föranlett polismästarens allvarligt vädjande nyårsönskan:
            ett nyktert nytt år vid ratten. » Till någon ledning vid bedömande
            av frågan i vad mån alkoholpåverkan hos förare varit bidragande
            orsak till bilolyckor, förtjänar observeras, att över 70 XX av
            de till ett antal av omkring 5,800 uppgående körkortsindrag- ningarna
            helt eller delvis föranletts av vederbörandes onykterhet. Siffrorna
            avse hela landet under femårsperioden 1924—1928 och grunda sig
            på en av 1927 års motorfordonssakkunnige åberopad officiell statistik.
            De 70 procenten, är det inte en allvarlig varningstavla, fläckad
            av oskyldiga män- niskors blod? Om man sålunda kan konstatera
            det ofta förekommande orsakssamman- hanget mellan alkoholpåverkan
            hos motorförare och trafikolyckor, inställer sig frågan, huru
            långt man bör gå i kraven på avhållsamhet. Med andra ord, är det
            önskvärt eller kanske t. o. m. nödvändigt, att motorföraren helt
            avhåller sig från alkoholdrycker under viss tid, innan han sätter
            sig vid ratten, eller kan en måttlig alkoholförtäring under denna
            tid anses för- svarlig? . På denna fråga ha företagna vetenskapliga
            undersökningar givit ett svar, som summerats så, att alkoholmängder,
            som i allmänhet betraktas som mycket måttliga, ha i regel ett
            ofördelaktigt inflytande å förmågan att föra motorfordon och att
            därvid bemästra uppkommande kritiska situationer. Sådana måttliga
            alkoholmängder utöva nämligen en fördröjande inverkan såväl på
            de s. k. reflexrörelserna, som äga rum ofrivilligt, som på vilje-
            rörelserna. Även om förarens omdömesförmåga icke blivit nedsatt,
            så har denna relativt måttliga alkoholförtäring medfört en minskning
            i den snabb- het, varmed eljest sinnesintrycken förmedlas till
            handling, till rörelse; och då det oftast beror på bråkdelen av
            en sekund, om en olycka skall kunna avvärjas, bör det stå klart
            för var och en, hur viktigt det är, att föraren icke alls är påverkad
            av alkohol. Fn sup på färden ger aldrig olja i meka- nismen, men
            den kan bli till beck 1 lagren. Bilkörningen är ett precisions-
            arbete, som kräver fullständigt klar hjärna och starka, snabbt
            reagerande nerver. Eftersom alkoholpåverkan kvarstår viss tid,
            vanligen flera timmar efter förtäringen, bör den, som sätter sig
            vid ratten, iakttaga den yttersta måttlighet och helst icke inmundiga
            någon alkohol under de närmaste tim- marna dessförinnan; han får
            inte ha alkohol i kroppen. Han må i sådant fall välja mellan spriten
            och bilen. På yrkeschauffören, som skall vara beredd att när som
            helst inrycka till tjänstgöring, bör man i regel ställa det krav,
            att han helt avstår från bruket av alkohol. I detta sammanhang
            vill jag dock inte underlåta framhålla, att trafik- olyckor på
            grund av alkoholpåverkan hos yrkeschaufförer synas vara mera sällan
            förekommande. Droskehaufförer får man i detta avseende i allmän-
            het ge ett gott betyg. Samma goda betyg kan inte ges åt lastbilschauffö-
            rerna, I flertalet fall rikta sig emellertid anmärkningarna mot
            privatchauf-
          </p>
          <pb facs="riksdagen-motions-pdf/data/1932/mot_1932__fk__101/mot_1932__fk__101-004.pdf"/>
          <p>
            4 Motioner i Första kammaren, Nr 101.
          </p>
          <p>
            förerna. Det finns som bekant två arter motorförare, gentlemannen,
            som i allo bemödar sig att visa vägvett, och motordrullen, vilka
            båda arter träffas inom såväl ekonomiskt bättre som sämre ställda
            samhällslager. Farligast är den typ, som i överförfriskat tillstånd
            rusar fram på gator och vägar och därvid äventyrar sina medmänniskors
            liv och lem. Erfarenheten om riskerna av sådan alkoholförtäring,
            som eljest icke plägar rubriceras som egentligt missbruk, men
            som inverkat menligt på förarens herravälde över sina handlingar,
            har medfört ändrad lagstiftning på detta område. Medan den tidigare
            lagstiftningen stadgade ovillkorlig körkortsindragning endast
            i det fall att föraren varit berusad och samma lagstiftning nöjde
            sig med att straffa föraren, då han var synbarligen berörd av
            starka drycker, har den nuvarande fr. o. m. år 1931 gällande lagstiftningen
            belagt med straff och påföljd av körkortsindragning all sådan
            alkoholpåverkan hos föraren, som ger anledning till det antagandet,
            att han ej ägt nödigt herra- välde” över sina handlingar. En betydande
            skärpning alltså, som enligt vad jag nyss nämnde haft sin grund
            i de gjorda erfarenhetsrönen. Huruvida dessa nya bestämmelser
            skola visa sig kunna i mera avsevärd mån lända till bättring i
            de rådande förhållandena är givetvis i mycket hög grad beroende
            av lagtillämpningen. Det ligger makt uppå att domstolarna och
            de administrativa myndig- heterna förfara med den stränghet, som
            påkallas av sambhällsrisken, risken för brist på ordning och säkerhet
            i följd av de alkoholpåverkades framfart. För straffen och andra
            påföljder på detta lagstiftningsområde måste det avskräckande
            syftet vara dominerande. Man måste, det kan inte undgås, statuera
            sådana exempel, som tjäna andra till varnagel. Genom de alltmer
            tillämpade, enligt den Widmark-Jeppssonska motoden företagna blodprovsundersökningarna,
            som enligt en av professor Widmark lämnad uppgift hittills lära
            omfatta c:a 1,400 fall, har man vid polisutred- ningen fått ett
            gott medel i sin hand till utrönande av alkoholhalten i blodet.
            Härmed ha möjligheterna väsentligen ökats för domstolarna att
            kunna konstatera om och i vad mån alkoholpåverkan förelegat. Förekom-
            sten av en viss alkoholmängd i blodet hos den tilltalade föraren
            kan vid domstolens prövning utgöra ett starkt indicium för antagandet,
            att han saknat nödigt herravälde över sina handlingar. Enligt
            vad jag inhämtat av såväl polismästaren som ordföranden å Stockholms
            rådhusrätts åttonde avdelning den s. k. trafikavdelningen, med
            vilka jag samrått i denna sak, är vägran att underkasta sig blodprov
            här i Stockholm ytterligt sällsynt. Emellertid har professor Widmark,
            som har hand om den centrala ledningen av blodprovsundersökningarna,
            meddelat, att dessa undersökningar för landet i dess helhet skulle
            ha kommit till än större användning, därest laglig skyldighet
            att underkasta sig blodprov förefunnits. Det synes för den skull
            önskvärt att lagen på denna punkt blir kompletterad med ett stadgande
          </p>
          <pb facs="riksdagen-motions-pdf/data/1932/mot_1932__fk__101/mot_1932__fk__101-005.pdf"/>
          <p>
            Motioner i Första kammaren, Nr 101. 5
          </p>
          <p>
            om sådan skyldighet. I förbigående vill jag anmärka, att blodprovets
            tagande ej är förenat med något nämnvärt obehag; ett par droppar
            blod, vunna genom ett obetydligt instick i örsnibben eller fingertoppen,
            äro till- räckliga för en noggrann och tillförlitlig bedömning
            av blodets alkoholhalt. Om nu någon av dåligt samvete eller annan
            orsak skulle vara benägen att undandraga sig blodprovsundersökningen,
            vill jag erinra, att det ingalunda är troligt, att han därmed
            gagnar sin sak. Med den fria bevisprövning, som domstolarna numera
            tillämpa, ligger det i domarens skön att efter omständigheterna
            i övrigt i målet avgöra, om den tilltalades vägran att lämna blod
            skall läggas honom till last såsom ett ytterligare tillkommande
            indicium på att straffbar alkoholpåverkan förelegat. Vid myndigheternas
            prövning av körkortsansökningar, liksom vid utfär- dandet av polisens
            nykterhetsintyg, som skola bifogas ansökningen, bör givetvis med
            synnerlig noggrannhet undersökas, huruvida den sökande verkligen
            uppfyller kraven på nykterhet. Därest sökanden icke är absolu-
            tist, måste särskild uppmärksamhet ägnas frågan huruvida han kan
            antagas vara i besittning av sådan ansvarskänsla, att han icke
            sätter sig vid ratten i alkoholpåverkat tillstånd. Då fråga är
            om utfärdande av nytt körkort för sådan person, som tidigare fått
            sitt körkort återkallat på grund av fylleri, bör nytt körkort
            under inga omständigheter meddelas för så vitt icke det till-
            förlitligt utrönes, att sökanden helt omlagt sin livsförsel i
            förhållande till alko- holen och att detta varat under tillräckligt
            lång tid. Helst bör man fordra att han sedan det tidigare brottet
            förövats helt avstått från bruket av alkohol. Därest vederbörande
            nykterhetsnämnd avstyrkt ansökningen om körkort, bör sådant icke
            beviljas utan synnerligt starka skäl. På nykterhetsnämnden ankommer
            att göra sig noggrant underrättad om sökandens nykterhets- kvalifikationer,
            och på nämnden vilar ett stort ansvar i detta hänseende. Vid avgörande
            av frågor om körkort, särskilt då det gäller att åter bevilja
            körkort åt person, som fått sitt kort återkallat på grund av onykterhet,
            föreligger alls icke skäl att i tveksamma fall tillämpa regeln
            hellre fria än fälla. Friar man i sådant fall d. v. s. beviljar
            sökandens ansökan, kan det inträffa, att han sedermera fäller
            människor till döds under sin framfart. I stället bör man iakttaga
            den gamla regeln in dubio non est agendum — i tvivelaktiga fall
            bör man icke handla — vilket tillämpat på det föreliggande området
            betyder: om man hyser tvekan om den sökandes pålitlighet i nykter-
            hetshänseende, bör körkort icke utlämnas. Ehuruväl man måste hoppas,
            att en sträng lagtillämpning skall medföra bättring i de nuvarande
            förhållandena, vill jag dock för egen del säga, att jag tillsvidare
            ställer mig tvivlande till möjligheten att utan ytterligare skärpning
            av lagbestämmelserna vinna verkligt effektiv rättelse i dessa
            för- hållanden. Jag tvivlar på att vederbörande motorförare underkasta
            sig den självdisciplin, som erfordras, för så vitt icke det rättsliga
            tvånget blir star- kare än nu.
          </p>
          <pb facs="riksdagen-motions-pdf/data/1932/mot_1932__fk__101/mot_1932__fk__101-006.pdf"/>
          <p>
            6 Motioner i Första kammaren, Nr 101.
          </p>
          <p>
            För den händelse att den nuvarande lagen visar sig icke vara
            tillräckligt korrektiv måste man enligt mitt förmenande tillgripa
            följande lagstiftnings- åtgärder: 1) Obligatorisk indragning av
            körkort för flera år framåt eller för alltid i det fall att en
            förare framfört bil i berusat tillstånd. 2) Straffansvar och påföljd
            av körkortsindragning för förare, som under viss tid före färdens
            anträdande eller under densamma förtärt alkohol». Man skulle måhända
            kunna tänka sig följande ändring i gällande motor- fordonsförordning
            av den 20 juni 1930 15 8 3 mom.: »Har förare — — — eller har han
            förtärt stark dryck vare sig under färden eller på sådan tid före
            densamma att hans herravälde över sina handlingar under färden
          </p>
          <p>
            kan därav antagas hava påverkats — — — — — — eller har förare
            eljes — — automobil, skall länsstyrelse, som utfärdat körkortet,
            efter nöjaktig utredning återkalla detsamma, — — —&gt;» med eventuella
            följdändringar i
          </p>
          <p>
            analogi därmed på andra författningsställen. Det borde även,
            såsom i Eng- land, stipuleras strängt straff för den som vållat
            en trafikolycka efter att ha förtärt starka drycker. Likaså borde
            skyldighet att underkasta sig blod- prov stadgas. Men då saken
            torde kräva närmare övervägande under med- verkan av juridisk
            och annan sakkunskap, tillåta vi oss här endast yrka,
          </p>
          <p>
            att riksdagen måtte i skrivelse till Kungl. Maj:t anhålla, att
            Kungl. Maj:t med beaktande av här anförda syn- punkter täcktes
            låta utreda frågan om skärpta bestämmelser rörande motorförares
            förhållande till bruket av starka drycker samt för riksdagen framlägga
            det förslag, vartill denna ut- redning kan föranleda.
          </p>
          <p>
            Stockholm den 21 januari 1932.
          </p>
          <p>
            J. Bergman.
          </p>
          <p>
            Robert Johansson-Dahr. Oscar Ericson. C. A. Carlsson.
          </p>
        </div>
      </div>
    </body>
  </text>
</TEI>
