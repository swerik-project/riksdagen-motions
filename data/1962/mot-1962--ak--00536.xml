<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__536/mot_1962__ak__536-001.pdf"/>
      <fw xml:id="i-TcZvPEzs3wLvKo2EtW8jX">
        6 Motioner i Andra kammaren, nr 536 år 1962
      </fw>
      <div type="motHeader" xml:id="i-Tz7vxCZiBKoNFj44dGaZZN">
        <div type="motTitle" xml:id="i-4gwgCDLsxdxg569GQ3Vh1n"/>
        <div type="motSubmissionInfo" xml:id="i-WXw2j87Xd4VxZeTmjmbdLZ"/>
      </div>
      <div type="motBody" xml:id="i-7kphiBfWnzHPdrT6PjszX3">
        <div xml:id="i-7zHBbNepUoqqRPm3it69Qe">
          <p xml:id="i-WVr1Z8jbfEHwJw61iuEBvm">
            Nr 5360
          </p>
          <p xml:id="i-YKNDa7RT45JYD3DyFxhVyA">
            Av herr Gustafson i Göteborg och fru Nettelbrandt, om avdrag
            vid beskattningen för periodiskt understöd till studerande.
          </p>
          <p xml:id="i-FYyJiA78qGuPpzECLpBpGA">
            (Lika lydande med motion nr 463 i Första kammaren)
          </p>
          <p xml:id="i-BTf8Bn1WerPekP1FZAWwYY">
            Det är nu åtskilliga år sedan frågan om avdragsrätt för periodiskt
            un- derstöd till studerande först aktualiserades i riksdagen.
            Denna fråga har i regel diskuterats i samband med andra för de
            studerande angelägna eko- nomiska frågor, men det vore oriktigt
            att förutsätta att den skulle minska i betydelse om eller i den
            mån övriga frågor skulle bli lösta. Den 23-pro- centiga avskrivningen
            av kapitalskulder å studielån med statlig kreditga- ranti och
            vissa andra lån, som riksdagen beslöt 1961, kan således inte sägas
            uppväga eller reducera den orättvisa, som de nuvarande bestämmelserna
            om periodiska understöd är upphov till. Avdrag för periodiskt
            understöd är sålunda medgivet till en person som kan vara helt
            sysslolös, medan för- äldrar som gör ekonomiska uppoffringar för
            att hjälpa sina barn till stu- dier eller annan utbildning ej
            får göra motsvarande avdrag. Det bör då också understrykas att
            de som främst är berörda av detta missförhållande i regel är löntagare,
            som ingalunda tillhör de högre inkomstgrupperna. I sammanhanget
            kan tilläggas att förra årets riksdagsbeslut om rätt till av-
            skrivning inte ger en tillfredsställande lösning. Intill dess
            att frågan om studieskuldernas behandling i skattehänseende blir
            löst bör avskrivnings- förfarande tillämpas som ett provisorium.
            Skattelagssakkunniga avgav 1956 ett betänkande med förslag till
            bestäm- melser om avdragsrätt och skatteplikt för periodiskt understöd
            samt om avdragsrätt för studieunderstöd. Förslaget innebar en
            genomgripande om- daning av beskattningsreglerna rörande periodiska
            understöd, som väsent- ligen skulle inskränka nuvarande avdragsmöjligheter
            för periodiska utbe- talningar. Men de sakkunniga var även av
            den meningen att understöd från föräldrar till barn under dessas
            studietid borde vara avdragsgilla i viss om- fattning. Barnen
            skulle inte vara skattepliktiga för detta understöd. Skattelagssakkunnigas
            förslag har mött berättigad kritik från flera håll. En annan konstruktion
            än den de sakkunniga föreslagit måste därför ut- arbetas. En avdragsrätt
            för periodiskt understöd till studerande bör kunna genomföras
            utan inskränkning av nuvarande avdragsrätt för sådana un- derstöd.
            Då frågan är behandlad i två särskilda utredningar bör det inte
            kräva alltför lång tid att utarbeta ett definitivt förslag, som
            lämpar sig att lägga fram för riksdagen.
          </p>
          <pb facs="riksdagen-motions-pdf/data/1962/mot_1962__ak__536/mot_1962__ak__536-002.pdf"/>
          <fw xml:id="i-Q8e3WpdHxUeAN5sF3ejkjW">
            Motioner i Andra kammaren, nr 536 år 1962 7
          </fw>
          <p xml:id="i-RKAG5AoLUq9bPXqxRH3P2F">
            Riksdagen har i princip redan tagit ståndpunkt till föreliggande
            fråga, och med hänsyn till att den också blivit ingående utredd
            synes inga hinder föreligga för att ett förslag framlägges inom
            en snar framtid.
          </p>
          <p xml:id="i-99yAozmiUysTTfh4D1MB5J">
            Med hänvisning till vad som här anförts föreslår vi, att riksdagen
            måtte besluta att i skrivelse till Kungl. Maj:t hemställa om proposition
            rörande avdragsrätt för pe- riodiskt understöd till studerande.
          </p>
          <p xml:id="i-YaeqX9JHCzW7B93c4TkAZg" type="date">
            Stockholm den 26 januari 1962
          </p>
          <p xml:id="i-Vxtu2KGBtL8zCqXDSGDDDh">
            Sven Gustafson Cecilia Nettelbrandt i Göteborg
          </p>
        </div>
      </div>
    </body>
  </text>
</TEI>
