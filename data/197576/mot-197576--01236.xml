<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01236">
  <teiHeader>
    <fileDesc>
      <titleStmt>
        <title>om vidareutbildning av läkare i naturläkemetoder m. m.</title>
        <author>av herr Gernandt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vidareutbildning av läkare i naturläkemetoder m. m.</title>
          <idno type="rdwebb">FZ021236</idno>
          <rs type="number">1236</rs>
          <ref type="dokument_url_text">http://data.riksdagen.se/dokument/FZ021236/text</ref>
          <ref type="dokument_url_html">http://data.riksdagen.se/dokument/FZ021236</ref>
          <ref type="dokumentstatus_url_xml">http://data.riksdagen.se/dokumentstatus/FZ021236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-47WXTZGmXkFxuNy8Ti2Yw7" type="signed"/>
        <correspContext corresp="i-47WXTZGmXkFxuNy8Ti2Yw7">
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1236/mot_197576__1236-001.pdf"/>
      <fw xml:id="i-77Sou3XxCMQ9C174L8BKMA">
        Motion 1975/76:1236
      </fw>
      <div type="motHeader" xml:id="i-KLHNNAHJQ5sdbieiZhujCw">
        <div type="motTitle" xml:id="i-JTVFCzTWtvoYbfWsENuDEt"/>
        <div type="motSubmissionInfo" xml:id="i-HYJzFAD8QC5NxBEHZqbdDL"/>
      </div>
      <div type="motBody" xml:id="i-WLP5ieuFh6eBaqEiVVer1s">
        <div xml:id="i-5vRbk2Yazse87oqzDU6NuH">
          <p xml:id="i-3kk4fgzU9kbGdTgCn6chZh">
            av herr Gernandt om vidareutbildning av läkare i naturläkemetoder
            m. m.
          </p>
          <p xml:id="i-NZZEqihzAywRQ9A6CwWK6x">
            Denna motion anknyter i viss utsträckning till vad som tidigare
            framförts i motionerna 1973:1174, 1974:1321 och 1975:1249, vilka
            avser frågan om naturläkemedlens och de okonventionella läkemedlens
            ställning i Sverige.
          </p>
          <p xml:id="i-d8hjv5q4rUEYYYPjimzs8">
            Frågans bakgrund
          </p>
          <p xml:id="i-KUvFEyb3pfxFwAKgDhjarU">
            I motionen 1973:1174 beskrives kortfattat de okonventionella
            läkeme- todernas ställning i vårt land: ”Den medicinska utvecklingen
            i Sverige har gått efter en speciell linje sedan åtminstone 1800-talet.
            En speciell vetenskaplig metod och ert synsätt bland många har
            kommit att nästan helt dominera läkekonsten i vårt land. Synpunkter
            på läkekonst och läkemetoder som inte faller inom den gängse ramen
            för sjukvård och medicin har i vårt land kommit att betecknas
            som mindre vetenskapliga, suspekta eller rent av bedrägliga. Detta
            är så mycket märkligare som man därmed underkänner den vetenskapliga
            medvetenheten i de länder därt. ex. naturläkekonst med mera är
            allmänt accepterade, således även av läkare som inte själva praktiserar
            den, och i konsekvens härmed godtagna i lagstiftningen. Bland
            den svenska allmänheten och även hos svenska läkare har dock sedan
            länge funnits grupper och personer som ansett andra läkemetoder
            än de gängse vara berättigade och i vissa stycken överlägsna dessa.
            I Sverige hindras emellertid intresserade läkare att gå utanför
            konven- tionella behandlingsmetoder. Vi vill beteckna detta som
            ett missförhållande i vad gäller den vetenskapliga friheten och
            patienternas möjligheter att inom vårt land kunna välja de läkemetoder
            som de har det största förtroendet för.” Längre fram i samma motion
            står att läsa: ”Den medicinska skola som blivit så gott som allenarådande
            i vårt land har av lättförklariga skäl också kommit att prägla
            socialstyrelsens hållning till i vårt land mindre kända läkemetoder.
            Vi vill hänvisa till att svenska läkare i sin utbildning inte
            får kontakt med t. ex. de läkemetoder i andra europeiska länder
            som vi berört i det föregående. Det olyckliga har inträffat i
            vårt land att lagstiftningar och utredningar i fråga om mediciner
            gjorts utan hänsynstagande till vare sig dessa gruppers önskemål
            eller de läkares synpunkter som velat utvidga sina metoder till
            att omfatta naturläkekonst eller åtminstone användning i ökad
            utsträckning av biologiska preparat som komplement till de syntetiska
            medicinerna. Dessa
          </p>
          <pb facs="riksdagen-motions-pdf/data/197576/mot_197576__1236/mot_197576__1236-002.pdf"/>
          <fw xml:id="i-5iooNwo4MzpAgwXsnzaL1J">
            Mot. 1975/76:1236 10
          </fw>
          <p xml:id="i-Ge8Ud9P7QcanCEJs1R6DQA">
            förhållanden har accentuerats och skärpts genom att de tjänstemän
            som för närvarande handlägger läkemedelsfrågorna inom socialstyrelsen
            utan undantag företräder den som alltför ensidig betecknade hållningen.
            Vi vill allvarligt ifrågasätta om de med denna hållning ens företräder
            vad Kungl. Maj:t och riksdagen har avsett med gällande lagstiftning.
            Deras hållning och konsumentombudsmannens agerande har gjort situationen
            för de nu avsedda läkemetoderna prekär, samtidigt som man kan
            notera ett ökande intresse för läkekonst och läkemedel som baseras
            på något som kallas humanistisk människosyn och biologiska läkemetoder.”
            Naturläkemedelsutredningen (NLU) som tillsattes sedan frågan om
            na- turläkemedel aktualiserats i de nämnda riksdagsmotionerna,
            har i november 1975 avlämnat sitt betänkande. NLU bekräftar i
            stort sett det som framgått av ovanstående citat, nämligen att
            man just i vårt land saknar kunskaper om naturläkemedel. Utredningen
            anför bl.a. följande (s. 67): ”Det är uppenbart att vi här i landet
            i själva verket vet ganska litet om användningen av s. k. naturläkemedel
            och därmed jämförliga preparat. Ut- redningen föreslår därför
            att en vetenskapligt inriktad undersökning göres om naturläkemedlen
            dvs. om förekomsten därav och medlens användning mot olika sjukdomar
            samt om medlens effekt eller brist på effekt.” Utredningen har
            även funnit att vårt internationella samarbete ej berört naturläkemedelsområdet:
            ”Det är ett känt förhållande att socialstyrelsens läkemedelsavdelning
            också bedriver en verksamhet med kontaktytor mot utlandet. Det
            råder inte bara ett nordiskt samarbete utan även ett mera vidsträckt
            internationellt sådant. Det har av socialstyrelsen i ämbetsverkets
            petitaframställning för budgetåret 1975/76 framhållits att det
            internationella samarbetet givits hög prioritet i läkemedelsavdelningens
            verksamhetsplanering. Det internationella sam- arbetet torde dock
            inte i nämnvärd omfattning avse tillgodogörandet av erfarenheter
            på naturläkemedelsområdet. Enligt naturläkemedelsutredning- ens
            uppfattning synes det fortsatta internationella samarbetet böra
            vidgas att även gälla detta område.” Utredningen föreslår bl.
            a. forskning rörande naturläkemedel vid sjukhus, vetenskapliga
            instituationer eller experter (vetenskapliga råd) som besitter
            de erforderliga resurserna. I fråga om svensk läkares möjlighet
            att använda naturläkemedel anförs bl. a. (s. 60): ”Det skall inte
            förnekas att läkarna befinner sig i ett svårt dilemma då det gäller
            deras förhållande till naturläkemedel. Vad gäller naturläkemedel,
            som i vederbörlig ordning registrerats som farmacevtiska specialiteter,
            är saken dock klar. Då frågan är om naturläkemedel som underkänts
            vid pröv- ning för registrering torde man kunna utgå ifrån att
            en läkare som anvisar ett sådant läkemedel anses handla i strid
            med den i läkarinstruktionen fast- slagna grundsatsen att han
            i överensstämmelse med vetenskap och beprövad
          </p>
          <pb facs="riksdagen-motions-pdf/data/197576/mot_197576__1236/mot_197576__1236-003.pdf"/>
          <fw xml:id="i-HJz3RgAoPF3P7uWERnoXYR">
            Mot. 1975/76:1236 1
          </fw>
          <p xml:id="i-E4WvGToG1gHq6mb6oStxH1">
            erfarenhet skall meddela patient de råd och, såvitt möjligt,
            den behandling, som patientens tillstånd fordrar. Det torde emellertid
            finnas en stor grupp naturläkemedel och därmed i förevarande sammanhang
            jämförliga preparat som i Sverige inte varit fö- remål för prövning
            och som med eller utan vissa läkares tillskyndan användes av personer
            här i landet. Det är t. o. m. möjligt, att dessa preparat i andra
            länder är godtagna som läkemedel och i betydande utsträckning
            förskrives av dessa länders läkare. Det bör emellertid framhållas
            att dessa länder har en liberalare läkemedelskontroll som ej befinner
            sig i nivå med den svenska och ej heller med den av WHO rekommenderade
            läkemedelskontrollen. Således finns i Västtyskland ca 60 000 registrerade
            farmacevtiska specialiteter med starkt varierande terapevtisk
            ändamålsenlighet. Man anser det ändå som stötande att samma preparat
            inte skall få förekomma i vårt land såsom läkemedel. Det är uppenbart,
            att för en läkare som i Sverige hyser stor tilltro till värdet
            av ett sådant preparat situationen är speciellt ömtålig. Kan det
            verk- ligen med fog göras gällande att en sådan läkare inte handlar
            i överens- stämmelse med vetenskaplig och beprövad erfarenhet,
            om han på sina pa- tienter använder ett sådant preparat? Det ankommer
            på rättstillämpningen att lämna svar på denna fråga. Utredningen
            är för sin del av den meningen att frågan inte utan vidare kan
            bejakas. Läkaren kan ju i detta fall faktiskt åberopa vetenskap
            och beprövad erfarenhet, låt vara att det här gäller för- hållandena
            i ett annat land.” Utredningen uttalar, att den är positiv till
            tanken att ett läkemedel, som godkänts såsom sådant i ett land
            med en läkemedelslagstiftning som på samma strikta sätt som den
            svenska tillgodoser kraven på säkerhet och effektivitet, skall
            få utan större hinder registreras i Sverige, under förut- sättning
            att genetiska eller andra biologiska faktorer hos befolkningen
            inte talar däremot. I bilaga till NLU:s betänkande redogöres för
            studiebesök vid Herdecke- kliniken i Västtyskland och Lukas Klinik
            samt läkemedelsföretaget Weleda A.G. båda i Arlesheim, Schweiz.
            De tidigare nämnda riksdagsmotionernas uppgifter om att den svenska
            medicinen har en ensidig utveckling har sålunda bekräftats av
            NLU. De svenska läkarnas kunskaper om naturläkemedel är sålunda
            bristfällig. Vid de av NLU besökta klinikerna bedrevs en sjukvård
            som torde fylla högt ställda krav.
          </p>
          <p xml:id="i-HBuNvbqEzcxDyws3ReyjLD">
            Synpunkter på utredningens förslag
          </p>
          <p xml:id="i-TqavWMtYm3EVHzTpcYacCw">
            Utredningen föreslår en ökad forskning här i landet i fråga om
            natur- läkemedel. Samtidigt som man kan hälsa förslaget med tillfredsställelse
            måste man emellertid framhålla att det måste ställa sig svårt
            att omedelbart påbörja en sådan forskning, i synnerhet som svenska
            institutioner och for-
          </p>
          <pb facs="riksdagen-motions-pdf/data/197576/mot_197576__1236/mot_197576__1236-004.pdf"/>
          <fw xml:id="i-BUWkRAjhfEP3HmMUiAqjxj">
            Mot. 1975/76:1236 12
          </fw>
          <p xml:id="i-QtRffGDBt68DrqZpRXxGZE">
            skare torde sakna tillräckliga baskunskaper för att kunna fullgöra
            en sådan uppgift, dvs. om denna skall fullgöras på sådant sätt
            att den är adekvat med den metod som forskningen avser. Det kan
            t. ex. inte bli särskilt me- ningsfullt att i Sverige pröva naturläkemedel
            ”styckevis” — såsom vanligen sker vid prövning av de konventionella
            medicinerna — eftersom naturlä- kemedlens användning i hög grad
            betingas av att patienten behandlas utifrån en speciell medicinsk-biologisk
            helhetssyn. En forskning som bygger på teoretiska resonemang utan
            samband med en praktisk-klinisk erfarenhet av läkemedlen i fråga
            kommer med all san- nolikhet att ge knapphändigt resultat. En
            sådan forskning torde ej heller kunna omfattas med tillräckligt
            förtroende från den allmänhet som önskar bli behandlad enligt
            alternativa läkemetoder. Här måste även påpekas risken för onödiga
            forskningsarbeten från svensk sida, om de sker i avskildhet i
            vårt land som saknar tradition på området och inte knyter an till
            det internationella erfarenhetsmaterialet på området.
          </p>
          <p xml:id="i-EptBGR73o9cDbimJZDYqam">
            Utbildning
          </p>
          <p xml:id="i-S6FEsTZWnV41iVexBzLN8h">
            De läkare som får förtroendet att fullgöra forskningen inom naturläke-
            medelsområdet bör därför få möjligheter att bevista internationella
            kurser och symposier i ämnet. Här skall redogöras för några av
            de utbildnings- aktiviteter som pågår inom andra länder i Europa,
            där kunskapsmaterial kan inhämtas av de forskare som skall arbeta
            med naturläkemedelsfrågan i vårt land. I England finns 6 statliga
            sjukhus för örtmedicin och homeopati. Ut- bildningen bedrives
            av en universitetsfakultet i London och vid denna finns möjligheter
            att delta och studera arbetet vid sjukhus, närmare bestämt Royal
            homeopathic Hospital London. I Västtyskland har läkarförbundet
            för örtmedicin och homeopati (Zen- tralverein homeaopathischer
            Ärzte) en ordnad utbildningsgång med A- B- C- D-kurser, varje
            gång en arbetsvecka, på olika ställen i landet. Exempel på kurser
            under år 1976: 26-31 januari Ärztekurs D i Mänster, 8-12 mars
            Ärztekurs B i Karlsruhe, 16-19 mars genomgångskurs i Freu- denstadt,
            12-16 juni Ärztekurs A i Berlin, 14-17 september genomgångskurs
            i Freudenstatt, 21 september-15 oktober Ärztekurs A i Mänster.
            Zentralverband der Ärzte fär Naturheilverfahren har två gånger
            årligen kurser om en vecka. Exempel på sjukhus i Västtyskland:
            Homöopathisches Krankenhaus Mänchen-Harlaching, sjukhuset Hamburg-Ochsenzoll,
            Berliner Kranken- haus am Kreuzberg och andra. I Antroposofisk
            medicin ges 2 gånger årligen kurser och möjlighet att följa klinikarbete
            vid Lukas Klinik i Arlesheim, Schweiz. Det finns dessutom utbildning
            vid Herdecks-kliniken, Herdecke Euhr där det ges möjlighet att
          </p>
          <pb facs="riksdagen-motions-pdf/data/197576/mot_197576__1236/mot_197576__1236-005.pdf"/>
          <fw xml:id="i-SP4jpZQLTtjGRXxMvFDcun">
            Mot. 1975/76: 1236 13
          </fw>
          <p xml:id="i-GcTyCjHw8tDDXKHbNHMtFJ">
            under en vecka följa klinikens arbete och den farmako-fysiologiska
            forsk- ningen som bedrivs vid sjukhuset. Det är angeläget att
            ett antal svenska läkare så snart som möjligt ges möjlighet till
            utbildning i nu avsedda läkemetoder. Detta skulle förslagsvis
            kunna ske inom ramen för Nämnden för läkares vidareutbildning
            (NVL), och som lärare skulle då kunna fungera de forskare som
            deltagit i resp. av de nämnda kurserna. Det har vid olika tillfällen
            påpekats att svenska myndigheter svårligen kan godkänna utbildningar
            av medicinpersonal, vilka skett utom landet. Det framstår därför
            som önskvärt att samhället med största skyndsamhet anordnar utbildning
            för svenska forskare i alternativa läkemetoder, så att dessa i
            sin tur kan påbörja utbildning av svenska läkare rörande sådana
            läkemetoder. I motsatt fall kommer metoden, innefattande naturläkemedel,
            att endast i speciella fall kunna tillämpas i vårt land. NLU har
            i sitt betänkande, som framgår av det föregående, lagt fram den
            synpunkten att en läkare som använder t. ex. naturläkemedel som
            enligt vetenskap och beprövad erfarenhet godtagits i ett annat
            land inte utan vidare kan anses ha handlat mot läkarinstruktionen
            på denna punkt. Utredningen lägger dock inte fram något förslag
            på denna punkt, vilket inte heller torde ha varit dess uppgift.
            Det är emellertid väsentligt att de läkare som vill tillämpa nu
            avsedda läkemedel och läkemetoder får klart besked om att en tillämpning
            härav inte i och för sig kan anses strida mot vetenskap och beprövad
            erfarenhet. Avgörande bör i stället vara om metoden som sådan
            tillämpas på ett adekvat sätt. Det bör därvid förutsättas att
            det rör sig om metoder och läkemedel som är godtagna i sådana
            länder där den medicinska nivån allmänt sett är jämförlig med
            den svenska.
          </p>
          <p xml:id="i-26NENQGiUSk4AfTSe7WCWY">
            Hemställan
          </p>
          <p xml:id="i-Hjof2APRcz9Pvis5Q8g6Qr">
            Med hänvisning till vad ovan anförts föreslås att riksdagen beslutar
            att hos regeringen hemställa 1. att den meddelar sådana anvisningar
            för socialstyrelsens verk- samhet att ovan framförda synpunkter
            på utbildning av svenska forskare och läkare i fråga om tillämpning
            av alternativa lä- kemetoder tillgodoses. 2. att den medgiver
            sådan ändring i den svenska läkarinstruk- tionen att därav framgår
            att svensk läkare som tillämpar al- ternativa läkemetoder och
            läkemedel som är godtagna i annat land med medicinsk nivå jämförlig
            med den svenska icke där- med skall anses ha åsidosatt sin skyldighet
            att tillämpa ve- tenskap och beprövad erfarenhet.
          </p>
          <p xml:id="i-TeoU3DFhAEVGDVYAMXrand" type="date">
            Stockholm den 25 januari 1976 ANDERS GERNANDT (c)
          </p>
        </div>
      </div>
    </body>
  </text>
</TEI>
