<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01669">
  <teiHeader>
    <fileDesc>
      <titleStmt>
        <title>Utökad kapacitet på järnvägen i form av nya stambanor</title>
        <author corresp="i-P8ud9t2FDiNCN5TAFAsfAq">av Johanna Haraldsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1669 av Johanna Haraldsson m.fl. (S)</title>
          <idno type="rdwebb">HB021669</idno>
          <rs type="number">1669</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021669/text</ref>
          <ref type="dokument_url_html">https://data.riksdagen.se/dokument/HB021669</ref>
          <ref type="dokumentstatus_url_xml">https://data.riksdagen.se/dokumentstatus/HB021669</ref>
          <ref type="pdf">https://data.riksdagen.se/fil/5FBB0520-D5E1-4B79-B305-7CE603029229</ref>
          <ref type="docx">https://data.riksdagen.se/fil/4C42E47C-ED8C-4F00-AC77-FBC95C1F024F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-P8ud9t2FDiNCN5TAFAsfAq</idno>
            <name>Johanna Haraldsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MfRf34x3k6xLdpPgFSUfMs</idno>
            <name>Anna Wallentheim</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3oMVJpCSbcJxtrfEAceDfG" type="signed"/>
        <correspContext corresp="i-3oMVJpCSbcJxtrfEAceDfG">
          <note type="signatory" corresp="i-P8ud9t2FDiNCN5TAFAsfAq"/>
          <note type="signatory" corresp="i-MfRf34x3k6xLdpPgFSUfMs"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-GS7uPECktKg1hMpsYcuyAg"/>
          <note type="signatory" corresp="i-3kfmGYErmuJ81cgi8Cwy88"/>
        </correspContext>
        <correspAction xml:id="i-2smMgg1cWebGh6VF4nX2sa" type="submitted">
          <date when="2023-10-04"/>
          <time when="16:41:04"/>
        </correspAction>
        <correspAction xml:id="i-MEjRtPiiXM6FfgSoXb33Ew" type="reviewed">
          <date when="2023-10-04"/>
          <time when="18:44:51"/>
        </correspAction>
        <correspAction xml:id="i-FZcH4RPr64MSRwVAAeKvTG" type="referred">
          <date when="2023-10-17"/>
        </correspAction>
        <correspAction xml:id="i-Gn9FN1aSPEWt6qXTfpw7E5" type="assigned">
          <date when="2024-03-18"/>
          <time when="09:05:24"/>
        </correspAction>
        <correspContext corresp="i-Gn9FN1aSPEWt6qXTfpw7E5">
          <ref type="assignedTo">Trafikutskottet</ref>
        </correspContext>
        <correspAction xml:id="i-S66stBxiST7Lb6MTQjX4RL" type="behandlas_i"/>
        <correspContext corresp="i-S66stBxiST7Lb6MTQjX4RL">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1669 av Johanna Haraldsson m.fl.
          (S) Utökad kapacitet på järnvägen i form av nya stambanor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BgLj2n7jVpDQEcqs789hqQ">
            Förslag till riksdagsbeslut
          </head>
          <list>
            <item xml:id="i-XjDmvGm9CV93S7Y3EJtmyS" sortKey="Yrkande 1">
              Riksdagen ställer sig bakom det som anförs i motionen om behovet
              av nya stambanor genom Sverige i ett sammanhållet system och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-P7DaUQynC7igxQ3pyNAmAd" type="h1">
            Motivering
          </head>
          <p xml:id="i-V3fiLMySA42PL2egU9bCMU">
            Resandet med persontåg har mer än fördubblats sedan början av
            1990-talet och det regionala resandet har ökat med 50 procent
            på 20 år. Över tid så har dessutom arbets­marknadsregionerna blivit
            större och färre. Idag är Sveriges befolkning dessutom drygt en
            miljon fler jämfört med 2010. År 2032 beräknas folkmängden passera
            11 miljoner och år 2070 kommer vi att vara nästan 13 miljoner
            invånare i Sverige. Godstrafiken ser också en ökning. Men den
            skulle kunna vara högre.
          </p>
          <p xml:id="i-3K9scbTq1eNnUsEQHaVark">
            En avgörande faktor för att Sverige ska ligga i framkant när
            det gäller hållbar tillväxt och grön omställning handlar om att
            ställa om och investera i infrastruktur. Södra och Västra stambanan
            byggdes för drygt 150 år sedan och merparten av den järnvägs­kapacitet
            vi har färdigställdes på 1960-talet. Idag råder akut brist på
            kapacitet för mer gods- och persontransporter på järnväg. Robust
            och tillförlitlig infrastruktur är en förutsättning för svensk
            ekonomi och konkurrenskraft.
          </p>
          <p xml:id="i-GCT6DVWE4fJ2tLKkiNM4Jk">
            Göteborgs hamn är Sveriges, Norges och Finlands största hamn.
            30 procent av allt som exporteras från Sverige passerar denna
            hamn. Ytterligare 30 procent passerar hamnarna i Skåne. Det är
            just dessa två järnvägssträckor, Stockholm–Malmö och Stockholm–Göteborg
            som har sämst punktlighet på grund av kapacitetsbrist. Ökad kapacitet
            för godstransporter är också viktig för Norrköpings hamn som ligger
            i stråket och skulle gynnas av nya stambanor. I praktiken innebär
            bristen på kapacitet en hög känslighet för störningar, låga hastigheter
            och stora problem med punktligheten för den långväga trafiken,
            men också svårigheter för de regionala huvudmännen att erhålla
            kapacitet för önskad trafik. Upp till en tredjedel av långdistanstågen
            blir idag försenade.
          </p>
          <head xml:id="i-HcAFJBPztjgcNTCCUieu6u" type="h2">
            Arbetsmarknad och jobben
          </head>
          <p xml:id="i-GgmK7n4KfesD8CUEix8BQ4">
            För ett litet exportberoende land som Sverige är järnvägsinfrastruktur
            en viktig förutsättning för tillväxt och jobb. Det finns en stark
            tillväxt och arbetsmarknad runt våra storstäder som är beroende
            av det Sverige som finns utanför och mellan dessa städer. Tillförlitlig
            järnvägsinfrastruktur som håller samman Sverige, från norr till
            söder, är därför avgörande. Med nya stambanor i södra Sverige
            knyts de växande arbets­mark­nads­regionerna samman. Beräkningar
            ger vid handen att tre fjärdedelar av resandet skulle ske mellan
            de 14 planerade mellanliggande stationerna. Arbetsmarknaden är
            också alltmer beroende av människor som arbetspendlar i större
            utsträckning; det ger bättre förutsättningar för näringslivets
            kompetensförsörjning. Dagens brist på infra­struktur leder därför
            till tillväxtförluster.
          </p>
          <p xml:id="i-TVj1HRUoe568kLcbWmeGGh">
            Sveriges Åkeriföretag och Tågföretagen har presenterat ett antal
            förslag för att skapa mer transporteffektivitet och klimatanpassning
            om ökad kapacitet på järnvägen och intermodala transporter prioriteras.
            Järnvägen, med ökad kapacitet, skulle kunna avlasta åkerinäringen
            genom att en större andel av det långväga godset transporteras
            på räls. Det skulle också minska cabotagetransporterna och skapa
            en mer hållbar ekonomisk situation för den svenska åkerinäringen.
          </p>
          <p xml:id="i-28ECHqMXnknisf4wqYcCJe">
            Både Västerbottens och Norrbottens Handelskammare pekar på vikten
            av utbyggda stambanor i söder för att säkra godstransporter från
            norr till västra och södra Sverige. Genom att bygga nya stambanor
            ökar kapaciteten på befintliga banor med två till tre gånger,
            beräknar KTH. Men för att denna avlastning ska kunna ske så kräver
            det en utbyggnad av hela systemet.
          </p>
          <p xml:id="i-SQcsbEFLiov7DBoyzhdMgs">
            Järnvägen är en del i det transeuropeiska järnvägssystemet. EU
            har satt upp mål för 2050 om att tågtrafiken ska byggas ut där
            det är eller kan bli konkurrenskraftigt. Nya stambanor finns redan
            eller planeras i de flesta ledande ekonomierna i Europa och världen.
          </p>
          <head xml:id="i-U57b9xTbQk13MqmTro5UGb" type="h2">
            Klimatmålen och den gröna omställningen
          </head>
          <p xml:id="i-XzoRo6EjtkLqouz7r71pyr">
            Det svenska transportsystemet är idag starkt beroende av fossila
            bränslen. Inrikes transporter svarar för nästan en tredjedel av
            Sveriges totala utsläpp av växthusgaser, och domineras av utsläpp
            från vägtrafiken. Riksdagen har beslutat om ett klimatpolitiskt
            ramverk med målet att Sverige inte ska ha några nettoutsläpp av
            växthusgaser 2045 och att växthusgasutsläppen från inrikes transporter
            ska minska med minst 70 procent senast 2030 jämfört med 2010.
            Att flytta över mer av det långväga godset från väg till järnväg
            samt att få fler att välja tåget är avgörande för att nå Sveriges
            klimatmål.
          </p>
          <head xml:id="i-3nU3RC8Zf1muzRkjKTwt62" type="h2">
            Underhåll och investeringar
          </head>
          <p xml:id="i-MsAneGPJ2Wg9z6ZcahfUsN">
            Den socialdemokratiskt ledda regeringen beslutade om gällande
            nationell plan för infrastrukturen 2022–2033. Den innehåller totalt
            nästan 900 miljarder kronor för under­håll av och investeringar
            i transportinfrastrukturen. Även om det är ett historiskt högt
            belopp så har kostnadsökningar och inflation urholkat dessa medel.
            Sett som andel av BNP så är satsningarna på infrastrukturen betydligt
            lägre idag jämfört med 1950- och 60-talen. Vi behöver fortsätta
            satsa på att underhålla nuvarande järnväg. Men det kommer inte
            att räcka. För att klara kapacitetsbehovet för gods- och persontrafik
            krävs också investeringar i ny järnväg i hela landet och nya stambanor
            i södra Sverige. Nya stambanor skapar också ökad redundans för
            de befintliga stambanorna.
          </p>
          <head xml:id="i-SY42jAkd6oE6qBdEnfLUL6" type="h2">
            Nya stambanor har stoppats men verkligheten finns kvar
          </head>
          <p xml:id="i-LREkonVfarRptw6Ei4TVbW">
            Den högerkonservativa regeringen tillsammans med SD har nu stoppat
            byggandet av nya stambanor genom södra Sverige. Samtidigt har
            Trafikverket fått i uppdrag att se över kapacitetshöjande åtgärder
            i järnvägssystemet i Skåne, utreda åtgärder i järnvägs­systemet
            i stråket Göteborg–Borås samt se över kostnadsreducerande åtgärder
            i projektet Ostlänken.
          </p>
          <p xml:id="i-FZ9pKjK9ms52kvdySgzGn">
            Västra Götaland och Göteborgsregionen behöver en modern järnvägsförbindelse
            värd namnet mellan Göteborg och Borås som ansluter till Landvetters
            flygplats. Det skulle dramatiskt förbättra möjligheterna till
            arbetspendling och minska buss- och biltrafiken till och från
            Sveriges andra största stad. För godstrafiken till och från Göteborgs
            hamn är också ökad järnvägskapacitet av central betydelse. Järnvägen
            mellan Lund och Hässleholm är en av de största flaskhalsarna i
            Skåne. Dagens situation påverkar person- och godstransporterna
            i regionen men också hela Sverige och transporterna till och från
            kontinenten. Den kommande Fehmarn Bält-förbindelsen kommer att
            förändra logistiksystemen även i Sverige. Om ingenting görs kommer
            lastbilstrafiken att öka dramatiskt. Därför krävs nya och effektiva
            järnvägslösningar för godstrafiken över Öresund. Tyskland är Sveriges
            absolut största handelspartner och det är avgörande för svensk
            handel att godstrafiken till och från Tyskland förbättras. Vidare
            är Ostlänken ett angeläget projekt för att öka kapaciteten och
            minska restiderna för persontrafiken samtidigt som utrymme skapas
            för godstrafiken på de befintliga stambanorna. Dessa tre projekt
            är mycket angelägna för att öka kapaciteten i södra Sverige för
            gods- och person­transporter. Men den stora vinsten och största
            potentialen är när dessa tre delar kopplas samman i ett system
            av nya stambanor, med Jönköping som nod.
          </p>
          <p xml:id="i-DoH25gvLR42oidr15aCMNN">
            Arbetet med att få till nya stambanor i södra Sverige har pågått
            i flera decennier. Om järnvägen ska kunna möta växande behov och
            ta en större andel av transporterna måste ny kapacitet tillföras.
            Det handlar inte enbart om flaskhalsar som behöver byggas bort
            utan om nya stambanor.
          </p>
          <p xml:id="i-NEAJ25axom28vtWE4SU3kS">
            Nya stambanor skulle komma att bidra med stora och nödvändiga
            nyttor ur ett nationellt perspektiv för gods- och persontransporter.
            Det skulle också med självklarhet leda till att stora regionala
            nyttor uppstår när nya stambanor blir verklighet. Att hålla samman
            stad och land skapar förutsättningar för hållbar tillväxt.
          </p>
        </div>
        <div type="motSignatures">
          <list>
            <item xml:id="i-6VdrHcSXLpGneUYJx46VNX" who="i-P8ud9t2FDiNCN5TAFAsfAq">
              Johanna Haraldsson (S)
            </item>
            <item xml:id="i-7GpL9bKhwhYmksnNQcS2Yj" who="i-MfRf34x3k6xLdpPgFSUfMs">
              Anna Wallentheim (S)
            </item>
            <item xml:id="i-mNScLvTtT762Yi2BjeDzq" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-9etDqaDfau2SxmnqGHMF6p" who="i-GS7uPECktKg1hMpsYcuyAg">
              Johan Büser (S)
            </item>
            <item xml:id="i-6a6WGKGWmWaYLb8BNwTg6j" who="i-3kfmGYErmuJ81cgi8Cwy88">
              Aylin Nouri (S)
            </item>
          </list>
        </div>
      </div>
    </body>
  </text>
</TEI>
