<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ256 pnr: v339
          </p>
          <p>
            Motion till riksdagen 2001/02:MJ256
          </p>
          <p>
            av Jonas Ringqvist m.fl. (v)
          </p>
          <p>
            Jordbrukets miljöstöd
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att behoven av ytterligare åtgärder för att
            nå miljömålen skall ligga till grund för förändringar av jordbrukets
            miljöstöd under nuvarande programperiod. 2. Riksdagen tillkännager
            för regeringen som sin mening att en omfördelning av jordbruksstöden
            från generella stöd till miljöstöd skall tillämpas för att finansiera
            en utökning av miljöstöden i samband med den översyn som skall
            göras inför år 2003. 3. Riksdagen begär att regeringen tillsätter
            en utredning med uppdrag att utveckla en ny modell för jordbrukets
            miljöstöd som tar ett helhetsgrepp kring hela det produktionsinriktade
            jordbrukets miljöproblem i enlighet
          </p>
          <p>
            med vad som anförs i motionen.
          </p>
          <p>
            2 Bakgrund
          </p>
          <p>
            Av EU:s jordbruksbudget, som motsvarar ca hälften av EU:s totala
            budget, är det endast ett fåtal procent som går till miljöåtgärder.
            Jordbruksverket, Naturvårdsverket och Riksantikvarietämbetet har
            i rapporten ”Miljöeffekter i Sverige av EU:s jordbrukspolitik”
            granskat effekterna på miljön av den gemensamma jordbrukspolitik
            som gällde fram till i fjol och kommit fram till följande slutsatser.
          </p>
          <p>
            - Sedan Sveriges EU-inträde har användningen av bekämpningsmedel
            ökat inom svenskt lantbruk. - Det totala antalet betesdjur har
            varit relativt konstant sedan EU-inträdet. Utvecklingen går dock
            mot allt färre gårdar med större besättningar, vilket kan leda
            till en koncentration av betesdjur i landskapet med försämrad
            eller upphörd hävd av betesmarker som hamnar långt ifrån brukningscentrum.
            - Såväl landskapsbilden som kulturvärden som är knutna till jordbruksbyggnader
            hotas av utvecklingen mot allt färre företag.
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0002.pdf"/>
          <p>
            2001/02:MJ256
          </p>
          <p>
            22
          </p>
          <p>
            - — Utnyttjandet av betesmarker har sedan EU-inträdet ökat något.
            - — Lönsamheten i produktionsformer där betesdjur ingår har genom
            stöden inom CAP ökat i skogs- och mellanbygderna och minskat i
            slättbygderna. - — Landskapselement, som t.ex. stenmurar, alléer
            och åkerholmar, har genom miljöstödet för natur- och kulturmiljöer
            fått förbättrad skötsel.
          </p>
          <p>
            EU:s jordbrukspolitik gynnar ett intensivt, storskaligt och specialiserat
            jordbruk. Medelstorleken på brukningsenheterna ökar, medan mindre
            gårdar med mer extensiva former går omkull. Ett allt hårdare läge
            föder strukturrationalisering. Djuruppfödningen intensifieras
            och uppfödningsformerna tillåter att man tar allt mindre hänsyn
            till djurens naturliga beteende. Denna utveckling rimmar illa
            med den ökande miljö- och kvalitetsmedvetenheten hos konsumenterna.
            Allt fler vill veta hur maten har framställts, samtidigt som den
            = allmänna = okunnigheten om livsmedelsproduktionen för övrigt
            är relativt stor. Detta leder alltså till en ökad klyfta mellan
            konsument och producent. Det långsiktiga målet med jordbrukspolitiken
            borde vara att ge jordbruket förutsättningar att agera på en marknad
            där konsument och producent har god kontakt. Detta förutsätter
            dock att priser speglar samtliga delar av produktionen. Miljöpåverkan
            måste reflekteras i priset. Sambandet mellan miljön och maten
            måste vara tydligt. Uthålligt jordbruk förutsätter både fortsatt
            brukning av åkermark i alla regioner och en nedbrytning av dagens
            extrema regionala specialisering inom jordbruket. Detta är en
            viktig del att utgå ifrån vid en översyn av miljö- och landsbygdsförordningen.
            En annan central utgångspunkt är att det europeiska och det svenska
            jordbruket har byggt fast sig i extremt resurskrävande och miljöbelastande
            produktionsmönster som inte är långsiktigt uthålliga. Vid framtida
            förändringar av miljö- och landsbygdsprogrammet måste därför former
            för ett systemskifte utformas.
          </p>
          <p>
            3 Miljömålen
          </p>
          <p>
            I våras lämnade regeringen över en proposition om svenska miljömål
            till riksdagen. Propositionen var framtagen i samarbete med Vänsterpartiet
            och Miljöpartiet. I propositionen föreslås delmål för 14 av de
            av riksdagen tidigare fastställda miljökvalitetsmålen. Det är
            framför allt delmål för 3 av dessa miljömål som påverkar jordbruket,
            nämligen Ingen övergödning, Myllrande våtmarker och Ett rikt odlingslandskap.
          </p>
          <p>
            3.1 Ingen övergödning
          </p>
          <p>
            Under detta miljökvalitetsmål finns följande tre delmål som direkt
            berör jordbruket:
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0003.pdf"/>
          <p>
            - Fram till år 2010 skall de svenska vattenburna utsläppen av
            fosforföreningar från mänsklig verksamhet till sjöar, vattendrag
            och kustvatten ha minskat kontinuerligt från 1995 års nivå. -
            — Senast år 2010 skall de svenska vattenburna utsläppen av kväve
            från mänsklig verksamhet till haven söder om Ålands hav ha minskat
            med minst 30 96 från 1995 års nivå till 38 500 ton. - Senast år
            2010 skall utsläppen av ammoniak i Sverige ha minskat med minst
            15 96 från 1995 års nivå till 51 700 ton.
          </p>
          <p>
            För det första av dessa delmål avser regeringen återkomma senast
            år 2005 med ett kvantitativt mål. För de två andra delmålen konstateras
            i propositionen att dessa delmål är otillräckliga, och regeringen
            avser att återkomma med nya delmål i samband med = förändringar
            i landsbygdsförordningen om så bedöms möjligt. Vi anser att det
            är mycket angeläget att en förändring av landsbygdsförordningen
            görs så att dessa delmål kan skärpas. Det är olämpligt att det
            råder tvekan om huruvida generationsmålet Ingen övergödning kan
            uppnås. Vi föreslår därför i denna motion förändringar av landsbygdsförordningen
            som kan bidra till att delmålen skärps.
          </p>
          <p>
            3.2 Myllrande våtmarker
          </p>
          <p>
            Under detta miljökvalitetsmål finns ett delmål som framför allt
            berör jordbruket och det är målet att det i odlingslandskapet
            skall anläggas eller återställas minst 12 000 ha våtmarker och
            småvatten fram till år 2010. Även här varnar regeringen för att
            delmålet är otillräckligt och avser att återkomma med nya delmål
            i samband med förändringar i landsbygdsförordningen om så bedöms
            möjligt. Vi föreslår därför i denna motion förändringar av landsbygdsförordningen
            som kan bidra till att även detta delmål skärps.
          </p>
          <p>
            3.3 Ett rikt odlingslandskap
          </p>
          <p>
            Under detta miljökvalitetsmål finns följande delmål och samtliga
            berör jordbruket:
          </p>
          <p>
            - Senast år 2010 skall samtliga ängs- och betesmarker bevaras
            och skötas på ett sätt som bevarar deras värden. Arealen hävdad
            ängsmark skall utökas med minst 5 000 ha och arealen hävdad betesmark
            av de mest hotade typerna skall utökas med minst 13 000 ha till
            år 2010. - Mängden småbiotoper i odlingslandskapet skall bevaras
            i minst dagens omfattning i hela landet. Senast till år 2005 skall
            en strategi finnas för hur mängden småbiotoper i slättbygden skall
            kunna öka. - Mängden kulturbärande landskapselement som vårdas
            skall öka till år 2010 med ca 70 96.
          </p>
          <p>
            2000/01:c999
          </p>
          <p>
            23
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0004.pdf"/>
          <p>
            2001/02:MJ256
          </p>
          <p>
            24
          </p>
          <p>
            - Senast år 2010 skall det nationella programmet för växtgenetiska
            resurser vara utbyggt och det skall finnas ett tillräckligt antal
            individer för att långsiktigt säkerställa bevarandet av inhemska
            husdjursraser i Sverige. - Senast år 2006 skall åtgärdsprogram
            finnas och ha inletts för de hotade arter som har behov av riktade
            åtgärder. - Senast år 2005 skall ett program finnas för hur lantbrukets
            kulturhistoriskt värdefulla ekonomibyggnader kan tas till vara.
          </p>
          <p>
            Med dessa delmål är det troligt att miljökvalitetsmålet kan nås
            till år 2020. För att det skall vara möjligt måste dock dagens
            nivå på miljöstöden för biologisk mångfald bibehållas. Vi gör
            också bedömningen att det efter år 2005 måste finnas resurser
            för att omsätta de program och strategier som föreslås i verkliga
            åtgärder. De förändringar av landsbygdsförordningen som vi föreslår
            i denna motion står i överensstämmelse med vad som krävs för att
            delmålen skall kunna uppnås och dessutom följas upp med konkreta
            åtgärder efter år 2005.
          </p>
          <p>
            4 Förändringar av miljöstöden på kort sikt
          </p>
          <p>
            Inför år 2003 skall regeringen göra en översyn och föreslå eventuella
            förändringar av jordbrukets miljöstöd. Vi anser att de förändringar
            som skall göras av miljöstöden för resterande del av den programperiod
            som löper till och med år 2006 i första hand skall ta sin utgångspunkt
            i de åtgärdsförstärkningar som krävs för att nå miljömålen. Vi
            föreslår för denna period inga större systemförändringar av miljöstöden,
            utan förespråkar förstärkningar av stöd som kan bidra till att
            vi kan nå längre än de nu föreslagna delmålen. Det som framför
            allt då är aktuellt är en förstärkning av åtgärder för minskat
            växtnäringsläckage, såsom stöd till fånggrödor och vårplöjning.
            En förlängning av vallstödet även utanför stödområdena är en åtgärd
            som kan bidra positivt till ett minskat växtnäringsläckage. En
            utökning av stödet till anläggning av våtmarker i odlingslandskapet
            är också angeläget, då det bidrar till att delmål under de båda
            miljömålen Ingen övergödning och Myllrande våtmarker kan skärpas.
            Vad som ovan anförs om att behoven av ytterligare åtgärder för
            att nå miljömålen skall ligga till grund för förändringar av jordbrukets
            miljöstöd under nuvarande programperiod bör ges regeringen till
            känna.
          </p>
          <p>
            4.1 Modulering
          </p>
          <p>
            För att finansiera en utökning av miljöstöden skall enligt vår
            mening s.k. modulering tillämpas. Detta bör ges regeringen till
            känna. Detta innebär att en del av de generella stöden till de
            jordbrukare som får mest omfördelas och förs över till anslaget
            för landsbygdsprogrammet, där det kan användas för miljöåtgärder
            och landsbygdsutveckling. Hur moduleringen får genomföras
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0005.pdf"/>
          <p>
            regleras av EU. Det är fullt rimligt att omfördela en del av
            stöden för de jordbrukare som får mest. Idag går 80 26 av jordbruksstöden
            inom EU till 20 20 av jordbrukarna. Detta är en orimlig ordning
            som bidrar till ett intensivt, storskaligt och specialiserat jordbruk.
            Genom modulering kan detta förändras något, samtidigt som resurser
            för välbehövliga miljöåtgärder inom jordbruket kan frigöras.
          </p>
          <p>
            5 Helhetsgrepp kring hela det produktionsinriktade jordbruket
          </p>
          <p>
            I dag fokuserar miljöstöden framför allt på tre områden. Dessa
            är biologisk mångfald, ekologisk odling samt åtgärder för att
            minska jordbrukets negativa miljöpåverkan. Bevarandeåtgärder är
            den del av miljöstöden som används för att bibehålla den biologiska
            mångfalden. Dessa stöd bidrar till att vi kan fortsätta hävda
            landskapet på de sätt som krävs för att de biologiska och kulturella
            värden som finns i landskapet skall finnas kvar. Det gäller t.ex.
            betesmark, slåtterängar, småbiotoper och våtmarker. Inom detta
            område har vi en relativt lång erfarenhet av stöd, och de fungerar
            förhållandevis väl. Ett nytt område inom miljöstöden är stödet
            för ekologisk odling. Den ekologiska odlingen har under 90-talet
            ökat mycket kraftigt och utgör i dag minst 10 96 av arealen, till
            stor del tack vare de stöd som utgår till ekologisk odling. Den
            ekologiska odlingen är en viktig del av strategin för att miljöanpassa
            jordbruket. Det tredje området är miljöåtgärder som syftar till
            att minska det konventionella jordbrukets miljöbelastning. Det
            gäller framför allt åtgärder som bidrar till ett minskat växtnäringsläckage.
            Detta är det område som rymmer de största problemen. De åtgärder
            som i dag finns tar inget helhetsgrepp kring miljöproblemen i
            det konventionella jordbruket. I stället ges stöd till enskilda
            odlingstekniska åtgärder. Under den förra programperioden gjordes
            ett försök att ta ett helhetsgrepp om det konventionella jordbruket
            genom REKO-stödet. Detta hade dock flera brister, kanske framför
            allt att det var så tydligt inriktat på gårdar med ensidig spannmålsodling.
            Anslutningen till stödet blev inte heller så stor som var önskvärt.
            Vi anser att man inför nästa programperiod bör undersöka möjligheten
            till en förändring av systemet så att ett helhetsgrepp kring hela
            det produktionsinriktade jordbruket kan tas.
          </p>
          <p>
            5.1 Resurseffektivt jordbruk (REJO)
          </p>
          <p>
            I samband med utredningen om ett nytt miljöprogram (SOU 1999:78)
            presenterade Ekologiska Lantbrukarna ett principförslag till en
            annan modell för stöd till både den ekologiska odlingen och till
            miljöåtgärder i det konventionella jordbruket. Systemet, som benämndes
            Resurseffektivt
          </p>
          <p>
            2000/01:c999
          </p>
          <p>
            25
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0006.pdf"/>
          <p>
            2001/02:MJ256
          </p>
          <p>
            26
          </p>
          <p>
            jordbruk (REJO), avsåg att ta ett helhetsgrepp kring jordbrukets
            miljöpåverkan. Enligt förslaget skulle REJO-stödet ta tillvara
            den värdefullaste aspekten av REKO-programmet, nämligen kraven
            på systematisk dokumentation och analys av gårdens miljöeffekter.
            På grundval av denna analys skall en stegvis höjd ersättning för
            åtgärder som förbättrar gårdens miljöprestationer erbjudas. Tyngdpunkten
            skall ligga på de centrala egenskaperna hos produktionssystemet:
            växtnäringsbalans, växtföljd och beroende av insatsmedel. Vinsterna
            med ett sådant system är flera.
          </p>
          <p>
            - Lantbrukare med konventionell produktion får kraftigt ökade
            möjligheter att söka ersättning för miljöförbättringar av sin
            produktion. - Den konstlade gränsdragningen mellan miljöprogram
            enbart för ekologiska respektive enbart för konventionella bönder
            försvinner. I stället premieras samtliga anslutna bönder utifrån
            exakt samma kriterier och beroende på hur långt man är beredd
            att gå i miljöanpassning. - — Stödet till ekologisk produktion
            frikopplas helt från reglerna i EU:s ekologiska förordning, vilket
            undanröjer de växande problemen med ständiga villkorsändringar
            och överdriven detaljreglering. - — Programmets konstruktion ger
            en stark stimulans för alla anslutna lantbrukare att gradvis öka
            sina miljöprestationer.
          </p>
          <p>
            Förslaget innebär att stöden byggs upp som ett modulsystem. En
            grundmodul med miljöanalys av gården, dokumentations- och hänsynskrav
            är en örutsättning för deltagande i övriga moduler. Innehållet
            i grundmodulen påminner mycket om det tidigare REKO-programmet.
            Grundmodulen behöver i sig själv inte ge någon ersättning, utan
            skall kombineras med minst en av ett antal andra moduler. Exempel
            på vilka det skulle kunna vara är självförsörjningsgrad för växtnäring,
            slopad handelsgödselanvändning, slopad emisk bekämpning, balanserad
            växtföljd samt balans mellan växter och djur
          </p>
          <p>
            på gården. Miljöprogramsutredningen såg positivt på grundtankarna
            i idéskissen om ett miljöstöd för resurseffektivt jordbruk avsett
            att skapa en större helhetssyn inom miljöprogrammet och att stimulera
            de anslutna jordbrukarna att gradvis öka sina miljöprestationer.
            Utredningen avfärdade förslaget mot bakgrund av att man konstaterade
            att de praktiska förutsättningarna inte förelåg för att genomföra
            en så radikal reform redan inom nuvarande programperiod. Utredningen
            föreslog därför att man borde avvakta med beslut om mer långtgående
            förändringar. Vi anser att förslaget är positivt och fortfarande
            i högsta grad aktuellt. Det finns anledning att inför nästa programperiod
            gå vidare med en sådan mer genomgripande förändring av miljöstöden
            till både det konventionella och det ekologiska jordbruket. En
            utredning med uppdrag att utveckla förslaget bör tillsättas i
            god tid för att systemet skall kunna införas då nuvarande programperiod
            löper ut. Detta bör ges regeringen till känna.
          </p>
          <pb facs="riksdagen-motions-pdf/data/200102/mot_200102_MJ_0256/mot_200102_MJ_0256-0007.pdf"/>
          <p>
            Stockholm den 29 september 2001
          </p>
          <p>
            Jonas Ringqvist (v) Lars Bäckström (v) Owe Hellberg (v) Kjell-Erik
            Karlsson (v) Johan Lönnroth (v) Per Rosengren (v)
          </p>
          <p>
            2000/01:c999
          </p>
          <p>
            Marie Engström (v) Siv Holma (v) Sten Lundström (v) Maggi Mikaelsson
            (v)
          </p>
          <p>
            27
          </p>
        </div>
      </div>
    </body>
  </text>
</TEI>
