<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00336">
  <teiHeader>
    <fileDesc>
      <titleStmt>
        <title>Förbättringspotential inom palliativ vård</title>
        <author corresp="i-Ybw8JnrmHGCsqpipBke8a7 i-CACgimSSwyWTa9yioWxPRC">av Mikael Oscarsson och Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättringspotential inom palliativ vård</title>
          <idno type="rdwebb">GV02So336</idno>
          <rs type="number">So336</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So336/text</ref>
          <ref type="dokument_url_html">http://data.riksdagen.se/dokument/GV02So336</ref>
          <ref type="dokumentstatus_url_xml">http://data.riksdagen.se/dokumentstatus/GV02So336</ref>
          <ref type="doc">http://data.riksdagen.se/fil/F61353AF-F674-4453-AD87-006C946B03CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4yqfPPi1MWn2UC4bHrYWQ7" type="signed"/>
        <correspContext corresp="i-4yqfPPi1MWn2UC4bHrYWQ7">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction xml:id="i-54GG45FREiQf9EnrMd5j59" type="referral">
          <date when="2007-10-16"/>
        </correspAction>
        <correspAction xml:id="i-6rpEvA5bYNyYwjQvQyfW2v" type="dismissal">
          <date when="2007-10-16"/>
        </correspAction>
        <correspAction xml:id="i-STG1wtbaKu11qzQLY5Q49w" type="numbering">
          <date when="2007-10-04"/>
        </correspAction>
        <correspAction xml:id="i-KBFnarfZAAKopAtrNvnctD" type="submission">
          <date when="2007-10-03"/>
        </correspAction>
        <correspAction xml:id="i-U4nfvwi8RqbWEWMNnhtD5d" type="transfer">
          <date when="2007-10-03"/>
        </correspAction>
        <correspAction xml:id="i-7Qsy73PaGioUNajtbWKZDX" type="assigned"/>
        <correspContext corresp="i-7Qsy73PaGioUNajtbWKZDX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TC2Aw1DTd2A2qxHs724FbX" type="motBody">
        <div xml:id="i-SSMCjZ2JP8TpbQEvZLaWk4" type="motProposal" subtype="förslag">
          <head xml:id="i-Gi6f1vdqM4cqXyjzt3yiSc">
            Förslag till riksdagsbeslut
          </head>
          <list xml:id="i-8pEXNXc3uuqeq4sSkNW8Qx" style="ol">
            <item xml:id="i-JmgYVjMYPN3bJwoa8ggjCx">
              Riksdagen tillkännager för regeringen som sin mening vad som
              anförs i motionen om en i hela landet likvärdig och kvalitativt
              god palliativ vård.
            </item>
            <item xml:id="i-RLuWtSKUvdyWrL3x2heXNJ">
              Riksdagen tillkännager för regeringen som sin mening vad som
              anförs i motionen om att motverka dödshjälp och assisterat självmord.
            </item>
            <item xml:id="i-P2wu7EZrLHZEPKEXSnvzcJ">
              Riksdagen tillkännager för regeringen som sin mening vad som
              anförs i motionen om förbättringar av kvaliteten inom den andliga
              vården.
            </item>
          </list>
        </div>
        <div xml:id="i-sDu9Dasg2SjBoTWCNLnnm" type="motContent">
          <head xml:id="i-YVs7gd2monyoNDgirmuGFz" type="h1">
            Palliativ vård
          </head>
          <p xml:id="i-MU4yiCDVe6kR6j2LT2EBgJ">
            I rapporten Vård i livets slutskede Socialstyrelsens bedömning
            av utvecklingen i landsting och kommuner (december 2006) skriver
            Socialstyrelsen:
          </p>
          <p xml:id="i-SnoUvE9FpPK4NroRFyrrTn">
            WHO definierar palliativ vård som ett förhållningssätt för att
            förbättra livskvaliteten för patienten och de närstående genom
            att förebygga och lindra lidandet genom att tidigt upptäcka, bedöma
            och behandla smärta och andra fysiska, psykosociala och andliga
            problem som kan uppkomma i samband med en livshotande sjukdom.
            Den palliativa vården bygger på samverkan mellan läkare, sjuksköterskor,
            rehabiliteringspersonal, kura­torer och andra yrkeskategorier
            (s. 7).
          </p>
          <p xml:id="i-2d3ovjZ1wNsv2U78JLB8gW">
            Den palliativa vården, som ofta benämns vård i livets slutskede,
            genomgår en positiv utveckling i Sverige, vilket är mycket glädjande.
            Vården ges både i det egna hemmet, i särskilda boenden och vid
            palliativa och andra enheter inom sjukvården. Såväl profession
            som anhörigvårdare är involverade, och många bidrar till de utomordentliga
            insatser som görs varje dag för svårt sjuka pati enter och medmänniskor.
            Inte minst utvecklas nu den avancerade hemsjukvården.
          </p>
          <p xml:id="i-6PHsRydMrQhecCfHK4KXXV">
            Den nämnda rapporten från Socialstyrelsen visar dock att det
            fortfarande finns brister inom den palliativa vården. Det saknas
            exempelvis så kallade palliativa rådgivningsteam i sju av landets
            län. Teamen är uppbyggda kring olika uppgifter, men har ofta både
            en rådgivande funktion till anhörigvårdare och en operativ funktion.
            Fortfarande är också den palliativa vården ojämnt fördelad över
            landet, vilket gör att möjligheten att få tillgång till den palliativa
            vården varierar beroende på var man bor. Vidare är behovet av
            läkare med specialistkompetens fortsatt stort.
          </p>
          <p xml:id="i-6at8YJ9aiwMFfMpXjgWoxR">
            En bedömning gjord av de medicinskt ansvariga sköterskorna i
            landets kommuner visar att en fullt utbyggd specialiserad palliativ
            vård endast finns i cirka 60 procent av landets kommuner och basal
            palliativ vård i cirka 85 procent. Övriga kommuner kan inte själva
            erbjuda palliativ vård till alla som är i behov av den, utan kan
            vara beroende av andra kommuner eller saknar denna möjlighet.
            När det gäller kvalitativt kvalificerade insatser kan de endast
            ges i hälften av landets kommuner. Endast i två av tre kommuner
            finns samver kansavtal med landsting eller region. Det finns således
            en utvecklingspotential inom den palliativa vården.
          </p>
          <p xml:id="i-N9fgbkfgFpPX7gmV9kPBan">
            Det behövs kompetensutveckling för personal inom den palliativa
            vården. Detta rör inte minst det etiska förhållningssättet. Den
            palliativa vården ges i grundutbildningen, men behöver redan där
            ges högre prioritet, varför utbildningsprogrammen behöver ses
            över i relation till området palliativ vård. Fler läkarkandidater
            behöver också uppmuntras och beredas plats att vidareutbilda sig
            inom specialområdet. Målet för hela uppbyggnaden av den palliativa
            vården bör vara en i hela landet likvärdig och kvalitativt god
            palliativ vård.
          </p>
          <head xml:id="i-L2o3YBPAezFESpjEPKWn1U" type="h2">
            Dödshjälp och assisterat självmord
          </head>
          <p xml:id="i-BbKusY3FCUJkDeyFJktCn8">
            Att utveckla den palliativa vården är viktig i sig, men också
            för att motverka en utveckling där dödshjälp och assisterat självmord
            ses som alternativ. Schweiz är ett av få länder som idag tillåter
            detta, men inte förrän under slutet av 2005 var det något sjukhus
            som tillät detta i praktiken. Generellt får därför patienter fortfarande
            avbryta sin sjukhusvistelse och söka sig till någon av de privata
            självmordsklinikerna. Den bärande principen inom schweizisk sjukvård
            är alltjämt att dödshjälp och assisterat självmord är ett undantag
            som aldrig kan bli rutin.
          </p>
          <p xml:id="i-RBZkZK6xu59UyfMEthGhkU">
            Idag är det endast ett mycket begränsat antal länder som tillåter
            dödshjälp eller självmord inom sjukvården: Holland, Belgien, Schweiz
            och den amerikanska delstaten Oregon. Det tycks inte heller som
            om liberaliseringen på detta område sprider sig, utan tvärtom
            har motståndet emot legaliseringen flyttat fram sina positioner
            under senare år. Motståndet kommer ofta från läkar- och handikapporganisationer
            samt organisationer som arbetar självmordspreventivt.
          </p>
          <p xml:id="i-AD62yEpAuPPwzJ7sBRriMR">
            I Holland har en ny regeringsrapport som föreslår en begränsning
            av hur mycket kostnaderna för livsuppehållande vård får belasta
            samhället kritiserats av bland annat landets läkarförbund, då
            det befaras öka pressen på svårt sjuka att välja dödshjälp av
            ekonomiska skäl. Situationen i Holland är alarmerande även på
            andra sätt. Den 8 augusti 2005 presenterades en studie över den
            holländska situationen i Archives of Internal Medicine utförd
            av forskare vid VU University Medical Center i Amsterdam. Av de
            2 658 undersökta förfrågningarna om a tt få dödshjälp, hade 44
            procent slutligen verkställts. I 13 pro cent av fallen ändrade
            patienterna sig, vilket enligt projektledare Bregje Onwuteaka-Philipsen
            innebär att det verkligen är viktigt att fortsätta fråga patienter
            (fram till själva stunden då den dödliga drogen administreras)
            om detta är vad han eller hon vill. En stor andel av patienterna
            dog en naturlig död innan de hann få dödshjälp.
          </p>
          <p xml:id="i-7yc2VKjJdphBLYuwMLwfGB">
            Redan den 20 juli 2001 riktade FN:s människorättskommitté skarp
            kritik mot Hollands eutanasilag och -praxis i en offentlig granskningsrapport.
            FN-rapporten sa bland annat att det holländska systemet inte upptäcker
            och förhindrar situationer där otillbörlig press kan leda till
            att lagens krav kringgås. Människorättskommittén menade också
            att det stora antalet (över 2 000 fall per år) kan indikera att
            eutanasi inte sparas enbart åt de mest extrema sjukdomsfallen
            som lagen kräver. I samband med rapporten krävde FN en grundlig
            granskning av rapporterade fall där nyfödda barn med handikapp
            sades ha dödats av sjukvårdspersonal med motiveringen att det
            var dödshjälp. Sedan dess har det bekräftats att barn dödas på
            detta sätt i Holland, bland annat vid Groningen Academic Hospital,
            och forskare har visat att upp emot 100 multihandikappade barn
            dödas medvetet av läkare inom holländsk sjukvård varje år, genom
            att de antingen undanhålls behandling eller ges dödliga injektioner
            (cirka 20 procent av fallen).
          </p>
          <p xml:id="i-TWY8Vq7dnBuzPDM5HnowU4">
            Den holländska regeringen har slutligen beslutat att legalisera
            dessa fall av dödshjälp, innefattande även nyfödda. Detta innebär
            att den absolut avgörande principen för att alls överväga en legalisering
            av dödshjälp nu övergivits, nämligen den om att dödshjälpen ska
            efterfrågas frivilligt. Denna princip är inte längre rådande i
            Holland och en stor procent av de patienter som kommer att ges
            dödshjälp inom sjukvården, kommer aldrig själva att ha blivit
            tillfrågade.
          </p>
          <p xml:id="i-kEsLoNBjPgjqG8vh2bjqX">
            Denna dramatiska scenförändring i Holland är den förändring som
            motståndare till legalisering av dödshjälp hela tiden varnat för.
            Argumentet om det sluttande planet har visat sig inte bara vara
            sannolikt utan också sant. Varje år dödas cirka 900 patienter
            i Holland utan att patienterna själva har efterfrågat det. Detta
            rör förutom de nyfödda barnen också patienter i koma, äldre patienter
            som ligger inför döden etcetera ( British Medical Journal 2004;
            329:591 och the Lancet 2003; 263:395-9).
          </p>
          <p xml:id="i-3WtPfVgGBdy4yLZ7unF21C">
            För att motverka de krafter som vill legalisera dödshjälp och
            läkarassisterat självmord även i Sverige, är det viktigt att hospiceverksamhet
            byggs ut i samtliga landsting och att regeringen satsar på den
            palliativa vården genom bland annat fördjupad forskning kring
            hospice, anestesi och palliativ vård för äldre och dödligt sjuka
            patienter.
          </p>
          <head xml:id="i-8VR9mCkHfuhGEN3ZaSsEQg" type="h2">
            Existentiella frågor i vården
          </head>
          <p xml:id="i-9PPKp1AXRMFeWosdSMENbx">
            WHO:s definition av palliativ vård inkluderar att förebygga och
            lindra lidande genom att tidigt upptäcka, bedöma och behandla
            andliga problem som kan uppkomma i samband med en livshotande
            sjukdom.
          </p>
          <p xml:id="i-JZR42caoHgfYBqNYFMoTZP">
            Socialstyrelsens allmänna råd (SOSFS 1993:17) Omvårdnad inom
            hälso- och sjukvården talar utförligt och vid upprepade tillfällen
            om den andliga vården. Bland annat sägs det att berörd personal
            i samverkan med patienten, och när så är lämpligt patientens närstående,
            ska formulera och tydliggöra mål för den andliga hälsan. Kraven
            på en god vård och omvårdnad förutsätter ett genomtänkt etiskt
            förhållningssätt, och omvårdnadsåtgärder förutsätts kunna spänna
            över ett brett fält från högteknologiska insatser till stöd i
            existentiella kriser.
          </p>
          <p xml:id="i-Ni6LV33TmsBfFznd6F4wrt">
            Det har visat sig att den andliga vården är ojämn, och att det
            ofta är beroende på den ansvariga sjuksköterskan eller läkaren
            om den andliga vården uppmärksammas eller inte. Detta är inte
            en godtagbar situation i relation till rådande bestämmelser.
          </p>
          <p xml:id="i-8VmA7LkPcDi1PzFmBQZyNS">
            Att den andliga vården ges kan inte vara upp till den enskilde
            i personalen, utan den måste inkluderas i vårdkedjan. Det är viktigt
            att den andliga och existentiella dimensionen finns med från den
            inledande bedömningen till genomförandet och utvärderingen av
            vårdinsatsen. De allmänna råden säger att såväl objektiva som
            subjektiva observationer ska kunna ligga till grund för den individuella
            omvårdnadsplanen. Därför är det viktigt att de yrkesgrupper som
            har expertkunskap inom området andlighet involveras av ansvarig
            vårdpersonal. Samtidigt är det av största vikt att läkare och
            annan sjukvårdspersonal redan i grundutbildningen lär sig att
            arbeta utifrån ett etiskt förhållningssätt, liksom att de får
            insikt i människors andliga och existentiella behov. Denna kunskap
            måste sedan kontinuerligt vidareutvecklas. Socialstyrelsen måste
            också utifrån egna riktlinjer och allmänna råd se till att den
            andliga vården förverkligas och lyfts fram genom praktiska handlingsplaner
            och liknande.
          </p>
        </div>
        <div xml:id="i-PeJjag12ejDjaTLYE9KhqE" type="motSignatures">
          <list xml:id="i-CNQZnq9KTBuooJB8MgwfnA">
            <item xml:id="i-VhjfbnxdupjeYLwNeiFRCj" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-GSZrPnrWkNCHmyNpvZsJyQ" who="i-CACgimSSwyWTa9yioWxPRC">
              Kjell Eldensjö (kd)
            </item>
          </list>
        </div>
      </div>
    </body>
  </text>
</TEI>
