<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01691">
  <teiHeader>
    <fileDesc>
      <titleStmt>
        <title>Kursutbudet i högskoleutbildningen, m. m.</title>
        <author>Bertil Fiskesjö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kursutbudet i högskoleutbildningen, m. m.</title>
          <idno type="rdwebb">G7021691</idno>
          <rs type="number">1691</rs>
          <ref type="dokument_url_text">http://data.riksdagen.se/dokument/G7021691/text</ref>
          <ref type="dokument_url_html">http://data.riksdagen.se/dokument/G7021691</ref>
          <ref type="dokumentstatus_url_xml">http://data.riksdagen.se/dokumentstatus/G7021691</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PBN8gbtFweMFHcbe8UppV2" type="signed"/>
        <correspContext corresp="i-PBN8gbtFweMFHcbe8UppV2">
          <note type="signatory" corresp="i-K5xv4oCErCZbkmjE6NDTKr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1691/mot_198384__1691-001.pdf"/>
      <fw xml:id="i-TgMzd9PJwnNBnEgHAreHxe">
        Motion 1983/84:1691
      </fw>
      <div xml:id="i-5yno3HZrnffCSUAiYpVU9B" type="motHeader">
        <div xml:id="i-7TtFUCLcroCuUq4G57rAFM" type="motTitle"/>
        <div xml:id="i-VWZUkG21yN2tS6FXcV9C4V" type="motSubmissionInfo"/>
      </div>
      <div xml:id="i-CRyfWSULrWifHU5HK2ARa9" type="motBody">
        <div xml:id="i-4NwswBENrA8hE35fbJm9jP">
          <p xml:id="i-55RRP4qXpgW5TCirenkozo">
            Bertil Fiskesjö Kursutbudet i högskoleutbildningen, m. m.
          </p>
          <p xml:id="i-MnX5Po2wpmDbmtB7CjJLc6">
            En följd av ämnes- och linjekonstruktionerna i den nya högskolan
            har blivit en ofta mycket stark uppsplittring av linje- och ämnesmoment
            på korta delkurser. Man kan således finna utbildningar där studierna
            för 40 poäng (ett års normalstudietid) uppdelats på 24 delkurser
            och där inget tentamenstillfälle omfattar mer än 3 poäng. Även
            om detta är ett extremfall så är tendensen inom många utbildningar
            densamma. Utbildningen är sönderslagen i ett stort antal delmoment.
            Denna diversifiering och uppdelning av ämnen och kurser hade visserli-
            gen påbörjats redan före högskolereformen, men den har starkt
            accentue- rats efter denna reform. Grundexamen omfattade tidigare
            vanligen väl sammanhållna ämneskombinationer, där kraven på studier
            i ett ämne sällan understeg vad som svarar mot 20 poäng, dvs.
            en termins studietid. För examen (fil. kand, fil. mag. etc.) krävdes
            dessutom betydligt längre studietid i något eller några av examenskombinationens
            ämnen. Man kan finna tre förklaringar till den nuvarande ordningen.
            Den ena är att delkurser skulle göra det enklare för de studerande
            att klara av sina ämnesstudier — en tentamen skulle bara innefatta
            en liten del av ämnet och en misslyckad deltentamen skulle lättare
            kunna repareras vid ett senare tentamenstillfälle: Den andra förklaringen
            — och den sannolikt viktigaste — är ambitionen att i en och samma
            utbildning täcka in så många tangeran- de ämnen som möjligt. Tanken
            har här varit att det kunde vara nyttigt för kommande yrkesverksamhet
            att ha en viss om än mycket begränsad insikt även i sådana angränsande
            sakområden som inte direkt ingick i det som var den huvudsakliga
            ämnesinriktningen. Det tredje faktorn har varit rent ämnespolitiska
            intressen, dvs. strävan från olika ämnesföreträdare att åtminstone
            få med en liten del av det egna ämnesområdet i en utbildning som
            ämnet annars skulle ha varit uteslutet från. Det ger underlag
            för tjänster och anslag. Denna uppsplittring avspeglar sig också
            i kursutbudet utanför de all- männa utbildningslinjernas ram.
            Kurser på högst en eller två veckor är rätt vanliga. Samma tendens,
            men ännu mer utrerad, finner man i det mycket stora utbud av kurser
            som läggs ut för fortbildning av olika yrkeskategorier, t. ex.
            lärarpersonal. Kurskatalogerna är fyllda med korta kurser, ibland
            rör det sig om kurser på en eller två dagar. Man kan fråga sig
            om dessa korta kurser på högskolenivå över huvud taget tillgodoser
            något seriöst utbild- ningsbehov. En mer adekvat beskrivning skulle
            i många fall vara konferen- ser på betald arbetstid.
          </p>
          <pb facs="riksdagen-motions-pdf/data/198384/mot_198384__1691/mot_198384__1691-002.pdf"/>
          <fw xml:id="i-Bhiv622NTYcHDiTWiredoX">
            Mot. 1983/84:1691 5
          </fw>
          <p xml:id="i-3FVmfNRr16XnDcVgfKLwbZ">
            Enligt min mening kan korta kursmoment var de än förekommer på
            högskolenivå starkt ifrågasättas. Det är stora svårigheter att
            inom denna begränsade tidsram lägga upp givande undervisning och
            att erbjuda me- ningsfull kurslitteratur. Att de studerande skall
            hinna läsa in hela böcker är ofta uteslutet. Någon fördjupning
            i mer vetenskaplig litteratur är naturligt- vis inte möjlig. Samtidigt
            drar dessa korta kurser stora administrativa kostnader för uppläggning,
            utannonsering och genomförande. Till detta skall vad gäller fortbildningen
            läggas alla de kostnader som tjänstledigheter och vikarier medför
            för kommuner och andra arbetsgivare. Det är enligt min mening
            alltid att föredra att de studerande ägnar sig åt några ämnen
            ordentligt framför att de ytligt skummar en mängd. För de studerande
            själva är det högst otillfredsställande att ständigt hasta från
            det ena till det andra. Det är först genom mer sammanhållna och
            fördjupade studier som man kan få god insikt i ett ämnesområde
            och någon kunskap om vetenskaplig diskussion och vetenskaplig
            metodik. Det är också min uppfattning att detta ger bättre förutsättningar
            för en kommande yrkesverksamhet. Det är under inga omständigheter
            möjligt att komponera en utbildning så att den direkt skall kunna
            täcka alla uppkom- mande faktiska problem i yrkesutövningen. Av
            stor vikt för alla är däremot gedigna ämneskunskaper i för yrket
            centrala ämnesområden, metodiska insikter och tränad förmåga till
            eget kunskapssökande. Detta tillgodoses bäst genom sammanhållna
            och fördjupade studier i ett begränsat antal ämnen. Uppsplittringen
            på mindre kursmoment och många ämnen, där delkra- ven i vart och
            ett ligger lågt, försvårar också forskarrekryteringen. Det är
            som regel först genom fördjupade studier i ett ämne som intresset
            för forskning väcks och som förutsättningar finns för testning
            av förmåga och talang. Problem av det slag som jag här berört
            finns i viss mån genom hela utbildningsgången. Men de är mest
            påtagliga inom den primära grundut- bildningen och i den allmänna
            kursverksamhet som i rikhaltig omfattning bedrivs från högskolorna.
            Av skäl som jag angett finns det således anledning såväl att sanera
            den långtgående ämnessplittringen som att starkt begränsa det
            mer allmänna utbudet av korta kurser, inte minst inom fortbildningen.
            Ett sätt att göra detta skulle vara att föreskriva att ämneskurser
            eller kurser inom fortbildningen på högskolenivå inte får omfatta
            mindre än 10 poäng, dvs. studier motsvarande en halv termin. Sådana
            ställningstagan- den bör ingå som ett led i en allmän översyn
            av ämneskombinationer och kursutbud. Härvidlag bör också en allmän
            strävan vara att få en ökad rekrytering till studier på fördjupningsnivån
            i olika ämnen, dvs. studier över 40 poäng. Ett visst samband med
            vad som ovan berörts har det ofta påtalade
          </p>
          <pb facs="riksdagen-motions-pdf/data/198384/mot_198384__1691/mot_198384__1691-003.pdf"/>
          <fw xml:id="i-EuxKAFv7oS242ckefW5G5h">
            Mot. 1983/84:1691 6
          </fw>
          <p xml:id="i-UNNEzDEMtDGgrhPZxcguiR">
            behovet av återinförandet av en samlad akademisk grundexamen
            med en särskild benämning. Införandet av t. ex. en fil. kand.-examen
            skulle förut- sätta en precisering av det samlade poängkravet
            för en sådan examen och av kompositionen av de ämneskombinationer
            som skulle ingå. Därmed skulle en fil. kand.-examen bidra till
            en uppstramning av det slag som jag förordat. Det är också troligt
            att en fil. kand.-examen skulle vara en stimulans för de studerande,
            öka uthålligheten och minska studieavbrot- ten. Den ökande och
            eftersträvade internationaliseringen gör också att det är angeläget
            att ha en svensk grundexamen som utan en inriktad bevisfö- ring
            kan jämföras med och översättas till motsvarande examensbenäm-
            ningar utomlands. Med hänvisning till vad som sagts hemställer
            jag att riksdagen beslutar att som sin mening ge regeringen till
            känna vad som i motionen anförts om 1. ämnessplittring och kursutbud,
            2. behovet av en akademisk grundexamen med särskild benäm- ning.
          </p>
          <p xml:id="i-TnjCjSPtajvEgakhpvVguM" type="date">
            Stockholm den 24 januari 1984
          </p>
          <div xml:id="i-JDyEKT8HkuMajR6sDJczhq" type="signatureBlock">
            <p xml:id="i-TB4eXd5CY2dS25uFAJ2PEQ" who="i-K5xv4oCErCZbkmjE6NDTKr" type="signature">
              BERTIL FISKESJÖ (c)
            </p>
          </div>
        </div>
      </div>
    </body>
  </text>
</TEI>
