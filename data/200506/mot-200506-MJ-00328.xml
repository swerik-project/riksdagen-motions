<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_328/mot_200506_MJ_328-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06
          </p>
          <p>
            mnr: MJ328 pnr: m127
          </p>
          <p>
            Motion till riksdagen 2005/06:MJ328
          </p>
          <p>
            av Catharina Elmsäter-Svärd m.fl. (m)
          </p>
          <p>
            Fiske som produktionsresurs och bas för fritiden
          </p>
          <p>
            1 Förslag till riksdagsbeslut
          </p>
          <p>
            1. Riksdagen ti anförs om att 2. Riksdagen ti anförs om mi! 3.
            Riksdagen til
          </p>
          <p>
            anförs om fortsatt statligt finansierad utsättning av ål.
          </p>
          <p>
            4. Riksdagen ti anförs om att 5. Riksdagen til
          </p>
          <p>
            Ikännager
          </p>
          <p>
            individuellt överlåtbara fiskekvoter bör prövas.
          </p>
          <p>
            Ikännager ndre men e lkännager
          </p>
          <p>
            Ikännager
          </p>
          <p>
            ör regeringen som sin mening vad ör regeringen som sin mening
            vad fektivare fiskekontroll.
          </p>
          <p>
            Ör regeringen som sin mening vad
          </p>
          <p>
            ör regeringen som sin mening vad
          </p>
          <p>
            i motionen
          </p>
          <p>
            i motionen
          </p>
          <p>
            i motionen
          </p>
          <p>
            i motionen
          </p>
          <p>
            Östersjön bör bli pilotområde för en ny förvaltningsstrategi.
          </p>
          <p>
            lkännager
          </p>
          <p>
            anförs om jakt på skarv.
          </p>
          <p>
            6. Riksdagen ti anförs om att 7. Riksdagen til
          </p>
          <p>
            lkännager skyddsjakt Ikännager
          </p>
          <p>
            anförs om bildande av
          </p>
          <p>
            handredskapsfiske.
          </p>
          <p>
            8. Riksdagen ti anförs om att
          </p>
          <p>
            Ikännager
          </p>
          <p>
            regler för vattenbruk skall var likvärdiga med d
          </p>
          <p>
            konkurrentländer.
          </p>
          <p>
            9. Riksdagen ti
          </p>
          <p>
            ör regeringen som sin mening vad
          </p>
          <p>
            Ör regeringen som sin mening vad
          </p>
          <p>
            i motionen
          </p>
          <p>
            i motionen
          </p>
          <p>
            på säl skall tillåtas i alla Sveriges vatten.
          </p>
          <p>
            Ör regeringen som sin mening vad
          </p>
          <p>
            i motionen
          </p>
          <p>
            fiskevårdsområden där det i dag råder fritt
          </p>
          <p>
            Ör regeringen som sin mening vad
          </p>
          <p>
            Ikännager
          </p>
          <p>
            Ör regeringen som sin mening vad
          </p>
          <p>
            i motionen lem hos våra
          </p>
          <p>
            i motionen
          </p>
          <p>
            anförs om att avskriva planerna på såväl en allmän fiskevårdsavgift
            som
          </p>
          <p>
            skatt på fiske
          </p>
          <p>
            2 Inlednin
          </p>
          <p>
            redskap.
          </p>
          <p>
            8
          </p>
          <p>
            Sverige har en lång kust, många sjöar och gott om rinnande vatten.
            Det ger stora förutsättningar att använda vattnet som bas för
            försörjning men också för rekreation. Traditionellt har detta
            också gjorts i stor omfattning. Fisket försåg oss svenskar med
            en stor del av det animaliska protein vi behövt.
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0002.pdf"/>
          <p>
            2005/06:MJ328
          </p>
          <p>
            Särskilt strömming och sill var viktiga härvidlag. Under 1990-talet
            utvecklades fritidsfisket till ett mycket stort nöje. Fritidsfiske
            bedrivs i alla vatten. Yrkesfiske, som visserligen förekommer
            i insjöar, bedrivs huvudsakligen med kusten som utgångspunkt.
          </p>
          <p>
            2.1 Fisket har än i dag stor betydelse i många kustområden och
            lokala samhällen
          </p>
          <p>
            I Sverige finns cirka 1600 svenska fartyg med tillstånd att bedriva
            yrkesmässigt fiske till havs. Närmare 2 000 personer har yrkesfiskelicens.
            Man bedömer att varje fiskare sysselsätter cirka fem personer
            i land. Multiplikatoreffekten är således betydande. Uppskattningsvis
            är det cirka två miljoner svenskar som årligen ägnar sig åt fritidsfiske
            med spö, lina eller krok. Fisket berör således en stor del av
            vår befolkning. Förutom traditionellt yrkesfiske har det vuxit
            upp en yrkeskår av vattenbrukare. Vattenbruk är den gemensamma
            benämningen på odling eller uppfödning av fisk, skaldjur, blötdjur
            (musslor och ostron) eller alger under kontrollerade förhållanden
            för försäljning och konsumtion. Vattenbruk kan ske i kustvatten
            i salta hav, kustområden i brackvattenmiljöer eller i stillastående
            sötvatten (sjöar eller dammar på land) eller rinnande sötvatten
            (vattendrag). Odling i havsvatten kallas även havsbruk. Odling
            av fisk, skaldjur och alger har ökat i omfattning från att i början
            av 1970-talet ha stått för knappt 4 26 av den totala världsproduktionen
            av sådana produkter till att i början av 2000-talet stå för drygt
            27 26. Odlingstakten har ökat med omkring 9 96 om året under en
            rad år, sett till världen som helhet.
          </p>
          <p>
            3 Yrkesfiske 3.1 Förutsättningar
          </p>
          <p>
            Havsfiske är speciellt i så motto att fisken är allmän egendom
            utanför territorialgränserna. Den ägs av ingen och kan nyttjas
            av alla. Det finns därför en uppenbar risk att fisken fångas utöver
            vad som är långsiktigt hållbart. Därför är bindande internationella
            avtal som begränsar fisket nödvändiga. För Sveriges fiskares del
            är förstås Östersjöns fiskebestånd av avgörande betydelse men
            också Kattegatt, Skagerrak och Nordatlanten är viktiga. De mesta
            av dessa vatten finns numera inom EU varför fiskekvoter för svenska
            iskare och unionen som helhet fastställs av EU. Förutsättningarna
            för det svenska yrkesfisket är till stor del givna och är relativt
            stabila på gemenskapsnivå. Sverige har inte tillräckligt lagt
            sig vinn om att delta i EU:s arbete på iskets område. Rösten är
            alldeles för tyst i EU-sammanhang, och därmed är
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0003.pdf"/>
          <p>
            svenska fiskares möjligheter dåliga att med sina kunskaper och
            erfarenheter påverka fiskepolitiken. Sverige bör stödja arbetet
            med att inom EU upprätta väl underbyggda förvaltnings- och uppbyggnadsplaner.
            Försiktighetsprincipen, fiskekvoter baserade på vetenskaplig rådgivning,
            förstärkning av den vetenskapliga rådgivningen från ICES samt
            skärpt kontroll och övervakning måste även fortsättningsvis vara
            den svenska linjen. Nationellt öppnar försök med lokal och regional
            förvaltning av fisket och möjligheten att fördela fiskemöjligheterna
            mellan fiskare till en bättre måluppfyllelse. Enligt vår mening
            skall fiskebestånden vara så stora att de ger långsiktigt god
            avkastning. I dag delas fiskekvoterna ut på nationsbasis. Det
            ger inga incitament för den enskilde fiskaren att hushålla med
            kvoten — snarare tvärtom. För att det skall vara företagsekonomiskt
            försvarbart för fiskare att väga in långsiktiga aspekter, en hållbar
            utveckling för kommande generationer, behöver de äga rätten till
            sitt eget fiske. Det skulle ge fiskare större frihet att planera,
            när och hur de skall fiska. Det skulle även göra att fiskare kan
            räkna med att det är de själva som kommer att dra nytta av ett
            långsiktigt agerande för att få ett bestånd att återhämta sig
            etc. Därmed skulle överensstämmelsen mellan samhällets och enskilda
            fiskares intressen bli bättre. Det finns olika metoder att skapa
            äganderätter, eller fångsträtter, till fisket. Vi menar att man
            skall pröva ett system med individuella överlåtbara iskekvoter.
            Genom att på detta sätt skapa äganderätter till fångster skapas
            också örutsättningar för att marknader uppstår och förutsättningar
            för att organisera ångstsektorn på ett mer produktivt och effektivt
            sätt. När enskilda fiskare får rättighet till framtida fångster
            får de också ett egenintresse att driva fisket på ett sätt som
            bara utvinner resursräntan. Med andra ord sammanfaller fiskarens
          </p>
          <p>
            ångst — och ansträngningsbeslut med vad som är samhällsekonomiskt
            effektivt. Således försvinner därmed de negativa effekterna som
            en kapplöpning om fångster ger upphov till, nämligen överkapitalisering
            och överfiske. För att ett kvotsystem skall fungera fordras också
            en väl fungerande och rättvis kontroll. Fiskerikontrollen bör
            ske ur ett gemenskapsperspektiv och vara mer likvärdig än vad
            som är fallet i dag. För att den enskilde fiskaren skall kunna
            fullt ut förstå och efterleva regelverket fordras att detsamma
            är tydligt, ändamålsenligt och konsekvent och lika för fiskare
            i samma vatten även om de kommer från olika länder.
          </p>
          <p>
            3.2 — Svenska myndigheter
          </p>
          <p>
            Svenskt fiske är utsatt för ett omfattande regelverk med åtföljande
            kontrollapparat. Denna byråkrati upplevs som omotiverad och som
            störande inslag i yrkesverksamheten. Till en del är kontroll en
            nödvändig del av regleringen av små fiskebestånd. Vi menar dock
            att den bör vara så enkel och
          </p>
          <p>
            2005/06:MJ328
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0004.pdf"/>
          <p>
            2005/06:MJ328
          </p>
          <p>
            effektiv som möjligt. Regeringen bör återkomma till riksdagen
            med ett förslag.
          </p>
          <p>
            3.3 — Tillgång på fisk
          </p>
          <p>
            Östersjöns = tillstånd måste förbättras för att öka = fiskarternas
            reproduktionsmöjligheter. Det krävs bättre uppföljning runt hela
            Östersjön så att uttaget av tilldelade kvoter inte överutnyttjas.
            Det hjälper inte att enskilda länder, t.ex. Sverige, ensamt håller
            sina kvoter. Det är av avgörande betydelse att samtliga länder
            samarbetar när det gäller såväl fiskerikontrollen som regler för
            fiskemetoder. Ytterligare ett sätt att restaurera torskbeståndet
            är att införa fiskestopp. Att helt stoppa torskfisket är inte
            någon lämplig långsiktig politik. I stället krävs det just samarbete
            över gränserna för att lösa krisen för t.ex. torsken i Östersjön.
            Ensidiga åtgärder från Sverige spelar härvidlag ringa roll och
            riskerar rent av att bli kontraproduktivt. Sverige måste i stället
            börja använda EU som gemensamt organ för beslut om fiskenäringens
            långsiktiga hållbarhet. Nästan hela Östersjöns kust ligger nu
            inom EU vilket bör underlätta genomförandet av en gemensam politik.
            Ål är den ekonomiskt viktigaste fisken i det småskaliga fisket
            och den tredje viktigaste fisken totalt sett. Enligt beräkningar
            utförda av Fiskeriverkets sötvattenslaboratorium är de = ålutsättningar
            som sker mycket ostnadseffektiva. Ett problem är dock att ålen
            inte enbart fångas av dem som bedriver näringsmässigt fiske. Därmed
            finns ingen lönsamhet för de licensierade yrkesfiskarna att bekosta
            utsättningarna. Ålutsättningarna finansierades till en början
            genom avgifter som togs ut i prisregleringssystemet. I och med
            systemets avskaffande år 1995 upphörde möjligheten att finansiera
            ålutsättningarna. Utsättningarna har därför under senare år bekostats
            via statskassan i kombination med EU-medel. Enligt våra bedömningar
            skulle det näringsmässiga fisket både i ustområden och i insjöar
            få mycket svårt att överleva om inte de nationella utsättningsprogrammen
            kan genomföras i minst lika stor utsträckning som hittills. Det
            föreligger i annat fall en uppenbar risk att ett flertal fiskeföretag
            slås ut, eftersom ålfångsterna är en så viktigt del av intäkterna.
            Detta vore olyckligt.
          </p>
          <p>
            3.4 - Miljö- och naturvård
          </p>
          <p>
            Under senare år har det kommit rapporter om störningar i de marina
            miljöernas ekosystem. Det finns anledning att känna stark oro
            för detta. Stora biologiska och ekonomiska värden står på spel.
            EU:s utvidgning innebär en avgörande förändring och en helt ny
            möjlighet i förvaltningen av den hårt utsatta Östersjön. Detta
            hav bör bli pilotområde för en helt ny förvaltningsstrategi med
            syfte att bygga upp ett så starkt och heltäckande skydd av Östersjöns
            marina miljö att fungerande ekosystem kan
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0005.pdf"/>
          <p>
            återskapas och en långsiktigt uthållig utveckling garanteras.
            Systemet måste ges juridisk kraft och samordnade skyddsåtgärder
            och sanktioner. Detta arbete menar vi skall drivas inom ramen
            för EU-samarbetet. På samma sätt som luftvårdsarbetet genom =
            juridiskt bindande överenskommelser = blivit framgångsrikt måste
            nu havsmiljön förbättras. Vi anser att regeringen nu i alla fora
            måste kommunicera Östersjöns övergödningsproblem och den överhängande
            risken för olyckor i samband med oljetransporter så att ett internationellt
            politiskt genombrott för åtgärdsarbetet med övergödningsproblemen
            kan komma till stånd och ytterligare effektiva skyddsåtgärder
            mot fartygsolyckor och oljeutsläpp tas fram för Östersjön. För
            ett väl fungerande fiske fordras självfallet rena vatten. Fiskebestånden
            har påverkats negativt, dels genom övergödning och brist på syre,
            dels genom giftiga ämnen som anrikas i fiskköttet, t.ex. dioxin.
          </p>
          <p>
            3.5 Reservat
          </p>
          <p>
            Målet beträffande antalet marina naturreservat måste höjas om
            gjorda internationella åtaganden skall kunna uppfyllas och miljökvalitetsmålet
            nås. Det är emellertid inte ett mål i sig att inrätta ett visst
            antal marina reservat, utan det är kvalitet och effekt som skall
            vara utgångspunkten. Avsikten är ju att skapa ett nätverk av skyddade
            områden i syfte att bevara ekologiskt viktiga delar av våra typiska
            marina ekosystem. För oss är det även viktigt att det måste vara
            möjligt för människor att bo och verka i kust- och skärgårdsmiljö
            samtidigt som man har en långsiktigt hållbar utveckling av t.ex.
            fisket. Därför måste arbetet med att skydda olika områden bedrivas
            i nära samarbete med dem som berörs av åtgärderna. Vi kan inte
            oreserverat ansluta oss till inrättande av sju områden med permanent
            fiskeförbud. Det är rimligen inte antalet områden med permanent
            fiskeförbud som är ett bra mått på ett rimligt skydd av fiskbestånden.
            Behovet skall styra antalet.
          </p>
          <p>
            3.6 Predatorer
          </p>
          <p>
            3.6.1 Skarv
          </p>
          <p>
            Skarven kan sägas ha två negativa effekter för yrkesfisket. Den
            ger dels skador på fisken och förorsakar förlust av fisk i redskap,
            dels indirekt genom långsiktiga — förändringar av = fisksamhällen
            orsakade av skarvens fiskkonsumtion. Ett ytterligare problem är
            att ett mycket stort antal skarvar drunknar i fiskeredskapen.
            För att begränsa skador på redskapen och andra olägenheter för
            fisket måste åtgärder vidtas. Det pågår en utveckling av nya fiskeredskap.
            Vi anser att denna utveckling är bra, men den kan bli ännu bättre.
            För att uppnå målsättningen att bevara skarven samtidigt som förutsättningar
            skall finnas för ett bärkraftigt och
          </p>
          <p>
            2005/06:MJ328
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0006.pdf"/>
          <p>
            2005/06:MJ328
          </p>
          <p>
            långsiktigt hållbart insjöfiske och kustnära fiske räcker inte
            detta, utan jakt på skarv måste tillåtas. Riksdagen har vid flera
            tillfällen uppmanat regeringen att verka för att allmän jakt blir
            tillåten. Vi vill påtala att denna fråga brådskar.
          </p>
          <p>
            3.6.2 Säl
          </p>
          <p>
            Vid riksmötet 1999/2000 beslutade riksdagen om att förorda jakt
            på säl. Regeringen har sedermera genom Naturvårdsverket beslutat
            tillåta en begränsad jakt på den svenska ostkusten, norr om Stockholm.
            Eftersom olägenheterna för yrkesfisket förorsakade av säl är mycket
            stora i alla svenska kustvatten måste enligt vår uppfattning skyddsjakt
            tillåtas i alla Sveriges vatten.
          </p>
          <p>
            3.7 . Konkurrenskraftiga förutsättningar
          </p>
          <p>
            Den internationella handeln med fiskprodukter går i riktning
            mot alltmer frihandel. Denna utveckling måste från svensk sida
            mötas med konkurrenskraftiga företag som kan agera utifrån villkor
            likvärdiga konkurrentländernas. Svenska fiskare är som andra företag
            påverkade av svenska nationella regler inte minst då det gäller
            byråkrati och tillsyn. Svenska skatter är höga generellt sett.
            En skatt som särskilt drabbar fisket är fastighetsskatten eftersom
            fiske bidragit till att skapa attraktiva miljöer där ett hus i
            dag betingar ett högt pris och därmed höjer taxeringsvärdena för
            alla som bor i området. Situationen för fisket måste anpassas
            till situationen för fiskare i grannländerna, t.ex. Danmark och
            Norge. Riksdagen har uttalat sig positivt till ett yrkesfiskaravdrags
            införande; trots det har inget förslag lagts. Regeringen måste
            snarast återkomma till riksdagen med förslag om detta. Fiske är
            en näringsgren med relativt få yrkesutövare, men är av stor betydelse
            på vissa geografiskt avgränsade områden efter våra kuster. Det
            faktum att antalet yrkesutövare är relativt få och att de dessutom
            är spridda över landet ställer speciella krav på yrkesutbildning.
            Länder som Danmark, Norge och Finland har en fungerande och sammanhållande
            utbildning av yrkesfiskare och verksamma inom fiskeberedningsindustrins
            olika grenar. En gymnasieutbildning för fiskeintresserade elever
            i landet måste ha tillräckligt med platser för att fylla behovet.
          </p>
          <p>
            3.8 Fria handredskapsfisket — Fiskevårdsområden
          </p>
          <p>
            Ägare till fastigheter som innehåller vatten äger också rätten
            att fiska i sina egna vatten. Liksom för jakt har den fram till
            mitten av 1980-talet varit exklusiv för ägaren/innehavaren. Det
            fria handredskapsfisket i södra Östersjön och i de stora sjöarna
            infördes 1985 genom konfiskation av tidigare fiskerättigheter.
            Vi befarade då att beståndsvården skulle eftersättas. Tyvärr har
            våra farhågor besannats. Det
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0007.pdf"/>
          <p>
            är väl mycket begärt att enskilda medborgare skall betala beståndsvården
            på vatten som fritt får nyttjas av allmänheten. Beståndsvården
            är därför i dag i det närmaste obefintlig. Genom socialiseringen
            av fiskerätterna försvann således incitamenten att vårda bestånden
            i en stor del av Sveriges vatten. Enligt vår mening är det naturligt
            att de som drar nytta av fisket också betalar fiskevården. Fiskerätten
            bör så snart som möjligt återföras till ägarna om de bildar fiskevårdsområden
            och öppnar dessa för allmänheten genom att sälja fiskekort. På
            så sätt upphävs konfiskationen och beståndsvården säkras genom
            att medel tillförs genom fiskekortsförsäljningen. Ett alternativ
            är att en fritidsfiskarlicens införs där en årlig betalning medför
            rätt till fiske i specificerade vatten. I de allmänna vatten där
            man av en eller annan anledning önskar bibehålla ett helt fritt
            fiske är det naturligt att beståndsvården betalas av skattemedel.
          </p>
          <p>
            4 Vattenbruk
          </p>
          <p>
            I svenskt vattenbruk odlas främst regnbåge, röding, insjööring,
            ål, kräfta och blåmussla. Odlingen av matfisk sker i stora nätkassar
            med flytramar, som förankras på botten längs med kuster och i
            större inlandsvatten. Odlaren köper cirka ett år gammal sättfisk
            (fiskyngel) och placerar ut ynglen i kassarna. Där får fisken
            växa tills den är två och ett halvt år gammal och tillräckligt
            stor för att användas i livsmedelsproduktion. En viss del av sättfisken
            används för utplantering i vattenmiljöer där de naturliga bestånden
            behöver förstärkas, samt för sportfiskeändamål. Regnbåge står
            för 85 26 av den svenska produktionen av matfisk, som inte är
            särdeles stor. En tredjedel av den odlade svenska regnbågen exporteras
            till Japan, en knapp tredjedel röks eller gravas och resten säljs
            för konsumtion i Sverige eller används till sportfiske. Antalet
            svenska kräftodlingar har ökat kraftigt sedan mitten av 1980-talet.
            På sikt kan det också bli aktuellt med svensk odling av andra
            djur t.ex. piggvar, hälleflundra, hummer, räkor och ostron för
            försäljning.
          </p>
          <p>
            4.1 Utvecklingspotential
          </p>
          <p>
            Det svenska vattenbruket är förhållandevis litet. Efter en snabb
            ökning under 1980-talet har utvecklingen stannat av. Ett tusental
            personer arbetar inom ca 500 odlingar, varav ungefär hälften arbetar
            med odling av fisk, kräftor och musslor för direkt konsumtion.
            I det svenska vattenbruket inryms också arbetet med att odla fisk
            och kräftor för utsättning i sjöar och vattendrag. Vattenbruk
            kan bli ett viktigt inslag i framtida svensk landsbygdsutveckling,
            antingen enbart eller kombinerat med annat fiske, jordbruk och
            turistfiske. Förutsättningarna finns för konkurrenseffektiv produktion
            då naturen är lämplig för denna form av produktion.
          </p>
          <p>
            2005/06:MJ328
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0008.pdf"/>
          <p>
            2005/06:MJ328
          </p>
          <p>
            EU har nu antagit en strategi för utvecklingen av vattenbruket,
            vilket visar att man inom EU erkänner näringens betydelse för
            Europa och vikten av en fortsatt positiv utveckling. Tanken är
            att lagstiftningen skall harmoniseras och att EU skall driva på
            omställning mot ett mer miljöanpassat och uthålligt vattenbruk.
            Även i fortsättningen skall man kunna få stöd till teknikutveckling
            och åtgärder för att minska miljöbelastningen från odlingarna.
            I strategin betonar EU även att det är nödvändigt med bättre marknadsanalyser,
            mer aktiv försäljning av vattenbrukets produkter samt en integrerad
            förvaltning av kustområden. Enligt EU-strategin kan vattenbruk
            också bli ett möjligt alternativ för yrkesfiskare i takt med att
            EU inför en mer restriktiv fiskeripolitik.
          </p>
          <p>
            4.2 Hinder
          </p>
          <p>
            Trots att Sverige har mycket god tillgång till vatten har vattenbruket
            en liten omfattning. Anledningen till detta är till stor del politiskt
            betingad. Vattenbruk har inte setts som en framtidsnäring. Senfärdighet
            och onödig byråkrati vid tillståndsgivning och miljöprövning är
            några anledningar. Vattenbruket möter särskilda svårigheter. Av
            miljöskäl omgärdas det av tillståndskrav. Försäljningsorganisationen
            för vattenbrukets produkter är ganska svag och svenska vattenbrukare
            har hård konkurrens från odlare i andra länder. En näringsgren
            med goda naturliga förutsättningar har hindrats i sin utveckling
            och fisk som kunde producerats i Sverige importeras nu från andra
            länder. Rimligt vore att regelverket för vattenbruk inte är alltför
            skilt från det som finns i våra konkurrentländer.
          </p>
          <p>
            4.3 Vattenbruk och miljöfrågor
          </p>
          <p>
            De finns miljöproblem förknippade med vattenbruk. Det kan bidra
            till övergödning av sjöar och vattendrag genom fodertillförsel
            och fiskens avföring. Det finns risk att fiskar rymmer från odlingarna,
            och sjukdomsspridning från odlingar till vildlevande fisk är ytterligare
            är en fara. Sveriges vattenbrukare är medvetna om problemen och
            har antagit en miljöpolicy. Där framgår att odlarna anser att
            en avsevärt ökad miljöhänsyn vad det gäller lokalisering, integrerad
            kustplanering, bättre odlingsmetoder och mer omsorgsfull skötsel
            är förutsättningar för en fortsatt positiv utveckling av svenskt
            vattenbruk.
          </p>
          <p>
            5 Fritidsfiske
          </p>
          <p>
            Inom Sverige finns två miljoner sportfiskare. För hälften av
            dessa är sportfiske ett av de absolut viktigaste fritidsintressena.
            Fiskeriverkets
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0009.pdf"/>
          <p>
            undersökningar visar att sportfisket omsätter flera miljarder
            kronor, ofta i glesbygd och i små företag som butiker, camping
            och fisketurismföretag. Samtidigt är sportfisket ett skonsamt
            och ekologiskt välbalanserat nyttjande av fiskbestånden. En förutsättning
            för att så många skall kunna bedriva fiske som hobby är det finns
            tillgång på fiskevatten och att bestånden vårdas på ett uthålligt
            sätt. Som tidigare sagts är en stor del av vattnen i enskild ägo.
            Efter det att fiskerätterna på södra ostkusten och i de stora
            sjöarna socialiserades för 20 år sedan har, som tidigare redogjorts
            för, beståndsvården där eftersatts. Hur denna skall finansieras
            är fortfarande ett bekymmer. Utebliven beståndsvård minskar potentialen
            i det kustnära fisket och är till stort men för fritidsfiskarna.
          </p>
          <p>
            5.1 Redskapsskatt, allmän avgift m.m.
          </p>
          <p>
            Regeringen har kommit med flera förslag till ny beskattning av
            fiskare. En s.k. allmän fiskevårdsavgift eller en avgift vid köp
            av fiskeredskap är alternativ som diskuteras. En allmän fiskevårdsavgift
            skulle omfördela pengar från vissa fiskevatten till andra fiskevatten
            och i praktiken fungera som en skatt; alla sjöar och vatten är
            med och bidrar till avgiften och fonden, men bara de politiskt
            utvalda vattnen får något tillbaka. En allmän fiskevårdsavgift
            skulle vara en planekonomisk omfördelning av resurser. För att
            näringen skall utvecklas måste rollerna och aktörerna få samma
            förutsättningar som i andra näringar. Köparen skall inte betala
            en del av sitt pris till en fond som omfördelar pengar och förskjuter
            konkurrensförhållandet mellan olika producenter. Därför avvisar
            vi en sådan skatt.
          </p>
          <p>
            En redskapsavgift ger samma rundgång och byråkrati som en allmän
            iskevårdsavgift. De medel som flyter in fördelas av byråkratin
            till politiskt korrekta projekt. Inte heller detta är rätt väg
            att gå. Fiske och fiskevatten är en resurs och ett produktionsmedel
            som kan nyttjas på olika sätt. När det gäller drift och skötsel
            måste fiskevattnet jämställas med andra produktionsmedel. Det
            betyder att ansvaret för nyttjande av fisket och fiskevattnet
            skall ligga på dess ägare, inom ramen för lagar och regler som
            förhindrar rovdrift och annat missbruk. Precis som i andra näringar
            skall priset på fisket göras upp mellan konsumenter och producenter
            genom örsäljning av fiskekort eller andra avtal. Fiskerätten bör
            därför så snart som möjligt återföras om ägarna bildar iskevårdsområden
            och öppnar dessa för allmänheten genom att sälja iskekort. På
            så sätt upphävs konfiskationen och beståndsvården säkras genom
            att medel tillförs genom fiskekortsförsäljningen. Med fiskevårdsområden
            kan man ta upp fiskekortsavgift. Med dessa intäkter kan man bedriva
            resursvård. Inom ramen för förvaltningsreglerna i ett iskevårdsområde
            kan allmänhetens tillträde regleras i tid och rum. Turistentreprenörer
            kan då också få möjlighet att ersätta vattenägarna för iske- och
            naturvårdskostnader genom inköp av fiskekort. Då är det de som
          </p>
          <p>
            2005/06:MJ328
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0010.pdf"/>
          <p>
            2005/06:MJ328
          </p>
          <p>
            10
          </p>
          <p>
            drar nytta av fisket som också betalar fiskevården. Syftet är
            att skapa incitament för fiskevård och möjliggöra ett ansvarstagande
            som faktiskt kan förenas med utveckling av fisketurism där detta
            är önskvärt och beståndsmässigt möjligt.
          </p>
          <p>
            5.2 Turistföretaget
          </p>
          <p>
            Fisketurism har stor potential. Turistfisket kan ge jobb på landsbygden
            och ligga till grund för ett lokalt näringsliv i områden med få
            andra tillväxtbranscher. Fritidsfiskeintresset samt direkt överförda
            utländska erfarenheter ligger till grund för svenska visioner.
            Sjöar och vattendrag bör ses som en produktionsresurs, inte bara
            för naturlig produktion av främst gädda och abborre, utan även
            som en resurs för turism. Intresset för turism bara växer. Turismen
            är en komplex näring där en rad olika företag och verksamheter
            måste samverka i nätverk. Alla delar däri måste fungera. Flera
            av de fiskebestånd som är intressanta för ett fisketuristiskt
            företagande är av dålig status. Därför måste de biologiska utvecklingsmöjligheterna
            och fisketurismen utvecklas parallellt. Endast ett fåtal arter
            och bestånd anses ha potential för fisketuristiskt företagande
            i större skala, t.ex. gädda och abborre. Man bör samtidigt uppmärksamma
            att dessa arter har stor betydelse även för yrkesfisket och att
            de kustnära rovfiskarna har en avgörande betydelse för kustfiskets
            utveckling. Även i insjöarna spelar dessa bestånd en utomordentligt
            viktig roll. För hummerfisket finns det efterfrågan på fisketuristiskt
            företagande. Det bör dock understrykas att beståndssituationen
            är oviss. I ett flertal utredningar har Fiskeriverket slagit fast
            att fritidsfiskets fångster är betydligt mer omfattande än vad
            som framkommer av statistiken. Samma situation gäller för sötvattenkräftan
            som i flertalet sjöar och vattendrag har en oviss beståndssituation.
          </p>
          <p>
            5.3 Yrkesfiskaren som turistfiskeentreprenör
          </p>
          <p>
            För svenska yrkesfiskare är samverkan med rekreationssektorn
            ett viktigt inslag i näringen. Det gör att yrkesfiskare också
            skall kunna bedriva kommersiellt turistfiske. Det finns många
            exempel på yrkesfiskare som aktivt medverkar till att hålla fiskelägen
            och skärgårdssamhällen vid liv genom att bedriva fiskhandel eller
            annan verksamhet med direkt bäring på turism och fritid. Denna
            typ av samverkan mellan yrkesfiske och rekreationssektor är positiv.
          </p>
          <pb facs="riksdagen-motions-pdf/data/200506/mot_200506_MJ_328/mot_200506_MJ_328-0011.pdf"/>
          <p>
            5.4 Företagarperspektivet
          </p>
          <p>
            Oavsett om man är yrkesfiskare på heltid eller deltid, vattenbrukare
            eller turistentreprenör är man företagare och därmed beroende
            av den allmänna företagspolitiken som bedrivs. Såväl fritidsfiskeanläggningar
            som fiske för att fånga mat- och foderfisk drivs av småföretag.
            Småföretagarna är en viktig grupp i dagens Sverige. De behöver
            känna tilltro från myndigheter och politiker i stället för att
            utsättas för omotiverade regler och hämmande attityder. Skattebelastningen
            är hög vilket medför höga priser på de produkter som säljs vare
            sig det är varor eller tjänster. I konkurrens med andra länder
            kommer den svenska produkten i ett sämre läge. Inte minst besvärande
            är fåmansbolagsreglerna. Fastighetsskatten är särskilt betungande
            för fiskeföretagen som straffas med hög skatt därför att bostäderna
            har sjönära läge. Även denna skatt måste bäras av produktpriserna.
            Byråkratin är omfattande — inte minst miljöbalkens rigida tillämpning
            medför konkurrensnackdelar. Attityden hos myndigheter är ofta
            misstänksam och förutsätter att företagen inte följer lagar och
            regler. Detta skapar ett dåligt
          </p>
          <p>
            företagsklimat. Brist på riskkapital är ett hinder för expansion
            — i synnerhet på landsbygden där många av dessa företag av naturliga
            skäl finns.
          </p>
          <p>
            Stockholm den 2 oktober 2005
          </p>
          <p>
            Catharina Elmsäter-Svärd (m)
          </p>
          <p>
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p>
            Jeppe Johnsson (m)
          </p>
          <p>
            2005/06:MJ328
          </p>
          <p>
            11
          </p>
        </div>
      </div>
    </body>
  </text>
</TEI>
