<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00004">
  <teiHeader>
    <fileDesc>
      <titleStmt>
        <title>Sveriges handlingsprogram för tillväxt och sysselsättning 2006–2008</title>
        <author corresp="i-PzNviXpYSimQsvSkF9CmDz">av Thomas Östros m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges handlingsprogram för tillväxt och sysselsättning 2006–2008</title>
          <idno type="rdwebb">GU02N4</idno>
          <rs type="number">N4</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N4/text</ref>
          <ref type="dokument_url_html">http://data.riksdagen.se/dokument/GU02N4</ref>
          <ref type="dokumentstatus_url_xml">http://data.riksdagen.se/dokumentstatus/GU02N4</ref>
          <ref type="doc">http://data.riksdagen.se/fil/F8B59240-947F-4B38-8D61-8F046E7BC4F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2dFezAZtnDeYsg7XVoTdyq" type="basedOn"/>
        <correspContext corresp="i-2dFezAZtnDeYsg7XVoTdyq">
          <ref>Regeringsskrivelse 2006/07:23</ref>
        </correspContext>
        <correspAction xml:id="i-4H22wzxehHKiSmi6ggdFAt" type="signed"/>
        <correspContext corresp="i-4H22wzxehHKiSmi6ggdFAt">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-WkKopFXE1HAHYv23QdZ7rW" type="referral">
          <date when="2006-12-15"/>
        </correspAction>
        <correspAction xml:id="i-8DBzw2k2z2M4sFkw9SVdii" type="dismissal">
          <date when="2006-12-14"/>
        </correspAction>
        <correspAction xml:id="i-DXftfgpAqCRVrabhJwCrz4" type="submission">
          <date when="2006-12-13"/>
        </correspAction>
        <correspAction xml:id="i-Pe4Kh7Gof7x2gkR6HpSR17" type="assigned"/>
        <correspContext corresp="i-Pe4Kh7Gof7x2gkR6HpSR17">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-32y26DkN43ezeUGbzgh3o3" type="motBody">
        <div xml:id="i-J8ZrKVyRmdkFNLDkReqvQY" type="TOC">
          <head xml:id="i-HkGvYntjnhzRTyTYLavCPK">
            1 Innehållsförteckning
          </head>
          <list xml:id="i-HNX7Cn2nspETE3uwaCoZxK">
            <item xml:id="i-9XNeZsuMzJmNL95KLxu51T">
              2 Förslag till riksdagsbeslut 2
            </item>
            <item xml:id="i-UCrzoJfsYD6kkETJFfU7GF">
              3 Motivering 2
            </item>
            <item xml:id="i-UuMciFiLPTrbXx9iTFxQKM">
              3.1 Inledning 2
            </item>
            <item xml:id="i-5PuRMFzSo1y6pMizsidqjs">
              3.2 Regeringens politik försvagar Sveriges konkurrenskraft 3
            </item>
            <item xml:id="i-3xB2ZAgZz2WJWK7St9jooo">
              3.2.1 En passiv näringspolitik med låga ambitioner 3
            </item>
            <item xml:id="i-EyCcNmQnDXYp5m6xXisjXT">
              3.2.2 En politik för ökade klyftor, sämre trygghet och lägre
              löner 3
            </item>
            <item xml:id="i-4CXkkYc3wYp2YJjZFw76Fo">
              3.2.3 Större klyftor ger sämre konkurrenskraft 4
            </item>
            <item xml:id="i-3oEYEhwJ9r1cVSyJk8DVu4">
              3.3 En socialdemokratisk politik för ett konkurrenskraftigt Sverige
              med moderna och trygga jobb 4
            </item>
            <item xml:id="i-W4fJaAfK8SmoiHiJpngiTr">
              3.3.1 Trygga människor vågar 4
            </item>
            <item xml:id="i-JpCRULwgpS2NurcQeVRf1o">
              3.3.2 Ett konkurrenskraftigt Sverige med moderna och trygga jobb
              5
            </item>
            <item xml:id="i-NmQNVduY8FswfcPVk78ugo">
              3.3.3 Svenska företag ska vara världsledande 5
            </item>
            <item xml:id="i-8PF56WTiej3DPSuT14uzPt">
              3.3.4 Fler jobb och företag i hela landet 6
            </item>
            <item xml:id="i-5L3fPWEGueN1YQK54X2WYz">
              3.3.5 Satsa internationellt på varumärket Sverige 6
            </item>
            <item xml:id="i-GJhrEy69dM8oxW5YfdGVpN">
              3.3.6 Sverige ska konkurrera med kunskap, inte låga löner 7
            </item>
            <item xml:id="i-ArwgofGjB9w8f3kJzz4JB5">
              3.3.7 En effektiv arbetsmarknadspolitik 7
            </item>
            <item xml:id="i-LpR54REdTeCXAqxa9bskHp">
              3.4 Lissabonstrategins räckvidd 7
            </item>
          </list>
        </div>
        <div xml:id="i-2gtdciA2i5ZD6XZJE4hkrb" type="motProposal" subtype="förslag">
          <head xml:id="i-BVz4fUDNsgnCRShoe7BZtE">
            2 Förslag till riksdagsbeslut
          </head>
          <list xml:id="i-Avy9WsnvqaY6ihZuy4JUVV" style="ol">
            <item xml:id="i-4n8u4Sr8AsC7pgYcb6fvEB">
              Riksdagen tillkännager för regeringen som sin mening vad i motionen
              anförs om att verka för att Lissabonstrategin även fortsättningsvis
              ska utgå ifrån att socialpolitiken, den ekonomiska politiken och
              miljöpolitiken ömsesidigt måste stödja varandra.
            </item>
            <item xml:id="i-8g2MoNqNZ3UAq6amBdBVjX">
              Riksdagen tillkännager för regeringen som sin mening vad i motionen
              anförs om att verka för att Lissabonstrategin även framöver ska
              betona en helhetssyn som innebär att det är välfungerande marknader,
              utbildning, en aktiv välfärdspolitik och en progressiv miljöpolitik
              som tillsammans bidrar till tillväxt och jobbskapande.
            </item>
            <item xml:id="i-Vz69sRxWT2JuT7X8eSQQAV">
              Riksdagen tillkännager för regeringen som sin mening vad i motionen
              anförs om vikten av en aktiv närings- och arbetsmarknadspolitik
              för att ytterligare stärka svensk konkurrenskraft.
            </item>
          </list>
        </div>
        <div xml:id="i-7T71EmUatJUaHsqNcCDE19" type="motContent">
          <head xml:id="i-KumVt2kYNLiFb3CTcfFxe4" type="h1">
            Sveriges handlingsprogram för tillväxt och sysselsättning 20062008
          </head>
          <head xml:id="i-Be52HzfLCcUqvUofzUw9me" type="h1">
            3 Motivering
          </head>
          <head xml:id="i-XPT9LrKXueqiEhZaSDpXEu" type="h2">
            3.1 Inledning
          </head>
          <p xml:id="i-CyTnxJVWdR77QgVHgBo8X9">
            Sverige är ett litet exportberoende land som rönt stora framgångar
            på världsmarknaden, vilket bidragit till att vi har kunnat utveckla
            vår välfärd och öka människors levnadsstandard. Tillsammans med
            de andra nordiska länderna har vi byggt upp samhällen som kombinerar
            ambitiösa välfärdsåtaganden med öppna kunskapsintensiva och konkurrenskraftiga
            ekonomier. Den nordiska välfärdsmodellen bygger på att både män
            och kvinnor arbetar, och genom att samhället reducerar de ekonomiska
            riskerna vid sjukdom och arbetslöshet ökar förtroendet och tilliten
            i samhället. När riskerna minskar för de anställda minskar också
            risktagandet för företagen.
          </p>
          <p xml:id="i-AVjFRC6dD2YHhty4W1rh8W">
            I Sverige finns en öppenhet för fri handel just på grund av att
            svenska företag och medborgare har varit förändringsbenägna och
            flexibla. Förutsättningen för denna öppenhet har varit den trygghet
            som svenska arbetstagare känner i omställningen genom en arbetslöshetsförsäkring
            med höga ersättningsnivåer och en aktiv arbetsmarknadspolitik.
            Trygga människor vågar.
          </p>
          <p xml:id="i-BZvEEURg4EBocGnZK5qUzx">
            Skrivelse 2006/07:23 Sveriges handlingsprogram för tillväxt och
            sysselsättning 20062008 , innehåller insatser och åtgärder som
            spänner över ett stort spektrum och berör många olika politikområden.
            Vi socialdemokrater har dock inte för avsikt att i denna motion
            gå in sakpolitiskt på samtliga dessa områden, utan lyfter i stället
            fram ett antal åtgärder av särskilt stor vikt för svensk konkurrenskraft.
          </p>
          <head xml:id="i-4eyZxKH12dmY22yuuvaCBQ" type="h2">
            3.2 Regeringens politik försvagar Sveriges konkurrenskraft
          </head>
          <p xml:id="i-HJZRbZA7dXaSQjFMUQHaex">
            Den kombination av flexibilitet och trygghet som kännetecknar
            den svenska modellen har visat sig vara mycket framgångsrik. Vi
            har visat att trygghet går hand i hand med konkurrenskraft. Men
            allt detta riskerar nu att undermineras med den politik som den
            moderatledda regeringen presenterat i sin första budgetproposition
            och som nu återigen artikuleras i regeringens skrivelse angående
            Sveriges handlingsprogram för tillväxt och sysselsättning.
          </p>
          <head xml:id="i-54YLNcCP4oKQ1XKaMLT7tu" type="h3">
            3.2.1 En passiv näringspolitik med låga ambitioner
          </head>
          <p xml:id="i-TmtAEXBBhLCcKwXUjgys8A">
            Den borgerliga regeringen valdes bland annat på löftet om att
            det skulle bli billigare att anställa. Anställningskostnaderna
            för småföretagen lyftes upp som den centrala frågan att ta itu
            med, och landets småföretagare förväntade sig rejält sänkta arbetsgivaravgifter
            vid årsskiftet. Men tvärtemot valbudskapet höjer nu regeringen
            arbetsgivaravgiften kraftigt för landets minsta företagare och
            skjuter den utlovade riktade skattesänkningen till vissa tjänsteföretag
            på en högst osäker framtid. För en företagare med 23 anställda
            handlar det om en höjning på 37 000 kr om året. I stället för
            billigare att anställa blir det nu dyrare.
          </p>
          <p xml:id="i-MpPMK5P1uP9TQTYNNS6SsP">
            Till de kraftigt höjda arbetsgivaravgifterna måste också en rad
            andra försämringar adderas för att få en rättvisande bild av regeringens
            näringspolitik. Regeringen halverar i det närmaste anslagen till
            export- och investeringsfrämjande. Därmed måste Exportrådet och
            Invest in Sweden Agency kraftigt skära ned i sin verksamhet, säga
            upp personal och minska sin närvaro utomlands och i Sverige. Finansieringen
            till de viktiga regionala exportrådgivarna, som med sin närvaro
            ute i länen nått tusentals småföretagare med kostnadsfri exportrådgivning,
            hotas när regeringen sparar på Exportrådet. Regeringen avskaffar
            dessutom anslaget till forskning och utveckling i små och medelstora
            företag, Forska och väx. För att kunna låta programmet leva vidare
            på sparlåga hänvisar regeringen i stället Vinnova till att fördela
            om inom sina egna anslag. Detta drabbar annan viktigt forsning
            inom till exempel bio- och miljötekniksektorerna.
          </p>
          <p xml:id="i-7GpXjKi8kXG9K1Pj52mcKP">
            Dessa försämringar av företagsklimat och konkurrenskraft är mycket
            uppseendeväckande. Fortfarande återstår för regeringen att redovisa
            hur högre arbetsgivaravgifter för småföretag, en sämre marknadsföring
            av Sverige, en minskad svensk närvaro på utländska marknader och
            kraftiga nedskärningar i de små och medelstora företagens forskning
            och utveckling ska kunna leda till fler företag och nya jobb.
            Sammantaget innebär regeringens politik en kraftig försämring
            av svenska företags möjligheter att konkurrera internationellt.
          </p>
          <head xml:id="i-NJ2SuwDjWpsGekHTRRvted" type="h3">
            3.2.2 En politik för ökade klyftor, sämre trygghet och lägre
            löner
          </head>
          <p xml:id="i-PcRT1xCcVwGHr58WHLcsud">
            Den borgerliga regeringens politik har ett övergripande syfte:
            att skapa en låglönearbetsmarknad. Detta systemskifte på svensk
            arbetsmarknad åstadkoms genom en rad åtgärder som samverkar i
            en och samma riktning: att pressa lönerna nedåt och öka lönespridningen.
            Strategin är genomtänkt. Först föreslår regeringen gigantiska
            skattesänkningar som delvis finansieras genom att kraftiga neddragningar
            görs i arbetsmarknadspolitiken, vilket ökar den öppna arbetslösheten.
            Sedan sänker man ersättningen till de arbetslösa i arbetslöshetsersättningen,
            så att de blir tvungna att ta anvisade låglönejobb. Till sist
            gör man det billigare att köpa låglönetjänster genom skattesubventioner,
            som till största delen kommer att utnyttjas av dem som redan i
            dag har råd att köpa tjänster riktade till hushållssektorn. Sammantaget
            leder regeringens ekonomiska politik till att den öppna arbetslösheten
            ökar, att orättvisorna och ojämlikheten ökar och att konkurrenskraften
            försvagas.
          </p>
          <head xml:id="i-SGbPKtbBsp1PWfQePctv9v" type="h3">
            3.2.3 Större klyftor ger sämre konkurrenskraft
          </head>
          <p xml:id="i-3kDkKXFQFFrSCZEF1Ggmn5">
            Vi socialdemokrater vill bygga vidare på den generella välfärdspolitiken
            och inte underminera de system som gör att långtidssjuka och arbetslösa
            slipper hamna i permanent underläge och fattigdom. Vi motsätter
            oss de försämringar som slår hårt och brutalt mot de människor
            som redan hamnat i svårigheter. Vi har en sammanhållen politik
            för ett sammanhållet Sverige. Regeringen avser dock att föra en
            helt annan politik. I skrivelse 2006/07:23 Sveriges handlingsprogram
            för tillväxt och sysselsättning 20062008 , blir detta mycket tydligt.
            Bland de åtgärder som slår särskilt hårt mot svensk konkurrenskraft
            är de som ökar otryggheten på arbetsmarknaden och minskar de små
            och medelstora företagens möjligheter att etablera sig på viktiga
            exportmarknader, forska och utveckla nya produkter samt gör det
            dyrare att anställa genom höjda arbetsgivaravgifter.
          </p>
          <head xml:id="i-Qj5Cc3vxRYjikpyJ3fBqH2" type="h2">
            3.3 En socialdemokratisk politik för ett konkurrenskraftigt Sverige
            med moderna och trygga jobb
          </head>
          <p xml:id="i-HiFbeFHT6wn9vywvHdpvNk">
            En fortsatt stark svensk konkurrenskraft förutsätter en helhetssyn
            på vad som skapar tillväxt och jobb. Viktiga beståndsdelar är
            såväl en hög utbildningsnivå, en framstående forskning och ett
            gott företagsklimat som en effektiv arbetsmarknadspolitik och
            högt ställda sociala ambitioner som syftar till att alla ska med.
          </p>
          <head xml:id="i-Y689s8AsABtgrFHbZdaxEP" type="h3">
            3.3.1 Trygga människor vågar
          </head>
          <p xml:id="i-KtewpGHfPTD7HHGKH7MQrD">
            Vi socialdemokrater för en politik som syftar till att utveckla
            hela Sverige och ge alla del av den goda ekonomiska utveckling
            som politiken under tidigare mandatperioder lagt grunden för.
            Det rekordstora antalet nya jobb och den snabba minskningen av
            arbetslösheten som sker just nu är ett styrketecken för den välfärdsmodell
            som den nya regeringens politik syftar till att förändra. Antalet
            sysselsatta var i oktober 4 384 000, vilket är en ökning med 146
            000 på ett år. Antal sysselsatta inom privat sektor hade ökat
            med 119 000. Hög sysselsättning kan förenas med rimliga nivåer
            och avgifter i a-kassan. God ekonomisk utveckling kan understödjas
            av bra sociala försäkringar. Sverige är ett framstående land i
            sin utvecklingstakt och modernitet just därför att vi har haft
            en välfärd som syftar till att skapa trygghet och rättvisa.
          </p>
          <head xml:id="i-DWdJHmqGPicHipdsKBCzqT" type="h3">
            3.3.2 Ett konkurrenskraftigt Sverige med moderna och trygga jobb
          </head>
          <p xml:id="i-7qC8P2Tm9ZbEy81bPNA9t9">
            Genom att gå före kan Sverige både ta ansvar för att skapa en
            tryggare värld och ligga långt framme i den globala konkurrensen.
            När världen söker lösningar på klimatförändringarna, när efterfrågan
            växer på ny teknik, när andelen äldre ökar i hela västvärlden
            och omsorgsbehoven ökar gynnas vi av att vårt land ligger steget
            före i ekologisk omställning och medicinsk-teknisk forskning.
            När människors kunskap, kreativitet och initiativrikedom är hårdvaluta
            gynnas ett välfärds- och kunskapssamhälle som har plats för alla.
          </p>
          <p xml:id="i-91YG4G6HZhs88jwmRN9Hjt">
            Vi socialdemokrater vet att trygga människor vågar. Välfärden
            skapar en trygghet genom livets olika skeden som föder både frihet
            och kreativitet. Med hög tillväxt och sjunkande arbetslöshet är
            Sverige ett tydligt bevis för att trygghet och rättvisa inte hämmar
            utvecklingen, tvärtom. Det är kombinationen av trygghet och utveckling
            som gör vårt land modernt och konkurrenskraftigt.
          </p>
          <head xml:id="i-LogMDAsM3nosgMpDmYsfVt" type="h3">
            3.3.3 Svenska företag ska vara världsledande
          </head>
          <p xml:id="i-3T9fBszYPmACuVWCmWmKGy">
            Sverige är ett av världens främsta länder för kunskapsintensiv
            industriproduktion. Den tidigare socialdemokratiska regeringen
            tog tillsammans med näringsliv och fackliga organisationer fram
            strategier för några nyckelbranscher: skog och trä, metallurgi,
            fordon, flyg och rymd, läkemedel och bioteknik samt IT och telekom.
            Den hittills beslutade satsningen på programmen omfattar för statens
            del 1 miljard kronor 20062010.
          </p>
          <list xml:id="i-BEz9axDTpKprm4cQ3oecRz" style="ul">
            <item xml:id="i-G2QDzd5WZTzUjqV9jRRosM">
              Vi föreslår nu ytterligare ekonomiska resurser till dessa strategiska
              utvecklingsprogram. Befintliga strategier ska utvecklas, i synnerhet
              rymdprogrammet. Dessutom ska även tjänstesektorn få nationella
              strategier. Forskarskolor och tjänsteforskningsinstitut bör kunna
              bli aktuella, efter gemensamt framtagande av strategier med tjänstesektorn.
            </item>
            <item xml:id="i-XUovcYNFwj7ygiErePf8Vc">
              Vi socialdemokrater vill att de offentliga forskningsanslagen
              ska öka till 1 procent av BNP. Sverige måste investera brett i
              framtidens kunskap och teknik. I de nya forskningsfält som stamcellsforskningen
              öppnar måste vi ligga i framkant.
            </item>
            <item xml:id="i-RG6XjEh1oRfoiuV1gZQQoG">
              Den gröna näringen har en stor potential. Ett brett investeringsprogram
              som syftar till att höja energieffektiviteten i hela samhället
              och öka produktionen av förnybar energi bör tas fram. Vi vill
              också att ett stort forskningsprogram inom ett flertal discipliner
              för att skynda på omställningen till grönare produktionsmetoder
              inleds.
            </item>
            <item xml:id="i-p1ozygeVmoQqi8GxPvCNR">
              För att påskynda omställningen vill vi införa ett nytt investeringsprogram
              och ett nytt forskningsprogram för att minska förbrukningen och
              beroendet av olja. Genom programmen vill vi öka kunskapsutvecklingen
              och förstärka forskningen för att kunna bryta oljeberoendet. Forskningsprogrammet
              ger bland annat möjlighet att stärka utvecklingen inom solenergi,
              vågkraft, vätgas och bränsleceller.
            </item>
          </list>
          <head xml:id="i-LbzhKbN5e19KkFMC4h9cQg" type="h3">
            3.3.4 Fler jobb och företag i hela landet
          </head>
          <p xml:id="i-TL4pxr5dZJW7Tdm4GUG56z">
            Framtidens jobb kommer i hög grad att skapas av nya och växande
            företag, ofta i helt nya branscher. Därför ska företagen ha goda
            villkor. Under 2005 startades hela 44 585 nya företag i Sverige.
            Det är den högsta siffran sedan man började mäta nyföretagandet
            1987. Men mer måste göras för att stärka företagens villkor. Samtidigt
            måste insatser till för att hela Sverige ska leva.
          </p>
          <list xml:id="i-K7MvP6Bogqc3RxA9aV3Jfh" style="ul">
            <item xml:id="i-KmGadQ1m9r5US5dRDZpEKm">
              Tillgången på riskkapital bör förbättras. Den långsiktiga ambitionen
              bör vara att frigöra en miljard i en offensiv riskkapitalsatsning.
              Vägar som bör prövas är en utveckling av Industrifondens verksamhet
              och möjligheten att frigöra medel från statliga företag. Syftet
              med satsningen är att främja tillgången på riskkapital i de första
              faserna av ett företags utveckling, bland annat vill vi stödja
              kommersialisering och forskningsresultat från universitet och
              högskolor.
            </item>
            <item xml:id="i-EvYRjeRz9mgZhKpZT3yEdE">
              Ökat stöd till ny- och småföretagande. Ett nytt småföretagarlån
              bör införas med förenklad ansökningsprocess och sänkta medfinansieringskrav.
              Almi Företag AB:s innovationssatsning samt grundfinansiering av
              små och medelstora företagspartner bör förstärkas.
            </item>
            <item xml:id="i-S8yP1UGeYbgCs9xAgk7kBA">
              Ytterligare ekonomiska medel bör tillföras satsningen på forskning
              och utveckling i små och medelstora företag genom Vinnovas program
              Forska och väx.
            </item>
            <item xml:id="i-Le6z4ar4HhDAEWHeG4Tevi">
              Vi vill att en nationell strategi för besöksnäringen ska tas
              fram i samarbete med näringsliv och fackliga organisationer och
              att utländsk turism i Sverige främjas. En viktig uppgift blir
              att i nära samarbete med näringsliv, föreningsliv och kommuner
              aktivt arbeta med att få flera stora evenemang till Sverige.
            </item>
            <item xml:id="i-4XhwFdBebcjw5Tc6xVxJpc">
              Vi vill stimulera en levande landsbygd, grön teknik och en växande
              besöksnäring. Tusentals jobb kan skapas genom det utökade landsbygdsprogrammet
              och EU:s strukturfonder.
            </item>
            <item xml:id="i-7rDUTXwN1PUeNkLukw7ZVt">
              Resorna till och från arbetet är en stor utgift, särskilt i glesbygd.
              Därför vill vi höja reseavdraget.
            </item>
          </list>
          <head xml:id="i-BejABnmyixJXb69NV6t241" type="h3">
            3.3.5 Satsa internationellt på varumärket Sverige
          </head>
          <p xml:id="i-UWF2qKdharbAoVG3pL9cU">
            Sverige har under den gångna mandatperioden satsat på varumärket
            Sverige. Denna satsning bör fortsätta:
          </p>
          <list xml:id="i-B5UCDhr6Kz7aJX274oUw8i" style="ul">
            <item xml:id="i-PEfkgUADTBUjcgx6eP4TPf">
              Utökad exportrådgivning. Den regionala exportrådgivningen bör
              byggas ut. Vårt mål är att alla företag ska ha tillgång till rådgivning
              för affärer på internationella marknader.
            </item>
            <item xml:id="i-2hLr5fqSrNuRFiBjmAZ7Jy">
              Exportfinansieringssystemet måste utvecklas. Särskilda insatser
              bör göras för att underlätta små och medelstora företags exportfinansiering.
            </item>
            <item xml:id="i-ATM8S2U4YR1peWEWffH9n2">
              Stöd till export inom växande sektorer. Tjänstesektorns export
              måste underlättas. Tillsammans med näringslivet vill vi genomföra
              insatser för att stärka särskilt småföretagens export av tjänster.
              Satsningar bör även genomföras på miljöteknikexport.
            </item>
            <item xml:id="i-9DunxEDQuKW1hK3cM2jCTH">
              Insatser på snabbväxande marknader. Nya och förstärkta insatser
              bör genomföras för att främja svensk företagsexport till exempelvis
              Kina, Indien och Östersjöområdet.
            </item>
          </list>
          <head xml:id="i-31P8qQ67guzWgqiMQ66EuN" type="h3">
            3.3.6 Sverige ska konkurrera med kunskap, inte låga löner
          </head>
          <p xml:id="i-UgE6fA65bmbhwk2Sp5Y6AX">
            De omfattande satsningarna på att lyfta kunskapsnivån i hela
            samhället från förskola, via grund- och gymnasieskola och komvux,
            till högskola och forskning bör fortsätta.
          </p>
          <list xml:id="i-AJX94FFEou7Zjxy71YZ5Sh" style="ul">
            <item xml:id="i-KVmpLijcHyAtAzEaissi8m">
              Socialdemokraternas mål är att hälften av alla ungdomar ska gå
              vidare till högskolan. Fler platser på högskolan och bättre studiemedel
              har gjort det möjligt för fler att studera. Antalet studenter
              på högskolan har ökat med mer än 100 000 sedan 1994. Antalet högskoleplatser,
              med fokus på bristyrken, bör fortsätta byggas ut.
            </item>
            <item xml:id="i-2Nr51MmhmsLafkonEpc646">
              Den kvalificerade yrkesutbildningen bör byggas ut. Hela 80 procent
              av de studerande som genomgår en kvalificerad yrkesutbildning
              går snabbt vidare till arbete eller studier. Därför bör nuvarande
              nivå på antalet platser permanentas.
            </item>
            <item xml:id="i-PHazRwWmcBTWTPi8cZ7QHU">
              Studenternas ekonomi måste förbättras genom att studiemedlen
              höjs under mandatperioden. Fribeloppet, som anger hur stora inkomster
              studenter får ha innan studiemedlet börjar räknas av, bör höjas
              till 150 000 kronor per år. Det finns aktuell risk att det uppstår
              arbetskraftsbrist inom flera sektorer. Fler studenter på arbetsmarknaden
              minskar risken för överhettning.
            </item>
          </list>
          <head xml:id="i-DDyRYY2gb1JPoqiYYmUyHi" type="h3">
            3.3.7 En effektiv arbetsmarknadspolitik
          </head>
          <p xml:id="i-PzKp6g5Bw2cVoy71bLKbk8">
            Utan en bra och effektiv arbetsmarknadspolitik försämras arbetsmarknadens
            funktionssätt och vi riskerar att få flaskhalsproblem vilket kan
            leda till inflation och i förlängningen till försämrad konkurrenskraft.
            Matchningen mellan arbetssökande och lediga jobb måste fungera.
            Att rusta människor för att kunna ta de jobb som växer fram tillsammans
            med kraftfulla insatser för grupper som har svårt att komma ut
            på arbetsmarknaden är den ena grundstenen för den socialdemokratiska
            arbetsmarknadspolitiken. Den andra grundstenen är arbetslöshetsförsäkringen.
            Ersättningar på höga nivåer och villkor i övrigt som är rimliga
            utifrån den enskildes utgångspunkt gör att människor blir öppnare
            för den globaliserade ekonomin och vågar gå från det gamla till
            det nya. Detta är grunden för att arbetslöshetsförsäkringen ska
            fungera som en omställningsförsäkring.
          </p>
          <head xml:id="i-HCNqZMVjtNUy3BctNwfJo5" type="h2">
            3.4 Lissabonstrategins räckvidd
          </head>
          <p xml:id="i-4he6VqWtDPbd4AmL42K2bk">
            Europeiska rådet gav arbetet med Lissabonstrategin en nystart
            genom sitt beslut vid toppmötet i mars 2005. Ett verktyg för att
            främja denna nystart är de nationella program för tillväxt och
            sysselsättning som alla medlemsländer då ålades att lägga fram.
            Regeringen bör verka för att Lissabonstrategin, i enlighet med
            det synsätt som Europeiska rådet i mars 2005 fortsatt ställde
            sig bakom, även framöver ses som tredelad, dvs. att socialpolitiken,
            den ekonomiska politiken och miljöpolitiken ömsesidigt stöder
            varandra.
          </p>
          <p xml:id="i-73FLLeC6RqemGbUm8yh9oV">
            Detta innebär inte att EU ska utvidga sina kompetensområden till
            sådana som för närvarande tillhör medlemsstaternas nationella
            angelägenheter. Dock är det viktigt att Lissabonstrategin utgår
            från synsättet att det är välfungerande marknader, utbildning,
            en aktiv välfärdspolitik och en progressiv miljöpolitik som tillsammans
            bidrar till tillväxt och jobbskapande. Att få dessa olika dimensioner
            att ömsesidigt förstärka varandra och att utnyttja samverkan mellan
            dem är rätt väg att gå för en modernisering av Europa. Vi ser
            det därför som naturligt att det nationella handlingsprogrammet
            även framöver innehåller dessa dimensioner och pekar på hur de
            bidrar till det övergripande målet, tillväxt och skapande av nya
            arbetstillfällen.
          </p>
        </div>
        <div xml:id="i-UaRoZB741CsVySsYnHqQ1R" type="motSignatures">
          <list xml:id="i-Cs5ZiL6koQvx31FqDCBxj9">
            <item xml:id="i-ApYLZP5MwFdsiQERnuTnvH" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-2U6jmw6dzX1tu1uCMmbHV8" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-RhgyA5gZdWxHKRgBcjwt9Y" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-21NyKX1LtmMVA5W1W2JnET" who="i-Ty8QCuVFBPKpfBLfr6zVqn">
              Berit Högman (s)
            </item>
            <item xml:id="i-ERSjtgAioXfR2xbW1JhjCb" who="i-122QwSSpyGJQiTJjmrUJCM">
              Krister Örnfjäder (s)
            </item>
            <item xml:id="i-R1kS5RriijN9E1RKTi76XZ" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-UxsrKS3VNWARwkf1sDp72m" who="i-HA8qZKZU3je8nF69VtPrqk">
              Eva-Lena Jansson (s)
            </item>
          </list>
        </div>
      </div>
    </body>
  </text>
</TEI>
