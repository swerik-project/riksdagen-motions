<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00012">
  <teiHeader>
    <fileDesc>
      <titleStmt>
        <title>med anledning av skr. 2010/11:114 Strategisk exportkontroll 2010 – krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:114 Strategisk exportkontroll 2010 – krigsmateriel och produkter med dubbla användningsområden</title>
          <idno type="rdwebb">GY02U12</idno>
          <rs type="number">U12</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U12/text</ref>
          <ref type="dokument_url_html">http://data.riksdagen.se/dokument/GY02U12</ref>
          <ref type="dokumentstatus_url_xml">http://data.riksdagen.se/dokumentstatus/GY02U12</ref>
          <ref type="doc">http://data.riksdagen.se/fil/469F9D15-815B-4933-BECE-E33D6BA72C28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EDYctZg7t2EGmkPZUg9A7B" type="basedOn"/>
        <correspContext corresp="i-EDYctZg7t2EGmkPZUg9A7B">
          <ref>Regeringsskrivelse 2010/11:114</ref>
        </correspContext>
        <correspAction xml:id="i-Yc8TGvwBpdK2UKKtgjG6XK" type="signed"/>
        <correspContext corresp="i-Yc8TGvwBpdK2UKKtgjG6XK">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-8KpiKi6qtfWyNVzzRLxCc3" type="referral">
          <date when="2011-04-12"/>
        </correspAction>
        <correspAction xml:id="i-5U4wadeMbFhz9oyQX4tM5t" type="dismissal">
          <date when="2011-04-08"/>
        </correspAction>
        <correspAction xml:id="i-CbPn1PC6GDdPuEP1HMSbQN" type="dismissal">
          <date when="2011-04-08"/>
        </correspAction>
        <correspAction xml:id="i-SVYNoNmvUCVdroj7sHzwQR" type="submission">
          <date when="2011-04-07"/>
        </correspAction>
        <correspAction xml:id="i-PrBpipgPtK4SGk9LwJ5dVJ" type="transfer">
          <date when="2011-04-07"/>
        </correspAction>
        <correspAction xml:id="i-RwTo4W386RxBJzo4wwiecY" type="assigned"/>
        <correspContext corresp="i-RwTo4W386RxBJzo4wwiecY">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N5v4QbwuwT8nXGBfAjG2rs" type="motBody">
        <div xml:id="i-6nDHnLiuWCA2YSBzFc6z1D" type="TOC">
          <head xml:id="i-RfptDRdTixRMqsL4yHFmFh">
            1 Innehållsförteckning
          </head>
          <list xml:id="i-RaDh3v69TnF3AL1hSfsfrE">
            <item xml:id="i-eox3HbhGeHb3nCMoxKPbu">
              2 Förslag till riksdagsbeslut 2
            </item>
            <item xml:id="i-QNHK2hGvage2ysMutA2SXK">
              3 Inledning 3
            </item>
            <item xml:id="i-PmJU4KaSVk5igK347pEWrk">
              4 Kraftigt ökad svensk krigsmaterielexport 3
            </item>
            <item xml:id="i-EfsVMBVpEq5yTqoP3rADaG">
              4.1 Den globala ökningen av militära utgifter 4
            </item>
            <item xml:id="i-RPEUAe7RHpHcTijK4NNwRX">
              5 Regelverk med kryphål 5
            </item>
            <item xml:id="i-FEKNra5iKhSc45ghNwwXJv">
              5.1 Framtidens regelverk 6
            </item>
            <item xml:id="i-A75CAZH8B3CUaBVPXD82ut">
              6 Riktlinjer för krigsmateriel för strid och övrig krigsmateriel
              7
            </item>
            <item xml:id="i-VF3zuLoPYcc7TbzYH7cFPD">
              7 PGU Politik för global utveckling 8
            </item>
            <item xml:id="i-YAgtkZcWqGvyZc4hqxdUSY">
              8 Exportkrediter för krigsmaterielexport 8
            </item>
            <item xml:id="i-AWrfBTaKPq7WB3fDfaq1nb">
              9 Import och uthyrning av krigsmateriel 9
            </item>
            <item xml:id="i-C1efkHELHsyrvuBU3LBLp7">
              10 Krigsmaterielsamarbetet inom EU 10
            </item>
          </list>
        </div>
        <div xml:id="i-88hSrqukVzQ4zm81QVbwtf" type="motProposal" subtype="förslag">
          <head xml:id="i-QpWqLUjZt52rYw59KhJgpy">
            2 Förslag till riksdagsbeslut
          </head>
          <list xml:id="i-WC8TNVA8JhJBPpFFcbWLj6" style="ol">
            <item xml:id="i-KKDtWtuhsEywsXoWJeWP8f">
              Riksdagen tillkännager för regeringen som sin mening vad som
              anförs i motionen om att en ny krigsmaterielutredning bör tillsättas
              med syfte att en ny lagstiftning för svensk krigsmaterielexport
              ska presenteras under innevarande mandatperiod.
            </item>
            <item xml:id="i-RfK9PtrsMvTseVoY5qEnZG">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska utformas så att det utesluter möjligheten till export av krigsmateriel
              till länder som begår grova och omfattande brott mot de mänskliga
              rättigheterna.
            </item>
            <item xml:id="i-YWDrKwzbfHKUaMAj9ETSjM">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska utformas så att det utesluter möjligheten till export av krigsmateriel
              till krigförande stater.
            </item>
            <item xml:id="i-JvX1ojfCqj4JSt2Awi6Yn">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska innefatta ett demokratikriterium.
            </item>
            <item xml:id="i-UdsRTnRBAp2TAUshfq8KUW">
              Riksdagen tillkännager för regeringen som sin mening vad som
              anförs i motionen om att en ny krigsmaterielutredning ska se över
              riktlinjerna för följdleveranser av svenskt krigsmateriel så att
              ett avtal kan brytas om förhållandena ändras betänkligt i ett
              mottagarland.
            </item>
            <item xml:id="i-NxcjYRdWG4FEkc8ypKXC1B">
              Riksdagen tillkännager för regeringen som sin mening vad som
              anförs i motionen om att en översyn bör göras av riktlinjerna
              för vad som räknas som krigsmateriel för strid och vad som räknas
              som övrig krigsmateriel.
            </item>
            <item xml:id="i-JC71G8gHcs4b9X3F9jgzts">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten ska
              stämma överens med Sveriges politik för global utveckling och
              inte motverka en hållbar utveckling.
            </item>
            <item xml:id="i-NkhH5XRER9E9dp2kSSyoJr">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten inte
              ska understödjas av exportkrediter eller andra former av statligt
              exportstöd.
            </item>
            <item xml:id="i-EY4pip4gk1XsR6xtAx5tPs">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för den svenska
              importen av krigsmateriel.
            </item>
            <item xml:id="i-QeqnSTeYfj8UFb8LJSu6eG">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för uthyrning
              och utlåning av krigsmateriel.
            </item>
            <item xml:id="i-MefzRyj7p2yqqGFPou5FLX">
              Riksdagen tillkännager för regeringen som sin mening vad som
              anförs i motionen om att Sverige ska motsätta sig alla riktlinjer
              och regelverk inom EU som kan leda till att Sveriges möjligheter
              att reglera vapenhandeln begränsas.
            </item>
          </list>
        </div>
        <div xml:id="i-XLBE3B2JJtHBUh5xJFvZk5" type="motContent">
          <head xml:id="i-Tr7eeeSPJGDzBgeJWg4zbV" type="h1">
            3 Inledning
          </head>
          <p xml:id="i-LbxtfW7rtp54CfgkuyhzN2">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt arbetar
            för fred och nedrustning och ett land som fördömer varje brott
            mot de mänskliga rättigheterna, oavsett var, av vem eller med
            vilka motiv de begås.
          </p>
          <p xml:id="i-R5BHnENKoQe3vgFs4yVNRZ">
            Under en lång rad av år har vi sett hur den svenska vapenexporten
            har ökat. Bland köparna återfinns även en lång rad diktaturer,
            krigförande stater och länder som begår grova och omfattande brott
            mot de mänskliga rättigheterna. Vänsterpartiet har varit starkt
            kritiska till denna utveckling; den står tydligt i strid med hur
            vi vill att Sverige ska agera i världen. Sverige kommer inte med
            trovärdighet att kunna agera för ökad respekt för de mänskliga
            rättigheterna och frihet i någon del av världen så länge som vårt
            land beväpnar auktoritära regimer. Detta har inte minst blivit
            tydligt under de folkliga protesterna i Nordafrika och Mellanöstern,
            när folket krävt sin frihet, demokrati och social rättvisa av
            auktoritära regimer som Sverige under en lång rad år exporterat
            vapen till. Det är uppenbart att Sveriges regelverk för export
            av krigsmateriel behöver förändras i grunden.
          </p>
          <p xml:id="i-LUsuEndXGXxuHDjt95LLY1">
            Vänsterpartiet mål är tydligt vi vill se en värld i fred, utan
            vapen. Därför anser vi att Sveriges vapenexport på sikt helt ska
            avvecklas. I denna motion lyfter vi en lång rad förslag på hur
            regelverket för svensk vapenexport kan förändras och bli mer restriktivt.
          </p>
          <head xml:id="i-XEdtV1wi79UVZ8pMtbAwvM" type="h1">
            4 Kraftigt ökad svensk krigsmaterielexport
          </head>
          <p xml:id="i-DfACxsXFZHTnjBsoi9W9U2">
            I skrivelse 2010/11:114 Strategisk exportkontroll 2010 krigsmateriel
            och produkter med dubbla användningsområden beskriver regeringen
            den svenska vapenexporten under 2010. Värdet av export av krigsmateriel
            under 2010 var ca 13,7 miljarder kronor, att jämföras med året
            innan då det totala exportvärdet var ca 13,5 miljarder kronor.
            Pakistan (1,3 miljarder kronor), USA (1,2 miljarder kronor) och
            Sydafrika (1,1 miljarder kronor) hör till några av de största
            enskilda mottagarländerna för svensk krigsmateriel.
          </p>
          <p xml:id="i-88kYFb4748C75z8toF9me5">
            Aldrig förr har Sverige exporterat så mycket vapen som under
            2010. I dag är Sverige en av världens tio största vapenexportörer.
            Om vi räknar per capita har svensk krigsmaterielexport på tio
            år fyrdubblats, och sett i förhållande till vår befolkningsmängd
            är Sverige faktiskt världens största vapenleverantör.
          </p>
          <p xml:id="i-5F1QXReA6MiEz7bR6BYRyV">
            Regeringen betonar att exporten ökat knappt märkbart det senaste
            året. Det är helt korrekt, men sett i ett något längre perspektiv
            var omfattningen av vapenexporten 2010 rekordhög. Under en lång
            rad år på 1990-talet och fram till de första åren efter millennieskiftet
            låg den svenska krigsmaterielexporten runt 3 miljarder kronor
            per år. År 2003 fördubblades den nästan och fortsatte sedan att
            öka under de kommande åren.
          </p>
          <p xml:id="i-JeYx9DnsyZpiKzD3ddWqsh">
            Tabellen nedan visar hur krigsmaterielexporten har utvecklats
            sedan 1993. Trenden är mycket tydlig:
          </p>
          <table xml:id="i-EvzaAUoWFCeuKBqbd1k4DU">
            <row xml:id="i-FoL1VtK5aHHk6DFHjAWgZf">
              <cell>
                1993
              </cell>
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
              <cell>
                2000
              </cell>
              <cell>
                2001
              </cell>
            </row>
            <row xml:id="i-4wisBsHSuvX2RStp2eRy5N">
              <cell>
                2 863
              </cell>
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
              <cell>
                4 371
              </cell>
              <cell>
                3 060
              </cell>
            </row>
            <row xml:id="i-SboyS5fBsMiGeDawYNHAAG">
              <cell>
                2002
              </cell>
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
              <cell>
                2007
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-LY7mMX6Tx4PJoY33kw5wZ2">
              <cell>
                3 440
              </cell>
              <cell>
                6 479
              </cell>
              <cell>
                7 291
              </cell>
              <cell>
                8 628
              </cell>
              <cell>
                10 372
              </cell>
              <cell>
                9 604
              </cell>
              <cell>
                12 698
              </cell>
              <cell>
                13 561
              </cell>
              <cell>
                13 745
              </cell>
            </row>
          </table>
          <p xml:id="i-Rrj3dBrKAqSQQLT2hCppRZ">
            Utvecklingen av svensk vapenexport skiljer sig åt mellan olika
            regioner och länder, men det kan vara värt att notera att det
            skett en mycket kraftig ökning av den svenska vapenexporten till
            den region som i skrivelsen benämns Mellanöstern * 1 . Det faktiska
            värdet av exporten till regionen har ökat från 120 miljoner kronor
            2009 till 1 112 miljoner kronor 2010, dvs. med nästan 1 000 %.
            Exporten har ökat till alla länder i regionen utom Egypten. Tittar
            man längre bak i tiden ser man tydligt den uppåtgående trenden.
            Svensk krigsmaterielexport till regionen Mellanöstern var 65 gånger
            större 2010 än den var 2007 (17,1 miljoner kronor).
          </p>
          <p xml:id="i-NpS4Jx1LMgzvVETKpF4Vz4">
            I dag, 2011, går 8,1 % av den svenska krigsmaterielexporten till
            Mellanöstern. För bara några år sen, 2007, utgjorde den så lite
            som 0,2 % av det totala värdet av svensk krigsmaterielexport.
          </p>
          <head xml:id="i-LcoGGzRE75FKWLNY1X7byz" type="h2">
            4.1 Den globala ökningen av militära utgifter
          </head>
          <p xml:id="i-U84FtcJHdiZW9H7Qr2scna">
            Globalt sett har militärutgifterna det senaste decenniet ökat
            dramatiskt. Mellan 2000 och 2009 ökade de med hela 49 % enligt
            Stiftelsen Stockholms internationella fredsforskningsinstitut
            (Sipri). Under 2009 uppskattar Sipri att världens militära utgifter
            uppgick till 1 531 miljarder dollar (Sipris årsbok, 2010). Det
            betyder 10 000 miljarder kronor, vilket är en ökning med 6 % jämfört
            med 2008. Sipri konstaterar samtidigt att den globala ekonomiska
            krisen i mycket liten utsträckning har påverkat världens militärutgifter.
            Nio av de tio länder som spenderar mest på militära utgifter ökade
            till och med dessa utgifter under 2009. De militära utgifterna
            i världen utgjorde 2009 ungefär 2,7 % av världens samlade bruttonationalprodukt,
            vilket motsvarar mer än 1 500 kr per person i världen ( Fyra saker
            du inte vill veta om svensk vapenexport, 2010). Som en jämförelse
            skulle preventivmedel och mödravård för jordens samtliga kvinnor
            kosta 11, 8 miljarder kr enligt Guttmacher Institute. Det motsvarar
            mindre än 1 % av jordens samlade militärutgifter.
          </p>
          <head xml:id="i-ETB3EadE6uxTd4AiTyVFuT" type="h1">
            5 Regelverk med kryphål
          </head>
          <p xml:id="i-NQpLjMcCukHRFrGUkrC7MX">
            Den nuvarande svenska krigsmaterielexportlagstiftningen vilar
            formellt på grundprincipen att export av krigsmateriel är förbjudet,
            men att dispenser kan ges. Denna möjlighet till dispens uttrycks
            på följande sätt i den nuvarande lagstiftningen som säger följande:
          </p>
          <p xml:id="i-HFCC1LVdc2SGCHGoECoCbj">
            Tillstånd till utförsel av krigsmateriel, eller till annan samverkan
            med någon i utlandet avseende krigsmateriel, bör medges endast
            om sådan utförsel eller samverkan
          </p>
          <p xml:id="i-V6X9djYjsTW6vFBkUci8WT">
            1. bedöms erforderlig för att tillgodose det svenska försvarets
            behov av materiel eller kunnande eller i övrigt är säkerhetspolitiskt
            önskvärd, samt
          </p>
          <p xml:id="i-RcNdHC9KxTT6xNkFmpp7dA">
            2. inte står i strid med principerna och målen för Sveriges utrikespolitik.
          </p>
          <p xml:id="i-8BcTXFf3rjT46VgaoS7HCx">
            Lagstiftningen är alltså förhållandevis tydlig, men uppenbarligen
            inte tillräcklig. Steg för steg har lagstiftningen omtolkats och
            möjligheten till dispenser utvidgats. Detta har möjliggjort den
            kraftiga ökningen av svensk vapenexport. Vänsterpartiet menar
            att många genomförda leveranser har stått i strid med de riktlinjer
            som citeras ovan.
          </p>
          <p xml:id="i-6c65Mj1i6fJBodNdty3GwY">
            För Vänsterpartiet är några av målen med Sveriges utrikespolitik
            nedrustning, demokratisering och ökad respekt för de mänskliga
            rättigheterna. Den vapenexport som genomförts under 2010 strider
            mot samtliga dessa mål. Sverige exporterade detta år vapen till
            krigförande stater såsom Pakistan och Thailand, till diktaturer
            som Singapore och Förenade Arabemiraten och till länder som begår
            grova och omfattande brott mot de mänskliga rättigheterna, exempelvis
            Saudiarabien, Kazakstan och Brunei.
          </p>
          <p xml:id="i-DQMApTHKhSyLxhQddBnsjS">
            Även när det gäller det första kriteriet för svensk vapenexport
            ser vi en risk för att lagstiftningen urholkas. Export av försvarsmateriel
            eller tjänster som inte också har beställts av svenska myndigheter
            har hittills varit ovanlig, i enlighet med att lagstiftningens
            krav på vapenexporten ska kunna motiveras utifrån den svenska
            försvarsmaktens krav. Men i skrivelsen visar regeringen att man
            önskar se en omtolkning av lagstiftningen på denna punkt. Bland
            annat sägs följande i regeringens skrivelse: Läget har förändrats
            i och med den utveckling som skett mot ett större utlandsägande
            av i Sverige verksam försvarsindustri. Denna kan komma att vilja
            utveckla och producera materiel som inte bedöms komma att användas
            av Försvarsmakten. Regeringen menar att om dessa företag ska kunna
            vidmakthålla och utveckla teknik och kompetens kan en ökad exportandel
            vara nödvändig (s. 11). Med en sådan omtolkning av lagstiftningen
            är risken överhängande att vi kommer att få se en fortsatt kraftig
            ökning av svensk vapenexport under kommande år.
          </p>
          <p xml:id="i-V2LSdp7d1dMd2nWyp3ud25">
            Lagen om krigsmateriel är drygt 20 år gammal. Världen har förändrats
            sedan dess och förutsättningarna för svensk vapenexport är inte
            längre desamma. Vi har dessutom sett hur lagstiftningen steg för
            steg omtolkats och dess begränsningar urholkats. Vänsterpartiet
            anser därför att det är hög tid att regelverket ses över. Den
            tidigare socialdemokratiska regeringen påbörjade ett arbete kring
            en ny lagstiftning genom den s.k. Krututredningen. Vänsterpartiet
            var starkt kritiskt till inriktningen på utredningen och anser
            att alltför lång tid gått sedan denna utredning presenterades.
            Vänsterpartiet anser därför att en ny krigsmaterielutredning bör
            tillsättas med syfte att en ny lagstiftning för svensk krigsmaterielexport
            ska presenteras under denna mandatperiod. Detta bör riksdagen
            som sin mening ge regeringen till känna.
          </p>
          <head xml:id="i-LwvX72nsrvvkKhLVHF9ZZ5" type="h2">
            5.1 Framtidens regelverk
          </head>
          <p xml:id="i-2imnvXsyEzoceHCbtDqCwy">
            Vänsterpartiet vill att Sverige ska vara en trovärdig röst för
            de mänskliga rättigheterna, för fred och för demokrati. För oss
            är det inte förenligt med att exportera vapen till länder som
            kränker de mänskliga rättigheterna, krigförande stater eller diktaturer.
            På dessa tre områden önskar vi att den svenska lagstiftningen
            skärps.
          </p>
          <p xml:id="i-RHyCDjWe4uJknpKpodKFJx">
            Vänsterpartiet vill att framtidens regelverk för svensk krigsmaterielexport
            ska utformas så att det utesluter möjligheterna för Sverige att
            exportera krigsmateriel till länder som begår grova och omfattande
            brott mot de mänskliga rättigheterna. Detta bör riksdagen som
            sin mening ge riksdagen till känna.
          </p>
          <p xml:id="i-4A49mfvMfe9gQ6gh7rnhjN">
            Den svenska lagstiftningen förbjuder i dag export till krigförande
            stater. Dock visar regeringens skrivelse hur Sverige exporterar
            vapen till en rad stater som deltar i väpnande konflikter eller
            som befinner sig i inbördeskrig. USA är i dag svårt att beteckna
            som något annat än ett land som befinner sig i krig genom sin
            militära närvaro i Irak och Afghanistan. Både Pakistan och Thailand
            har blodiga inbördeskrig inom sina gränser.
          </p>
          <p xml:id="i-Lar6bgVzS7h6RFoaYevg3V">
            Vänsterpartiet vill att framtidens regelverk för svensk krigsmaterielexport
            ska utformas så att det utesluter möjligheten för export av krigsmateriel
            till krigförande stater. Detta bör riksdagen som sin mening ge
            regeringen till känna.
          </p>
          <p xml:id="i-ELjtR1dtAq9XoSrE7cxBiN">
            Bland de stater som Sverige exporterade vapen till 2010 finns
            en rad diktaturer, t.ex. Saudiarabien, Förenade Arabemiraten,
            Egypten, Singapore, Kazakstan och Brunei. Vänsterpartiet har starkt
            kritiserat denna export och menar att det borde införas ett demokratikriterium
            i den svenska lagstiftningen som utesluter export av krigsmateriel
            till länder som inte uppfyller grundkraven för en demokrati. För
            Vänsterpartiet är mötesfrihet, organisationsfrihet, strejkrätt,
            yttrandefrihet samt allmänna, fria och hemliga val nödvändiga
            beståndsdelar i ett demokratiskt samhälle.
          </p>
          <p xml:id="i-CHJ1HqqfwEzDwtHY4FsYU4">
            I Krututredningen behandlades frågan om ett demokratikrav skulle
            kunna ställas när det gällde krigsmaterielexporten. Utredaren
            menade dock att den vara alldeles för svår att ta ställning till.
            Det är självklart svårt att i vissa fall dra en skarp gräns mellan
            demokratier och icke-demokratier: det finns demokratier med icke-demokratiska
            inslag och icke-demokratier som uppfyller enstaka av demokratins
            beståndsdelar. Införande av ett sådant kriterium kräver därför
            ordentlig utredning. Men Vänsterpartiet ser inte, till skillnad
            från Krututredningen, att det skulle vara omöjligt att formulera
            ett demokratikriterium och att upprätta en rad grundkrav som länder
            måste leva upp till för att kunna köpa svensk krigsmateriel.
          </p>
          <p xml:id="i-RLkc2PZRSpGPuDh5hCsZ8p">
            Vänsterpartiet vill att framtidens regelverk för svensk krigsmaterielexport
            ska innefatta ett demokratikriterium. Detta bör riksdagen som
            sin mening ge regeringen till känna.
          </p>
          <p xml:id="i-G21yxT9w9eVuXsFXNfboku">
            Följdleveranser avser kompletteringar till en tidigare genomförd
            export. Ursprungligen avsågs endast reservdelar, men begreppet
            har sedan 1950-talet successivt utvidgats till att i dag bestå
            av ett tiotal kategorier, exempelvis ammunition, uppgraderingar
            och besläktad materiel. Åtskilliga fall har uppmärksammats där
            Sverige har fortsatt att exportera vapen i form av följdleveranser
            trots att situationen i det berörda landet har förändrats i grunden.
            Enligt den praxis som utvecklats i Sverige stoppas följdleveranser
            endast om internationella vapenembargon införs. Vänsterpartiet
            anser att det är ett alldeles för generöst förhållningssätt till
            följdleveranser; vi anser att följdleveranser måste kunna avbrytas
            i händelse av väpnad konflikt, om brotten mot de mänskliga rättigheterna
            tydligt ökar eller om en auktoritär regim tar makten i det berörda
            landet. Vänsterpartiet vill därför att en ny krigsmaterielutredning
            ska se över riktlinjerna för följdleveranser av svensk krigsmateriel
            så att ett avtal kan brytas om förhållandena ändras betänkligt
            i ett mottagarland. Detta bör riksdagen som sin mening ge regeringen
            till känna.
          </p>
          <head xml:id="i-UwkHHAfsAcgmMMc9Sdqqq3" type="h1">
            6 Riktlinjer för krigsmateriel för strid och övrig krigsmateriel
          </head>
          <p xml:id="i-LduFnrWTdQQ1XY2DVfJL4T">
            I Sverige delas krigsmateriel upp i två kategorier: krigsmateriel
            för strid (KS) och övrig krigsmateriel (ÖK). Som övrig krigsmateriel
            räknas en lång rad olika typer av krigsmateriel, från avancerade
            radarsystem och helikoptrar till jaktgevär och minröjningsutrustning.
            I ett par av dessa fall, som t.ex. minröjningsutrustning, kan
            det finnas goda skäl att ha mindre restriktiva riktlinjer än för
            krigsmateriel som kan användas i strid. Därför anser Vänsterpartiet
            att det bör göras en uppdelning mellan KS och ÖK och att dessa
            ska omfattas av olika riktlinjer. Samtidigt anser Vänsterpartiet
            att det finns ett stort behov av en översyn av vad som räknas
            som ÖK. Vi ser i flera fall goda skäl för att produkter som i
            dag räknas som ÖK i stället borde klassificeras som KS och omfattas
            av mer restriktiva riktlinjer. Ett sådant exempel är radarsystemet
            Erieye, som räknas som ÖK och som är ett vapensystem som tydligt
            kan användas som en del i krigföring. Vänsterpartiet anser därför
            att en översyn bör göras av riktlinjerna för vad som räknas som
            krigsmateriel för strid och övrig krigsmateriel. Detta bör riksdagen
            som sin mening ge regeringen till känna.
          </p>
          <head xml:id="i-JfnhsEWtuj616ST1fEgGRh" type="h1">
            7 PGU Politik för global utveckling
          </head>
          <p xml:id="i-KgpRTnCkHWUEMKNtbbT9MJ">
            I december 2003 beslutade en enig riksdag om en politik för global
            utveckling. Genom beslutet fastställdes att alla politikområden,
            inklusive handel med krigsmateriel, ska främja mänskliga rättigheter
            och bidra till fattigdomsbekämpning.
          </p>
          <p xml:id="i-PAdZaZXZLGF4VLQ4gnys7E">
            I skrivelse 2007/08:89, Sveriges politik för global utveckling
            (PGU), konstaterade regeringen att väpnade konflikter utgör det
            allvarligaste hindret för utveckling i många fattiga länder. Detta
            till trots exporterar Sverige krigsmateriel till länder som brottas
            med enorma utvecklingsproblem, exempelvis Sydafrika, Tanzania
            och Pakistan. Som nämnts tidigare tillhör Sydafrika och Pakistan
            fortfarande några av de största enskilda mottagarländerna för
            svensk krigsmateriel.
          </p>
          <p xml:id="i-6s9QudDta4XJrx3eXaZUa2">
            Som vi visat tidigare är dessutom listan lång på länder där det
            förekommer grova och omfattande brott mot de mänskliga rättigheterna
            och där regimen köpt vapen från Sverige.
          </p>
          <p xml:id="i-5XZb4AopdeqwhJ3Rebhi25">
            Vänsterpartiet anser inte att den svenska vapenexporten i dag
            står i överensstämmelse med Politik för global utvecklings tydliga
            utgångspunkt: att alla politikområden ska präglas av ett rättighetsperspektiv
            och kännetecknas av de fattigas perspektiv på utveckling.
          </p>
          <p xml:id="i-HSJN6A5hoXgNBG4SiR6Ans">
            Vänsterpartiet välkomnade Politik för global utveckling för åtta
            år sedan, men konstaterar tyvärr att arbetet med att omsätta PGU
            går alldeles för sakta. Den svenska vapenexporten är ett tydligt
            exempel på detta; regeringen gör få referenser till PGU i sin
            skrivelse. Vi anser att det borde vara en självklarhet att man
            genomför obligatoriska konsekvensanalyser utifrån PGU:s målsättningar
            varje gång man beviljar tillstånd för export av krigsmateriel.
            Vänsterpartiet anser att den svenska krigsmaterielexporten ska
            stämma överens med Politik för global utveckling och inte motverka
            en hållbar utveckling. Detta bör riksdagen som sin mening ge regeringen
            till känna.
          </p>
          <head xml:id="i-UZhLSXgFfvXFZzpKQRqDU" type="h1">
            8 Exportkrediter för krigsmaterielexport
          </head>
          <p xml:id="i-SUiXcWrtcp1BN5qjwpkhPB">
            Delar av den svenska krigsmaterielexporten sker i dag med statligt
            stöd. Bland annat har i flera fall exportkrediter utfärdats för
            att underlätta för den svenska krigsmaterielindustrin att exportera
            sina produkter. Historiskt finns många exempel på tvivelaktiga
            affärer som har finansierats med svenska krediter. År 1979 utfärdade
            exempelvis Exportkreditnämnden (EKN) krediter i samband med en
            försäljning av tre kustbevakningsfartyg till Försvarsdepartementet
            i den då odemokratiska enpartistaten Liberia. Krediterna betalades
            aldrig tillbaka och 2006 avsatte den borgerliga regeringen 200
            miljoner kronor från biståndsbudgeten för att finansiera avskrivningen
            av dessa skulder, något som dessutom gjordes i strid med gällande
            internationella regelverk.
          </p>
          <p xml:id="i-76JQEG8FM7sLshdRszBhWJ">
            De exportkrediter som EKN i dag ger till krigsmaterielexport
            är oerhört generösa. Enligt EKN själv gav man mellan 2006 och
            2010 exportkrediter på sammantaget 20,77 miljarder kronor till
            krigsmaterielexport. Siffrorna varierar mycket mellan åren. Toppåret
            2006 gick 42,9 % av alla krediter från EKN till att finansiera
            vapenexport. Försäljningen av radarsystem till Pakistan låg då
            bakom den stora andelen. Under 2010 var andelen av exportkrediterna
            som gick till krigsmateriel betydligt mindre än tidigare år, men
            en viktig orsak till detta var den nästan tredubblade ramen för
            EKN:s totala krediter.
          </p>
          <p xml:id="i-WCMdM2ctJ4MfMaKH5GEVV6">
            Vänsterpartiet anser inte att det är rimligt att svenska skattemedel
            används för att i form av lån och krediter möjliggöra svensk vapenexport.
            Vänsterpartiet anser att svensk krigsmaterielexport inte ska understödjas
            med exportkrediter eller andra former av statligt exportstöd.
            Detta bör riksdagen som sin mening ge regeringen till känna.
          </p>
          <head xml:id="i-Lu3VNurffFnKQ7E54JA8WU" type="h1">
            9 Import och uthyrning av krigsmateriel
          </head>
          <p xml:id="i-CdnKHMGycnK8tPAEkBvndL">
            Sveriges kanske största utrikespolitiska tillgång är vår internationella
            trovärdighet. Men vår trovärdighet kan inte tas för given. Hur
            det svenska regelverket för krigsmaterielexport utformas och vilka
            länder vi exporterar till påverkar självklart hur vi uppfattas
            av vår omvärld.
          </p>
          <p xml:id="i-365D8TE8vKkE9wx32bh3LL">
            Men svensk handel med krigsmateriel handlar även om svensk import
            av krigsmateriel. Också denna är en viktig del av den svenska
            utrikespolitiken, men till skillnad från exporten av krigsmateriel
            är importen i det närmaste oreglerad. Detta har inneburit att
            Sverige i modern tid importerat krigsmateriel från bl.a. Israel
            och Vitryssland. Det innebär att svenska skattemedel, via Försvarsmakten,
            gått rakt in i krigsmaterielindustrin i Israel och Vitryssland.
            För Vänsterpartiet är detta exempel på import som står i strid
            med målen för svensk utrikespolitik och som i grunden hotar vår
            internationella trovärdighet. Därför anser Vänsterpartiet att
            ett regelverk för den svenska krigsmaterielimporten bör utarbetas
            på samma sätt som det i dag finns ett regelverk för export av
            krigsmateriel. Detta bör riksdagen som sin mening ge regeringen
            till känna.
          </p>
          <p xml:id="i-3tXanr8Mi3umk28oUpekvs">
            Likaså anser Vänsterpartiet att det ska finnas regler för uthyrning
            och utlåning av svensk krigsmateriel. För att illustrera behovet
            av detta kan nämnas att den svenska försvarsmakten bara några
            månader före den USA-ledda koalitionens anfallskrig mot Irak 2003
            hyrde ut avancerad militär utrustning till den brittiska krigsmakten
            utan att man först hörde med regeringen. Detta gjorde Försvarsmakten
            i en situation då det fanns anledning att befara att det verkligen
            skulle bli ett krig i Irak. Det har även förekommit uppgifter
            om att Försvarsmakten lånat ut krigsmateriel till den israeliska
            armén.
          </p>
          <p xml:id="i-A8VU6YbpirTSuPAtnw7cFc">
            Vänsterpartiet menar att det är orimligt att Försvarsmakten har
            möjlighet att låna eller hyra ut krigsmateriel till diktaturer,
            krigförande stater och länder som begår grova och omfattande brott
            mot de mänskliga rättigheterna. Tyvärr saknas regelverk på detta
            område, och Vänsterpartiet anser att det omgående ska införas
            ett regelverk för uthyrning och utlåning av krigsmateriel. Detta
            bör riksdagen som sin mening ge regeringen till känna.
          </p>
          <head xml:id="i-B2ygQ6YMv8oYT9AbtYRLCy" type="h1">
            10 Krigsmaterielsamarbetet inom EU
          </head>
          <p xml:id="i-6vg5HQpp4p2oTKRpo6hc4Z">
            Vänsterpartiet ser med stor oro på det ökade samarbetet inom
            EU inom krigsmaterielområdet. Vi värnar en oberoende och militärt
            alliansfri utrikespolitik, och därför anser vi att Sverige ska
            avbryta allt samarbete som bidrar till en vidare militarisering
            av EU.
          </p>
          <p xml:id="i-7vSpiGBkbfHsrEYoChakzC">
            Vi menar att EU:s strategi från 2007, En strategi för en starkare
            och mer konkurrenskraftig försvarsindustri i EU, innebär att ännu
            större fokus riktas mot lösningar som gynnar marknadskrafter och
            ekonomiska aktörer. Strategin var ännu ett steg mot ett gemensamt
            militärt samarbete inom EU, med målet att bygga upp ett gemensamt
            försvar. Detta är en utveckling som Vänsterpartiet i grunden motsätter
            sig.
          </p>
          <p xml:id="i-MXHAEYgwpqfdNLQ49mefpw">
            Ett ökat samarbete avseende upphandling av krigsmateriel torde
            försvåra möjligheterna att skärpa den svenska regleringen av krigsmaterielimporten,
            något som Vänsterpartiet kräver. Sverige ska vara en föregångare
            genom sin lagstiftning om svensk export och import av vapen och
            krigsmateriel. Vårt övergripande mål måste vara att den totala
            vapenhandeln i världen minskar. Vänsterpartiet anser därför att
            Sverige ska motsätta sig alla riktlinjer eller regelverk inom
            EU som kan leda till att Sveriges möjligheter att reglera vapenhandel
            begränsas. Detta bör riksdagen som sin mening ge regeringen till
            känna.
          </p>
        </div>
        <div xml:id="i-SkiNMmGoKF3n1eHRcdtwoJ" type="motSignatures">
          <list xml:id="i-XG4deLaMMt1N5AZuigxPTE">
            <item xml:id="i-6EGL1Miki1vfcGi12PczvK" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-GGWrYTd7bC3d9V16fgYS8" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-385EC5DRyP717JFZbLajVw" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-XGBLsiWw9X6rLGakyuifrR" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-RA66FKkwBLsG1VCZYSb3aA" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-jXUz8JhcBKTLvF2wA3Hrn" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
