<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00506">
  <teiHeader>
    <fileDesc>
      <titleStmt>
        <title>Järnvägstrafik genom Sverige</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafik genom Sverige</title>
          <idno type="rdwebb">H002T506</idno>
          <rs type="number">T506</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T506/text</ref>
          <ref type="dokument_url_html">http://data.riksdagen.se/dokument/H002T506</ref>
          <ref type="dokumentstatus_url_xml">http://data.riksdagen.se/dokumentstatus/H002T506</ref>
          <ref type="doc">http://data.riksdagen.se/fil/59E97707-AC12-4D86-8B13-7C6768F6A75B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ACdHAzVMdSqava6dW3qab2" type="signed"/>
        <correspContext corresp="i-ACdHAzVMdSqava6dW3qab2">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-9S3Wi1RyX6JLsW4iFgS9t1" type="numbering">
          <date when="2012-10-09"/>
        </correspAction>
        <correspAction xml:id="i-Y4745fYrc79a4qzb5oct5k" type="submission">
          <date when="2012-10-05"/>
        </correspAction>
        <correspAction xml:id="i-KaRnjHwowcSZn8gSuqLnT1" type="transfer">
          <date when="2012-10-05"/>
        </correspAction>
        <correspAction xml:id="i-8SVGgu7mSEH7kAuohaiGW7" type="assigned"/>
        <correspContext corresp="i-8SVGgu7mSEH7kAuohaiGW7">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Mt2uToCJnWTrZK1iaQiEJ" type="motHeader"/>
      <div xml:id="i-Y68wdDkVPidEXMbQPJSY5i" type="motBody">
        <div xml:id="i-8steJYx12aejCTaZk6U5ag" type="motProposal" subtype="förslag">
          <head xml:id="i-7GM5YM7oEEB5zD8QwSQusT">
            Förslag till riksdagsbeslut
          </head>
          <p xml:id="i-ApvTaHiGuL5TWdwEHNvRDu">
            Riksdagen tillkännager för regeringen som sin mening vad som
            anförs i motionen om järnvägstrafik genom Sverige.
          </p>
        </div>
        <div xml:id="i-W3CH8zgYisiJGNgZN4t97f" type="motContent">
          <head xml:id="i-CER7SWhCrJh4bjRnAcS1CQ" type="h1">
            Bakgrund
          </head>
          <p xml:id="i-DLcpMa1h7YoaAqabBG9zpm">
            Ett gemensamt nordiskt infrastrukturtänkande för spårbunden trafik
            är nödvändigt om Norden skall stå sig i konkurrensen på världsmarknaden
            liksom för att bygga vår region trygg och säker inför de prövningar
            som ett förändrat klimat innebär. De förändringar av klimatet
            som vi idag vet kommer att ske innebär även att isfria hamnar
            i nordligaste Norge och i Ryssland kommer att utgöra en attraktiv
            väg till och från Asien. Öresundsbron är redan överbelastad och
            en ny förbindelse mellan Helsingborg och Helsingör kommer även
            den några år efter öppnandet att ha kapacitetsproblem. Hamnen
            i Göteborg har kapacitetsproblem och även om djuphamnen i Lysekil
            kommer att utgöra ett bra komplement så räcker kapaciteten inte
            till för de behov vi har i Norden. Sjötransporterna genom Öresund
            ökar men även där finns begränsningar. Sjöfarten mellan Östersjön
            och västerhaven är bland de intensivaste i världen och de växer
            ständigt. Behovet av ökad kapacitet på järnväg ökar och behovet
            av fler alternativa hamnlägen i väst och nord är uppenbara.
          </p>
          <head xml:id="i-VfoSwS2atRxMTQR24yCxbF" type="h1">
            Motivering
          </head>
          <p xml:id="i-R2AcUA7ugrjoCs7xKV5JKD">
            Bakgrundsbeskrivningen handlar uteslutande om utvecklingen av
            godstrafikbehoven. Till det kommer naturligtvis även ett växande
            behov av järnvägstransporter för persontrafik. Genom att bygga
            ny baninfrastruktur för persontrafik så frigörs kapacitet för
            gods. Om man väljer att göra investeringarna i ny järnväg i form
            av nya spår för höghastighetståg för persontrafik så vinner man
            dubbelt. Godstrafiken får ökad kapacitet och persontrafiken får
            kortare restider.
          </p>
          <p xml:id="i-FDccPEYmuwHd5o2c7fP2yD">
            Den nordiska gemenskapen är beroende av att vi lätt kan besöka
            varandra och därmed uppleva hela norden som vår hemmaarena. Den
            omfattande färjetrafiken SverigeÅlandFinland där många gör enkla
            dagsturer innebär att känslan av gemenskap i regionen växer. Genom
            effektiva bussanslutningar är det idag möjligt för den som bor
            inom 300 kilometer från terminalerna att till en förhållandevis
            låg kostnad utvidga sin hemmaarena.
          </p>
          <p xml:id="i-GmWzQXNuMphceesCHkvfd3">
            Med en snabbtågsförbindelse mellan Oslo och Stockholm skulle
            även den möjligheten bli verklighet för den som bor i Oslos närområde.
            Stråket OsloStockholmHelsingfors kan bli ett naturligt stråk för
            många nordbor som binder oss samman och ökar vår känsla av gemenskap.
            En sådan lösning förutsätter dock en ny sträckning mellan Oslo
            och Stockholm norr om Mälaren utan passage av Halsberg och Kongsvinger.
            Rakast möjliga sträckning Oslo CKarlstadÖrebroVästeråsStockholm
            C är en förutsättning för att uppnå en total restid på under två
            timmar även med ett modernt höghastighetståg.
          </p>
          <p xml:id="i-VwjiJuWVen6fkkPnaU2vPz">
            På samma sätt kan Öresundsregionen utvidgas genom snabbtåg mellan
            Köpenhamn och Oslo liksom mellan Köpenhamn och Stockholm. Även
            här är det möjligt att nå restider på runt två timmar om man nöjer
            sig med två eller möjligen tre stopp på vägen och bygger för modern
            höghastighetsteknik på cirka 350 kilometer/timme.
          </p>
          <p xml:id="i-RbgV4ovJ5Vg9swbiDUWRjM">
            Att på det viset bygga en gemensam nordisk arbetsmarknadsregion
            liksom möjligheter för ökat turistande med många fler möten mellan
            nordbor skulle bygga oss starka för framtiden. Med de fantastiska
            möjligheter att kombinera arbete med de mest attraktiva boendemöjligheterna
            i Norden skapar vi en attraktivitet som kommer att locka även
            den mest kräsne. Vi behöver bli det alternativ de bästa hjärnorna
            i världen väljer om vi skall behålla vår position. Ingen annan
            region i världen kan erbjuda den kombination av jobbutbud och
            boendemiljöer som vi med en sådan lösning skulle kunna erbjuda.
          </p>
          <p xml:id="i-GFvkbAvqmXJMS5U7seqcdE">
            När det gäller godset så hävdar jag naturligtvis inte att alla
            problem automatiskt får sin lösning genom nybyggnation av snabbtågsspår.
            Regiontrafiken på de gamla spåren kommer att öka bland annat som
            en effekt av ökat långpendlande. Möjligheten att med ett byte
            dagpendla exempelvis från mindre orter via Karlstad, Örebro eller
            Västerås till ett arbete i Oslo eller Stockholm kommer att öka
            behovet av regional trafik på de gamla spåren.
          </p>
          <p xml:id="i-JzF8J3U6yyBzqug9yzBvRS">
            En utbyggnad av godsstråk dels genom kompletteringar av befintliga
            stråk dels genom nybyggnation är därför nödvändig. Att återskapa
            Inlandsbanan söder om Mora och elektrifiera hela sträckan är det
            enklaste och ekonomiskt mest fördelaktiga sättet att öka kapaciteten
            för godstransporter mellan södra och norra Norge. Genom bättre
            anslutningar till järnvägen i Finland är det även möjligt att
            utan allt för stora kostnader nå nya utskeppningsmöjligheter i
            norr, såväl i Norge som i Ryssland. En tvärförbindelse över den
            skandinaviska halvön till en Atlanthamn i västra Norge genom Dalarna
            eller Jämtland skulle göra systemet för godstransporter i det
            närmaste komplett. En del gods som idag går sjövägen genom ett
            allt trängre Öresund skulle då få flera och effektivare alternativ,
            vilket bidrar till att exempelvis förbindelsen via Öresundsbron
            och den nya förbindelsen LollandPuttgarden inte blir överbelastad
            omedelbart.
          </p>
          <head xml:id="i-5Py6P3Rqvu8FTYRod7QVEu" type="h1">
            Förslag till beslut
          </head>
          <p xml:id="i-Lf7E4XuZTexZLAMW5YDHFL">
            Inget parti har pengar för dessa investeringar i sina budgetar
            och jag är införstådd med att det jag beskriver dels inte kan
            genomföras omedelbart, dels att det finns andra stråk som är viktiga
            att värna, men genom mitt engagemang i Nordiska rådet så vet jag
            att det finns ett stort intresse för att bygga en nordisk infrastruktur
            som stöd för ett starkare Norden. Jag vet även att Norge har problem
            med sin enorma oljefond. Det är inte lätt att undvika inflation
            när det i princip finns obegränsade investeringsresurser. Därför
            har många norska politiker uttalat ett intresse för att investera
            i övriga Norden i projekt som gagnar Norge. Med tanke på den skandinaviska
            halvöns rent topografiska utseende så är det naturligt att den
            norska transportinfrastrukturen för järnväg i nordsydlig riktning
            går genom Sverige. I praktiken är det så redan idag men åtkomligheten
            till spår i norra Norge är dålig. Med de möjligheter som isfria
            passager för båttrafik i Arktis skapar så blir det ett gemensamt
            nordiskt intresse att förbättra tillgängligheten till hamnar i
            norr.
          </p>
          <p xml:id="i-GEavQjMKoF6nUHZJfAq4Za">
            Riksdagen bör mot bakgrund av det anförda intensifiera samarbetet
            med de nordiska grannländerna kring arbetet på en framtidsinriktad
            gemensam infrastrukturplanering för järnväg såväl för gods som
            för persontrafik. Samarbetet bör även omfatta former för finansiering.
          </p>
        </div>
        <div xml:id="i-JjMmhWnCoNPXLxfd65X8RE" type="signatureBlock">
          <list xml:id="i-28rTZtWiaQy1qqxVf9EfD2">
            <item xml:id="i-TFpJn7nQYNgyQnNhcJ1TF5" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
