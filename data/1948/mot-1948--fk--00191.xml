<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__191/mot_1948__fk__191-001.pdf"/>
      <fw xml:id="i-5bcVZ4ZY3r5KAm35wLAErq">
        Motioner i Första kammaren, nr 191. 1
      </fw>
      <div type="motHeader" xml:id="i-3FD9GX2wZqQyPVumBbJBWh">
        <div type="motTitle" xml:id="i-PvEma1ub9VVCnPo3q1rE3H"/>
        <div type="motSubmissionInfo" xml:id="i-Jhk2n31TUQyh5SSJ42PFMv"/>
      </div>
      <div type="motBody" xml:id="i-8CNNLomxE2yc1WzTuJ8cr9">
        <div xml:id="i-YQ5FvW8RNpM11onBxncEES">
          <p xml:id="i-DEAZYBJKSRtWeNDEvRvhEY">
            Nr 191.
          </p>
          <p xml:id="i-WcLcmqE7cd9qzZcMetGjCN">
            Av herr Hage m. fl., om dyrtidstillägg å folkpensioner för år
            1948.
          </p>
          <p xml:id="i-TUCcmsSbAywfbZr2D8YNmQ">
            I samband med behandlingen vid 1946 års riksdag av Kungl. Maj:ts
            pro- position med förslag till lag om folkpensionering framhöll
            första särskilda utskottet, att socialvårdskommittén i sitt förslag
            angående lag om folkpen- sionering avvisat tanken å indexreglering
            av folkpensionerna med bl. a. den motiveringen, att om levnadskostnaderna
            komme att sjunka kort tid efter det att folkpensionsreformen genomförts,
            skulle även pensionsbeloppen sän- kas. Skulle åter en så stor
            stegring i folkpensionärernas levnadskostnader in- träda, att
            statsmakterna ansåge det nödvändigt att införa procentuella dyr-
            tidstillägg, borde sådana införas genom särskilda beslut. Rättvist
            avvägda dyrtidstillägg kunde man nämligen införa, i det att olika
            procentsatser kunde tillämpas med avseende å tilläggspensionerna
            och bostadstilläggen. Utbe- talandet av önskvärda dyrtidstillägg
            skulle underlättas tack vare den av kom- mittén förutsatta omläggningen
            av utbetalningssystemet. Kommittén var dock icke enhällig i detta
            uttalande. Tre ledamöter, herrar Hartmann och Wallén samt fru
            Nordgren, reserverade sig och framhöllo, att en indexreglering
            låge i linje med lagstiftningens syfte, varför statsmakterna borde
            uttala sig för verkställandet av en närmare undersökning av frågan,
            så snart stabilare ekonomiska förhållanden inträtt. På anmodan
            av utskottet avgåvo fullmäktige för riksbanken yttrande, vari
            man bl. a. anförde, att införandet av en garanti för folkpensionsförmånernas
            realvärde sannolikt komme att medföra krav på motsvarande garantier
            be- träffande övriga sociala förmåner. Av penningpolitiska skäl
            kunde fullmäk- tige därför icke tillstyrka en automatiskt verkande
            garanti för bibehållande av folkpensionernas realvärde. Utskottet
            fann, att de av socialvårdskommittén uttalade skälen mot en in-
            dexreglering vore så starka, att de icke kunde förbigås, varför
            det icke då ansåg sig kunna förorda införandet i lagen av bestämmelser
            härom. Lika li- tet kunde utskottet finna en utredning påkallad.
            Däremot vore det, enligt utskottets mening, önskvärt, att man
            fortlöpande följde utvecklingen av lev- nadskostnaderna för folkpensionärerna,
            så att icke det skydd, folkpensio- nerna avsåge att lämna, komme
            att försämras. Vid föredragning i riksdagen av utskottets utlåtande
            utspunno sig mycket livliga diskussioner, icke minst rörande indexregleringen
            av folkpensionerna.
          </p>
          <p xml:id="i-HbebHqJzm7Ga3Bbo8cqayS">
            Bihanq till riksdagens protokoll 1948. 3 saml. Nr 191—196.
          </p>
          <pb facs="riksdagen-motions-pdf/data/1948/mot_1948__fk__191/mot_1948__fk__191-002.pdf"/>
          <fw xml:id="i-EWyXQn5hJ8YZ7FA7LpGfu8">
            2 Motioner i Förstå kammaren, nr 191.
          </fw>
          <p xml:id="i-V9Nhvt36SpqhTrj8ox7G8D">
            Härunder tilldrog sig givetvis socialminister Möllers anförande
            såväl i för- sta som i andra kammaren det största intresset. Han
            framhöll bl. a., att man inom socialdepartementet noggrant övervägt
            denna fråga och härvid kom- mit till samma resultat som socialvårdskommittén,
            nämligen att vid en index- reglering, om priserna sjönko, detta
            logiskt skulle komma att innebära en sänkning av pensionerna.
            Statsrådet sade sig dock icke vilja vara med om en sådan ordning.
            För ho- nom skulle det nämligen vara en stor glädje, om vid en
            nedgång i priserna folkpensionernas realvärde därmed bleve något
            högre. Komme å andra si- dan en sådan höjning av levnadskostnaderna
            att inträda, att man borde ta hänsyn därtill, kunde folkpensionärerna
            vara fullkomligt lugna för att de skulle komma att få de dyrtidstillägg,
            som vore motiverade av levnadskost- nadernas stegring — åtminstone
            så länge han finge bevaka pensionärernas intressen. Han ville
            därför hellre ha ett sådant system än en upp- och ned- gång alltefter
            ändringarna i prisnivån. Även om genom nyorganisationen av administrationen
            av folkpensionerna det kunde bli tekniskt möjligt att göra en
            indexreglering, vore detta enligt statsrådets mening en sämre
            lösning än att lämna dyrtidstillägg, om så visade sig nödvändigt.
            Då kan man, framhöll han, fatta direkt beslut om sådana tillägg,
            när desamma befinnas påkallade av prisutvecklingen. Under den
            följande debatten framhöll herr Hage, att det förelåge bestämda
            löften från både utskottet och statsrådet, att om ändringar i
            penningvärdet inträffade i någon vidare mån, skulle därmed följa
            en indexreglering eller någonting motsvarande, och att dessa löften
            vore lika bärande som det från frisinnat håll framförda yrkandet
            om en särskild lagstiftning i berörda hän- seende. Fru Nordgren
            underströk, att bevarandet av folkpensionernas realvärde vore
            en betydelsefull angelägenhet, och framhöll den skärpa med vilken
            so- cialministern sagt sig skola tillse, att så bleve fallet.
            Likaså underströk hon, att gamla människor skulle få svårt att
            förstå, att vid stigande penningvärde folkpensionerna komme att
            minskas, därest en indexreglering genomfördes. Syftet med tryggandet
            av folkpensionernas realvärde kunde ju också nås genom andra åtgärder.
            Socialvårdskommitténs i november månad 1947 avgivna utredning
            angåen- de dyrtidstillägg åt folkpensionärer ger vid handen, att
            en sådan situation nu inträtt, att frågan om en dyrtidskompensation
            måste upptagas. De stegra- de levnadskostnaderna för folkpensionärerna
            angiver socialvårdskommit- tén till cirka 5 9/9 vid slutet av
            år 1947. Om man tar hänsyn även därtill att från och med den 1
            januari i år de statliga livsmedelsrabatterna slopats, upp- går
            enligt kommittén stegringen i runt tal till 12 9/9. Enligt vår
            mening kan det dock ifrågasättas, om man bör ta hänsyn till slopandet
            av livsmedelsra- balterna, då denna åtgärd redan vid tiden för
            folkpensionsreformens beslu-
          </p>
          <pb facs="riksdagen-motions-pdf/data/1948/mot_1948__fk__191/mot_1948__fk__191-003.pdf"/>
          <fw xml:id="i-FtQB3Np2J29vYzWXopzMKu">
            Motioner i Första kammaren, nr 191.
          </fw>
          <p xml:id="i-NKHetemqqSiDnbSz6pzKJH">
            tande kunde förutses och då man torde ha räknat härmed, när de
            förbättra- de pensionernas belopp fastställdes, även om detta
            icke uttryckligen uttala- des. I övrigt böra däremot folkpensionärerna
            beredas kompensation för den inträdda levnadskostnadsstegringen.
            Socialvårdskommittén har vid sina beräkningar av levnadskostnadssteg-
            ringen ansett sig icke böra ta hänsyn till bostads- och bränsleposterna.
            Till denna uppfattning vilja vi ansluta oss. Utgår man i likhet
            med kommittén från att dyrtidstillägget skall utgå till alla pensionärer,
            oberoende av inkomst, komma dyrtidstilläggen för olika kategorier
            att bli av följande storlek:
          </p>
          <p xml:id="i-ChCYuEC9QeughgAk3xAyQZ">
            Änka (och hustru med hustrutillägg) ..........oo...- 00... 30
            kr. Gift pensionstagare ..ssoseoseereerrerererrr rr r re tr era
            40 &gt; Ensamstående sossosesseerrererrereererr rer rer rr re sr
            ser ses 50 &gt;»
          </p>
          <p xml:id="i-Ar33Zshda1pdKA9SBpkJnp">
            Ett dyrtidstillägg av nu nämnd storlek bör alltså tillkomma folkpensionä-
            rerna för innevarande år. Emellertid synes man kunna undantaga
            sådana invalidpensionärer, som på grund av sin inkomst endast
            åtnjuta grundpen- sion. För att inte komplicera dyrtidstilläggssystemet
            synes vidare den som uppbär blindtillägg inte böra kompenseras
            med högre belopp än andra inva- lidpensionärer. Pensionsstyrelsen,
            som yttrat sig om socialvårdskommitténs ovannämnda utredning den
            5 januari i år, föreslår, att ett dyrtidstillägg för 1948 utbetalas
            på en gång tillsammans med månadsbeloppet för viss månad. Vi ansluta
            oss helt till detta styrelsens förslag och anse, att den lämpligaste
            utbetalnings- månaden av dyrtidstillägget blir november. Kostnaderna
            för dyrtidstillägg till folkpensionärerna enligt här angivna grunder
            skulle enligt socialvårdskommitténs beräkningar komma att uppgå
            till omkring 33 miljoner kronor. Då kommitténs siffror i fråga
            om antalet pensionärer torde ligga i överkant, synas kostnaderna
            kunna räknas till i runt tal 30 miljoner kronor. Hela denna kostnad
            synes oss böra stanna på statsverket och bestridas ur anslaget
            till folkpensioneringen. Eventuellt kan man tänka sig, att riksdagen
            för ändamålet beviljar ett särskilt anslag å be- loppet. I anledning
            av vad vi här ovan tillåtit oss anföra hemställes,
          </p>
          <p xml:id="i-ARrD4mRdBquD17Jnu4Go2U">
            att riksdagen snarast möjligt måtte besluta att till den som
            uppbär folkpension skall i slutet av år 1948, förslagsvis i no-
            vember månad, utbetalas dyrtidstillägg å pensionen för nämnda
            år enligt de grunder som i denna motion angivits, att erforderliga
            författningstexter i ämnet måtte, i den mån för deras tillkomst
            riksdagens medverkan anses påkallad, ut- arbetas av vederbörande
            utskott, samt
          </p>
          <pb facs="riksdagen-motions-pdf/data/1948/mot_1948__fk__191/mot_1948__fk__191-004.pdf"/>
          <fw xml:id="i-CvRPqWfZLag8N4c7BBDiSb">
            Motioner i Första kammaren, nr 191. att riksdagen måtte medgiva
            att dyrtidstilläggen bestridas ur
          </fw>
          <p xml:id="i-RwBWrz9gqmMcuhvqKfPzMH">
            anslaget till folkpensioneringen eller, om så anses lämpligare,
            för ändamålet beviljar ett särskilt anslag å 30 miljoner kronor.
          </p>
          <p xml:id="i-KoCuTPmJPdv5poHr4BhQdB">
            Stockholm den 24 januari 1948.
          </p>
          <p xml:id="i-RTFgzy5AD2Qe9Rha3EjZdW">
            Ernst Hage. Georg Branting. Ulla Lindström.
          </p>
          <p xml:id="i-A7zKxAZniQJzbQvs8rcTkb">
            Ture Nerman. Anna Sjöström-Bengtsson. H. Sten.
          </p>
        </div>
      </div>
    </body>
  </text>
</TEI>
