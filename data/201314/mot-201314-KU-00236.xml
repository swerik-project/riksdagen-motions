<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00236">
  <teiHeader>
    <fileDesc>
      <titleStmt>
        <title>Revision i kommunsektorn</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Revision i kommunsektorn</title>
          <idno type="rdwebb">H102K236</idno>
          <rs type="number">K236</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K236/text</ref>
          <ref type="dokument_url_html">http://data.riksdagen.se/dokument/H102K236</ref>
          <ref type="dokumentstatus_url_xml">http://data.riksdagen.se/dokumentstatus/H102K236</ref>
          <ref type="doc">http://data.riksdagen.se/fil/DB4B0E29-2AF6-4236-B422-B70FDE2130F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3voMxApkxQ8L1whCTC2WbU" type="signed"/>
        <correspContext corresp="i-3voMxApkxQ8L1whCTC2WbU">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Ej36tJ5M7L73jAbzMehGGb" type="numbering">
          <date when="2013-10-02"/>
        </correspAction>
        <correspAction xml:id="i-KfCV9CaidaTLKZiZDetzZf" type="submission">
          <date when="2013-10-01"/>
        </correspAction>
        <correspAction xml:id="i-JTDU7pmGyRCSEMQkK23KD" type="transfer">
          <date when="2013-10-01"/>
        </correspAction>
        <correspAction xml:id="i-My7A8RHiMdYNWFGrJQPJvm" type="assigned"/>
        <correspContext corresp="i-My7A8RHiMdYNWFGrJQPJvm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2sya3hCUGgoFZWdj5boYf2" type="motHeader"/>
      <div xml:id="i-JHkM8ERzCfajioBAbwmD7X" type="motBody">
        <div xml:id="i-3JzstZtgTGPvVFL5sut2XH" type="motProposal" subtype="förslag">
          <head xml:id="i-SEVZ6drWn35Tqq2N4Dofd3">
            Förslag till riksdagsbeslut
          </head>
          <list xml:id="i-WaetunLK7gYzHgYkLprj2F" style="ol">
            <item xml:id="i-G7jf8bT8iYiiqLtA1fqF8u">
              Riksdagen tillkännager för regeringen som sin mening vad som
              anförs i motionen om svagheterna med den kommunala revisionens
              självständighet.
            </item>
            <item xml:id="i-7DDFP9XT3uyAm5g5ojvJdj">
              Riksdagen tillkännager för regeringen som sin mening vad som
              anförs i motionen om behovet av en översyn av kommunallagen när
              det gäller uppföljning och revision.
            </item>
            <item xml:id="i-3KX2XwF6C1VoxSpVKpvwt4">
              Riksdagen tillkännager för regeringen som sin mening vad som
              anförs i motionen om behovet av inrättandet av självständiga regionala
              kommunrevisionsverk.
            </item>
          </list>
        </div>
        <div xml:id="i-VpexerSjtr3bScfk68LJwW" type="motContent">
          <head xml:id="i-AVcho8uiegzFzodjPUMQhv" type="h1">
            Bakgrund
          </head>
          <p xml:id="i-KRb6mBzWFAEAaFgiHrccFh">
            Sedan millennieskiftet har det blivit allt vanligare med avknoppning
            av offentlig verksamhet, särskilt efter valet 2006 ökade avknoppningarna
            märkbart och då företrädesvis i borgerligt styrda kommuner och
            landsting.
          </p>
          <p xml:id="i-At4mzegoTytjDhFvAbZmhm">
            Allmänheten har svårt att förstå hur daghem kan säljas till personalen
            för några hundra tusen kronor för att efter mindre än ett år säljas
            vidare för några miljoner. När tidningarna berättar att kommunen
            sålt verksamheter som värderats till 80 miljoner kronor för bara
            3,4 miljoner kronor till personalen så uppfattar många det som
            ren förskingring. Några fall har anmälts till Ekobrottsmyndigheten
            med rubriken grov trolöshet mot huvudman. Åklagaren ansåg dock
            att det inte går att styrka uppsåt och ingen ställs därmed till
            svars.
          </p>
          <p xml:id="i-TvdFhfdFVbkLJ58moawKH9">
            Korruption, mutor och svågerpolitik ventileras ibland i lokaltidningar
            exempelvis när ett företag får ett uppdrag på tveksam grund. Motala,
            Göteborg, Gävle, Falun och Solna är exempel på kommuner som har
            figurerat i sådana sammanhang, men mutor är svårt att bevisa.
          </p>
          <p xml:id="i-35Km1iVWTSVZ6rwMFEwDoq">
            Visst händer det att oegentligheter av liknande slag uppdagas
            i relationer mellan företag, men här är förmodligen mörkertalet
            stort. För den lille aktieägaren som inte får del av riktade bonusprogram
            och andra förmåner kan skillnaden mellan bonusar och mutor upplevas
            som hårfin. Det är trots det oftast när det offentliga utgör den
            ena parten som korruption förs på tal.
          </p>
          <p xml:id="i-M3wf2xM2absSJUoNasr1iB">
            Korruption handlar emellertid inte enbart om mutor utan om missbruk
            av förtroende, som Inga-Britt Ahlenius påpekar i en artikel i
            DN den 15 juli i år. När medborgare upplever en ojämlik behandling
            av tillståndsansökningar eller bygglov så utgör det grund för
            en bredare misstro. Att det är förtroendevalda kommunala revisorer
            som skall granska sina partikamraters sätt att utöva den makt
            de har ökar förmodligen inte tilltron till ojävig maktutövning.
            Frågan om den kommunala revisionen har behandlats av riksdagen
            ett flertal gånger. Regeringen har även föreslagit och riksdagen
            beslutat om vissa ändringar i formerna för hur de förtroendevalda
            revisorerna utses med mål att minska risken att en revisor reviderar
            sitt eget arbete. Trots att det normalt är oppositionens politiker
            som leder revisionsarbetet så missar granskningen allt för ofta
            brister i maktutövning och oklara motiv till beslut. Det är uppenbart
            att de åtgärder som vidtagits inte räcker. Det är förmodligen
            tid för en helt oberoende, eller åtminstone moderniserad, kommunal
            revision.
          </p>
          <head xml:id="i-9QbPujRWN2k1mWQigkhppd" type="h1">
            Motivering
          </head>
          <p xml:id="i-HqYfq5BzGCktm59UV5t1GG">
            Kommunsektorn är stor, den sysselsätter mer än en miljon anställda
            förutom att den driver över 2 000 olika företag och sektorn finansieras
            av ungefärligen en tredjedel av våra samlade inkomster. Bakgrundsteckningen
            till motionen kunde ha bestått av en lång lista med redogörelser
            över tvivelaktig ekonomisk hantering i kommunsektorn men för att
            inte göra framställningen för oöverskådlig avstår vi från det.
          </p>
          <p xml:id="i-8cMV7g9F2FyTXgBekkbGpJ">
            Kommunsektorn är dock en svåröverskådligt struktur som både ger
            tillstånd, reglerar, utför och kontrollerar vilket ofta, eller
            nästan i alla lägen, gör att kommunen sitter på flera stolar i
            en och samma händelsekedja. Återkommande skandaler visar att kontrollsystemen
            är undermåliga och att det måste finnas extern granskning i så
            komplexa organisationer som de som kommuner och landsting utgör.
          </p>
          <p xml:id="i-JerGMyqGADdNgTDY2BVeif">
            Att de förtroendevalda revisorerna har stöd av upphandlade revisionsfirmor
            för den ekonomiska granskningen räcker uppenbarligen inte. Kommunallagens
            offentlighetsprincip, meddelarfriheten och efterforskningsförbudet
            borde tillsammans bilda en trygg säkerhetsventil men är uppenbarligen
            inte tillräckligt. Vi menar inte att den reguljära revisionen
            ska behöva förlita sig på sådana mekanismer och så kallade whistleblowers,
            men noterar ändå det märkliga i att revisionen trots dessa ventiler
            inte fångar upp alla brister. Offentlig verksamhet, inklusive
            de helägda kommunala bolagen, är i verkligheten betydligt mer
            öppna och transparenta än något privat företag, ändå sker upprepade
            misstag, om det nu handlar om misstag.
          </p>
          <p xml:id="i-6FciReedUzz6onEQy5cp7P">
            Det kommunala självbestämmandet är heligt i alla partier. Vi
            glömmer då kanske att den självständigheten handlar om relationen
            till regeringen, inte till riksdagen. Riksdagen beslutar om de
            lagar kommunerna lyder under, även kommunallagen. Beslut i riksdagen
            om en stärkt kommunal revision borde inte uppfattas som ett ingrepp
            i det kommunala självbestämmandet utan tvärt om som ett stärkande
            av det kommunala självbestämmandet. Syftet är ju att säkerställa
            de demokratiskt fattade besluten i kommunen.
          </p>
          <p xml:id="i-RZ8qq9aH1XbL7aW9aybtS3">
            Det borde vara mycket enkelt för riksdagen att vid behandlingen
            av denna motion ta fram underlag som visar på brister i dagens
            kommunala revision. Exemplen de senaste tio åren borde vara så
            pass många att det inte kan finnas några svårigheter för riksdagen
            att konstatera att det finns brister i den nuvarande kommunala
            revisionens självständighet. Detta bör riksdagen därför kunna
            ge regeringen till känna som sin uppfattning.
          </p>
          <p xml:id="i-8mRv7e7xRLV46CJbcFnydB">
            Att stärka den demokratiska beslutsstrukturen och skydda den
            från förtroendeskador genom missbruk av den kommunala kompetensen
            kan förmodligen ske genom en utvecklad reglering av revisionen
            i kommunallagen. Riksdagen bör ge regeringen till känna som sin
            uppfattning att en utredning med detta syfte bör tillsättas.
          </p>
          <p xml:id="i-La9PWxKHpGmvy73VxGcSFz">
            En fråga som bör övervägas är om det inte vore lämpligt att genomföra
            en förändring i likhet med den som genomförts för att åstadkomma
            en mer självständig revision av regeringens arbete för riksdagens
            räkning. Ett förslag som debatterats är att inrätta regionala
            kommunrevisionsverk som har till uppgift att stödja sina kommuner
            och landsting med helt självständiga revisioner. Hur de förtroendevalda
            revisorernas roll skulle påverkas av en sådan reform måste självklart
            utredas. Erfarenheter av förändringarna i riksdagens revisionsarbete
            behöver inte resultera i att man rakt av kopierar. Riksdagen bör
            med utgångspunkt från det anförda ge regeringen till känna som
            sin uppfattning att regeringen bör komplettera uppdraget till
            den ovan föreslagna utredningen med uppgiften att även studera
            och komma med förslag på hur regionala kommunrevisionsverk skulle
            kunna införas.
          </p>
        </div>
        <div xml:id="i-27hGDdqqH8ZLaZSms4hUiY" type="signatureBlock">
          <list xml:id="i-5ixo1cZdd7CP5cjBbwfUeC">
            <item xml:id="i-NmqWx255fj7xi8FqFPE921" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
