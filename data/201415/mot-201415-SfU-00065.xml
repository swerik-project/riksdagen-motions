<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-00065">
  <teiHeader>
    <fileDesc>
      <titleStmt>
        <title>Pensionssystemet</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:65 av Wiwi-Anne Johansson m.fl. (V)</title>
          <idno type="rdwebb">H20265</idno>
          <rs type="number">65</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H20265/text</ref>
          <ref type="dokument_url_html">http://data.riksdagen.se/dokument/H20265</ref>
          <ref type="dokumentstatus_url_xml">http://data.riksdagen.se/dokumentstatus/H20265</ref>
          <ref type="docx">http://data.riksdagen.se/fil/CCBBF352-C706-4AFF-B654-CB2B02924A2A</ref>
          <ref type="pdf">http://data.riksdagen.se/fil/5D76A424-814E-41BF-9293-3769DC76D78C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NAJy2yUeBYa6SCyoqsPof" type="signed"/>
        <correspContext corresp="i-NAJy2yUeBYa6SCyoqsPof">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-B7JecC1nysgtNmX4FR8Xk7" type="submitted">
          <date when="2014-10-22"/>
          <time when="10:42:00"/>
        </correspAction>
        <correspAction xml:id="i-KcFjrjrTtTCyUTfJGERrV5" type="reviewed">
          <date when="2014-10-22"/>
          <time when="13:07:00"/>
        </correspAction>
        <correspAction xml:id="i-Ro5CSLY4JBAPjmdyFd5Y63" type="referred">
          <date when="2014-11-12"/>
        </correspAction>
        <correspAction xml:id="i-WAntyBwpJLpG9i5Dt1oFoA" type="assigned">
          <date when="2018-06-07"/>
          <time when="14:04:05"/>
        </correspAction>
        <correspContext corresp="i-WAntyBwpJLpG9i5Dt1oFoA">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-DBCjnwmNhqH4UABxdHRX7H" type="behandlas_i"/>
        <correspContext corresp="i-DBCjnwmNhqH4UABxdHRX7H">
          <ref type="uppgift">2014/15:SfU2</ref>
          <ref type="ref_dok_id">H201SfU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KDMsDL49SkmRYZMDNF8xhc" type="motHeader">
        <div xml:id="i-H8zLcLVdMuvEyczkoafvb9" type="motTitle">
          Motion till riksdagen 2014/15:65 av Wiwi-Anne Johansson m.fl.
          (V) Pensionssystemet
        </div>
      </div>
      <div xml:id="i-Q2WEksErLUz4JroatTiqKp" type="motBody">
        <div xml:id="i-XfR4CX4DB1ij2SE7uDyquT" type="motProposal" subtype="förslag">
          <head xml:id="i-Nn1kCY89reKt4gn3GmNpLT">
            1 Förslag till riksdagsbeslut
          </head>
          <list xml:id="i-QbjuBepbHSqaTuv9RQUfDQ" style="ol">
            <item xml:id="i-Bqom8pbACd5aq7rBSNQ36Y">
              Riksdagen tillkännager för regeringen som sin mening vad som
              anförs i motionen om att en parlamentarisk utredning bör tillsättas
              med uppdrag att skapa ett stabilt pensionssystem.
            </item>
          </list>
        </div>
        <div xml:id="i-RyHwSLAj5cXgb5VfJ9iUDu" type="motContent">
          <head xml:id="i-28VhFFrtdCvXHWLNs8tWhv" type="h1">
            2 Ett rättvist pensionssystem
          </head>
          <p xml:id="i-B7WYKfFHq6PsvU7BTzimPC">
            Ett stabilt och robust pensionssystem är av central betydelse
            för enskilda människor men också för samhället. Vårt gemensamma
            pensionssystem bör vara utformat så att det ger ekonomiska förutsättningar
            för ett värdigt liv när den aktiva arbetsperioden avslutas.
          </p>
          <p xml:id="i-Fz99epm7fnsRgcVEKZqja7">
            Vänsterpartiet menar att pensionen, i likhet med övriga socialförsäkringar,
            bör följa inkomstbortfallsprincipen. Tidigare beräkningar visade
            att en industriarbetare skulle få 62 procent av slutlönen i statlig
            pension, vilket bör tjäna som ett riktmärke. Pensionen bör även
            följa löneutvecklingen.
          </p>
          <p xml:id="i-P95c2VyJc42awBNrSsnsis">
            Pensionssystemet bör vara utformat så att det inte missgynnar
            dem som varit arbetslösa, fött barn, haft otrygga visstidsanställningar
            och varit sjuka. Det måste vara bakomliggande inkomster som ska
            ligga till grund för pensionens storlek och inte allt sämre ersättningar
            i andra trygghetssystem.
          </p>
          <p xml:id="i-QuznX7oUfaCPV7cEqvpb1n">
            Med längre medellivslängd behöver vi fler arbetade timmar för
            att inte pensionerna ska minska. Därför måste vi ha en politik
            för full sysselsättning, och rätten till heltid måste stärkas.
            Arbetsmiljön måste förbättras och anpassas. Övriga socialförsäkringssystem
            och sociala förmåner måste följa villkoren för pensionering, och
            det är inte rimligt att anta att alla har möjlighet att arbeta
            till sjuttiofemårsåldern. Så kommer verkligheten inte att se ut.
          </p>
          <p xml:id="i-A9K5s72C8HRsAs9S587Z1w">
            De stora förlorarna i det nuvarande pensionssystemet är LO-kollektivet.
            Enligt beräkningar från riksdagens utredningstjänst tycks kvinnor
            som grupp få ett allt bättre pensionsutfall i det nya systemet,
            men de är fortfarande missgynnade. Den som tvingas till arbetslöshet
            eller sjukskrivning under delar av sitt yrkesliv drabbas i det
            nuvarande systemet direkt genom sänkt pension. Arbetslöshet och
            sjukskrivning är vanligare bland LO-kollektivets medlemmar än
            bland andra grupper. Det är också vanligare att kvinnor arbetar
            deltid. Systemets syfte påstås vara att motivera arbetstagare
            att skaffa sig högre pension genom att arbeta längre. Men stora
            grupper arbetare som sliter ut kropp och själ till låga löner
            och som ofta dubbelarbetar orkar sällan arbeta ens till 65 år.
            Det gör att möjligheten för en metallarbetare eller en undersköterska
            att höja pensionen genom ytterligare år av förvärvsarbete förblir
            teoretisk och systemet cyniskt.
          </p>
          <p xml:id="i-L9SrHMDiPCczLtqrixVWRL">
            Vänsterpartiet vill ha ett pensionssystem utformat så att människor
            i god tid före pensionering kan förstå och räkna ut hur stor pensionen
            blir. Det är viktigt att vi gemensamt sprider de risker som kan
            uppstå även i ett nytt pensionssystem. Förvaltningen av pensionskapitalet
            måste ske effektivt och användas klokt för att stärka Sveriges
            samhällsbygge genom väl valda investeringar för framtiden. Pensionssystemet
            måste vara fullt finansierat via avgifter samt ha tillräckligt
            med fonderade medel för att klara ekonomiska kriser. Lösningar
            som är gynnsamma för breda grupper skapar ett sammanhållet och
            gott samhälle i stället för spänningar mellan dagens pensionärer
            och de som arbetar i dag men som blir morgondagens pensionärer.
          </p>
          <head xml:id="i-Wc4gM7fTUPmPnPjWY7DhUN" type="h1">
            3 Brister i nuvarande pensionssystem
          </head>
          <p xml:id="i-4dWRvLmdEQRmiMykbyxtLx">
            I dag betonas den enskildes egen risk för pensionskapitalet.
            Om pensionen minskar i storlek får människor skylla sig själva.
            Samhällets och folkvaldas ansvar har minskats till förmån för
            automatiska regleringar, privatiserat sparande och förvaltning.
          </p>
          <p xml:id="i-KrJDgou53QmW2X5CJ4YEay">
            ”Våra medlemmar litar inte på pensionssystemet”, menade LO:s
            ordförande när LO presenterade en rapport om pensionssystemet
            2011. Bakgrunden är att det som förespeglades när det nya systemet
            sjösattes inte stämmer med dagens verklighet. Den underfinansierade
            allmänna pensionen ger nu 49 procent av slutlön mot utlovade 62
            procent. Orkar man inte arbeta till 65 år blir pensionen ännu
            lägre. LO är, och var också från början, motståndare till det
            osäkra PPM-systemet. Det är ett system som gläder fondförvaltare
            men är dyrt och dåligt för pensionärerna. Under 2013 har LO publicerat
            ännu en rapport som ytterligare fördjupar analysen och kritiken
            av pensionssystemet.
          </p>
          <p xml:id="i-U5Yizg9CYvC1UhVhBXxBk5">
            En annan rapport, ”Pensionssystemet, blev det som tänkt?”, kom
            våren 2011 från de fem rikstäckande pensionärsorganisationerna
            PRO, SPF, SKPF, SPRF och RPG. De har nu alla fem dragit samma
            slutsats som LO när det gäller PPM – dyrt och dåligt för pensionärerna
            och det bör därför avskaffas. I en senare rapport vintern 2013,
            En modell för finansiering av pensionssystemet utan automatisk
            balansering, visar pensionärsorganisationerna hur AP-fonderna
            kan stärkas och hur PPM-avgiften kan överföras till inkomstpensionen.
            Det skulle stärka hela inkomstpensionssystemet. Då kan också den
            automatiska balanseringen, den s.k. bromsen, avskaffas.
          </p>
          <p xml:id="i-KQ9KwHP7NNgewYLcYrHgkL">
            LO:s liksom de fem pensionärsorganisationernas rapporter visar
            på fundamentala brister i pensionssystemet. En förnyad uppgång
            på börserna kommer inte att undanröja behovet av balansering i
            framtiden, inte ens om uppgången blir större än tidigare. Anledningen
            är att inkomsten till systemet inte är tillräcklig och den utvecklingen
            kommer inte att vända om inte något radikalt förändras. Att människor
            arbetar längre, att tidigt uttag av pension minskar i omfattning,
            att avgifterna höjs, att AP-fonderna tillförs mer pengar och att
            premiepensionssystemet avskaffas är exempel på sådana förändringar
            som ensamma eller i kombination kan göra pensionssystemet stabilt
            utan att urholka pensionerna.
          </p>
          <p xml:id="i-FEHf2P74wsgyp1PRwv6Wmv">
            Det borde vara en självklarhet att de som har byggt upp vår välfärd
            ska ha rätt till en ekonomiskt tryggad ålderdom. Så är det inte
            i dag. Verkligheten är sådan att pensionärer sedan mitten av 1990-talet
            förlorat runt 40 procent i ekonomisk standard jämfört med löntagare.
          </p>
          <head xml:id="i-UPaxrraQaXfj9rP9kXoYV1" type="h1">
            4 Sparande och investeringar
          </head>
          <p xml:id="i-6498UAGvPmjv978KVK2eHH">
            Den avgörande förutsättningen för att vi ska kunna klara de pensionskostnader
            som följer i framtiden är att vi kan upprätthålla en hög sysselsättning
            och en låg arbetslöshet. Detta förutsätter att Sverige är en ledande
            industrination med framgångsrika företag och en väl fungerande
            offentlig sektor.
          </p>
          <p xml:id="i-Gar12nBJYEhA9CJuQ5ScqY">
            Vänsterpartiet menar att AP-fonderna ska användas aktivt: att
            de ska investera i företag vars beslut har tydliga samhällsekonomiska
            konsekvenser och delta i beslutsfattandet med en helhetssyn samt
            ta ett långsiktigt ägaransvar som bryter den snäva vinstmaximering
            som präglar de enskilda ägarintressena. Ett starkt svenskt näringsliv
            förutsätter en aktiv och målmedveten näringspolitik. AP-fondsmedlen
            skulle i större utsträckning än i dag kunna användas för att möjliggöra
            en sådan näringspolitik.
          </p>
          <p xml:id="i-Uhg6cxgn65uriVE67D8ieS">
            Det finns i dag ett utbrett missnöje med de kortsiktiga avkastningskrav
            som styr mycket av investeringarna. Vänsterpartiets uppfattning
            är att AP-fondsmedlen inte bör utnyttjas i spekulativa syften,
            utan bör förvaltas utifrån långsiktiga samhällsekonomiska kriterier
            och på ett både socialt och ekologiskt hållbart vis. Självklart
            ska pensionärernas pengar tryggas, men det görs bäst genom att
            AP-fonderna tar ett långsiktigt ägaransvar. Vi utvecklar detta
            i motion 2014/15:V250, AP-fonderna.
          </p>
          <head xml:id="i-Ucmpayfs2r8zZuvRxi7esS" type="h1">
            5 Nödvändiga förändringar av pensionssystemet
          </head>
          <head xml:id="i-EHDQVVjJ2zHBsrW61VgG8X" type="h2">
            5.1 Avskaffa ”bromsen”
          </head>
          <p xml:id="i-VGs49UxWN1H4w7jnEMzyAt">
            Det är fel att påstå att den automatiska balanseringen från 2011
            och senare enbart beror på börsens utveckling. Sanningen är att
            pensionssystemet är felkonstruerat och att fortsatta neddragningar
            i form av successiva aktiveringar av den automatiska balanseringen,
            den s.k. bromsen, kommer att tvingas fram om inte pensionssystemet
            ses över från grunden. Uttalanden om hänsyn till pensionärernas
            behov saknar också på kort sikt täckning i de förslag om nya beräkningsgrunder
            som Pensionsgruppen kom överens om i mars 2014. Det är också osäkert
            vad förslagen om annan indexering av inkomstpensionen och balanstalets
            påverkan på pensionerna kommer att innebära på längre sikt.
          </p>
          <p xml:id="i-5SZ4Tr3SoRAzy4WkTD3rXD">
            För att komma bort från dagens osäkerhet för pensionärerna är
            det nödvändigt att ”bromsen” och den automatiska balanseringen
            avskaffas. Avskaffande av bromsen är viktigt inte enbart för principen
            om pensioners följsamhet gentemot förvärvsinkomster utan även
            för många pensionärers faktiska standard. Det kräver då att avgiftsuttaget
            är tillräckligt stort, att utgifterna är balanserade bl.a. med
            tanke på demografiska förändringar samt att systemet omfattas
            av verkliga buffertfonder. Beslut om detta bör fattas av riksdagen
            – och vi får därigenom en aktiv balansering. Då blir också det
            politiska ansvaret för pensionssystemet och äldres ekonomi tydligare.
          </p>
          <head xml:id="i-FzdWhZ79m5D1ZbJg9w8iGk" type="h2">
            5.2 Buffertfond är ingen buffert
          </head>
          <p xml:id="i-TsvwxiKGxjVXD1AQGy3ubd">
            Ett vida spritt missförstånd är att man förutsett att det skulle
            bli ett avgiftsunderskott när de stora pensionsgenerationerna
            går i pension och att vi har AP-fonderna för att möta dessa underskott.
            Det är sant att det var tänkt så men genom att föra över 250 miljarder
            kronor från AP-fonderna till statsbudgeten har AP-fonderna dränerats
            på kapital i stor omfattning och saknar nu det kapital som krävs.
            När balanstalet tilläts gå ner mot 1,0 redan innan de stora pensionärskullarna
            nått pensionsåldern upphävdes fondernas buffertfunktion. De blev
            i stället en del i själva grundbalansen. Varje extra påfrestning,
            som t.ex. stora pensionärskullar, måste alltså mötas genom andra
            förändringar som förstärker systemet. Det bör göras en ny värdering
            av hur stor framtidens buffert via AP-fonder behöver vara. En
            brist som även pensionärsorganisationerna har påpekat i sin rapport
            är att orealiserade förluster i AP-fonder direkt kan slå igenom
            i sänkta pensioner. AP-fonderna måste få tillräckliga resurser
            för att kunna svara mot sin ursprungliga uppgift.
          </p>
          <head xml:id="i-QT29Cvo5warTVo8afSGyR6" type="h2">
            5.3 PPM och dyr förvaltning
          </head>
          <p xml:id="i-Q4XCXkGAg5BBZtxFoStCHy">
            Premiepensionssystemet stämmer inte längre med vad som sades
            vara syftet 1994. Då talades om en begränsad valfrihet, intresset
            av säkerhet skulle dominera och en garanterad minimiavkastning
            skulle införas. En sådan ordning skulle ge en riskutjämning. En
            garanterad avkastning skulle också ge en realistisk utgångspunkt
            för prognoser över hur stora dessa pensioner skulle kunna förväntas
            bli. Systemet har nu i stället blivit ett helt främmande inslag
            i det offentliga pensionssystemet där vi alla kan spekulera bort
            en del av vår pension. Premiepensionen har gått back sedan den
            infördes och dess värde sjönk år 2008 med 34,5 procent, allt medan
            de förvaltande kapitalinstituten har tjänat miljarder. Våra farhågor
            från 1994 har dessvärre besannats. Pensionärernas pengar ska inte
            spekuleras bort.
          </p>
          <p xml:id="i-FTsV5tn6aWvkTeFp9NhJWw">
            Som en följd av riksdagens beslut med anledning av propositionen
            Ändringar i premiepensionssystemet (prop. 2009/10:44) lades Premiesparfonden
            ned. I denna fond placerades pengarna för dem som hade avstått
            från att välja och det var en global aktiefond med medelrisknivå.
            I stället har det införts fonder där risknivån bestäms av spararens
            ålder och yngre personer har därför högst risk. Dock har risknivån
            höjts för de flesta åldersgrupper. Dessa fonder ingår dessutom
            bland de fonder som går att välja aktivt till skillnad från Premiesparfonden.
          </p>
          <p xml:id="i-BWE345qP9U1zUaq5VYisGX">
            Andelen som numera gör ett aktivt val i PPM-systemet är endast
            1,5 procent. Det visar att systemet saknar legitimitet. Syftet
            att avskaffa Premiesparfonden var ett försök att få fler att välja.
            Genom att höja risken skulle man kunna tvinga sparare, som ville
            sänka risken, att göra ett aktivt val.
          </p>
          <p xml:id="i-6ZnuHEe4mwfZ3FfG1JoXum">
            Förvaltning av pensionskapitalet dränerar pensionerna. Detta
            gäller i synnerhet PPM-systemet. Införandet av PPM-systemet är
            en av de största privatiseringarna som genomförts i Sverige någonsin.
          </p>
          <p xml:id="i-7ggxtRSD4jLrvqXTrvxr72">
            Opinionen mot systemet har växt under senare år. Kritik har framförts
            bl.a. mot de miljardvinster som fondförvaltarna gör på sina avgifter,
            att det är omöjligt att göra ett informerat och rationellt val
            bland de ca 800 fonderna samt att avkastningen skiljer sig så
            stort mellan olika fonder. Kritiken har nått fram till Pensionsgruppen,
            som initierade den översyn av PPM-systemet som kom i slutet av
            maj 2013. Översynen bekräftar i princip den kritik som finns,
            men föreslår enbart smärre förändringar i systemet.
          </p>
          <p xml:id="i-AdmuKGV1uHnbEAzxP46qh7">
            Pensionskapitalet ska användas för att bygga Sverige starkt och
            trygga framtidens pensioner. De höga förvaltningskostnaderna för
            fondförvaltningen måste därför stoppas.
          </p>
          <p xml:id="i-C9dLYuUWgffHcnzkfpt4CX">
            Omfattningen av pensionssystemets åtaganden är så stor att diskussionen
            om de framtida pensionerna måste inkludera alla grupper i samhället.
            Vi kan räkna med att ha gott om resurser de närmaste tio åren
            då antalet aktiva fortsatt kommer att vara stort jämfört med antalet
            pensionärer. Det är därför angeläget att spara och göra vettiga
            investeringar nu för att skapa bättre förutsättningar för framtidens
            stora grupper av pensionärer. Både höjda avgifter till inkomstpensionssystemet
            och höjda skatter måste vara en del i en framtidsdiskussion.
          </p>
          <head xml:id="i-B67n3xJRTmA74ajqmfwogr" type="h3">
            5.3.1 Avskaffa avsättningarna till PPM
          </head>
          <p xml:id="i-PLCh3wDUGBij4iBDHpmmpa">
            Att pensionssystemet bygger på orealistiska förväntningar på
            aktiemarknaden blir allt tydligare. Genom finanskrisen med fallande
            börser minskade AP-fondernas värde för några år sedan med svindlande
            belopp. AP-fonderna måste få tillräckliga resurser för att kunna
            svara mot sin ursprungliga uppgift. Att dränera AP-fonderna ytterligare
            är uteslutet. I stället bör behovet av att tillföra medel, t.ex.
            genom höjda avgifter, utredas. Ett komplement till att föra mer
            pengar till AP-fonderna vore att avskaffa de framtida avsättningarna
            till PPM och låta både de avgifterna och motsvarande pensionsförmåner
            hanteras inom inkomstpensionssystemet. PPM-systemet ger otrygghet
            och kostar oerhörda summor i förvaltningsavgifter.
          </p>
          <p xml:id="i-mzUtViGrPVZxyjt9XLPFh">
            Hade avgiften på 2,5 procent tillförts inkomstpensionssystemet
            redan från början hade minskningen av pensionerna de senaste åren
            kunnat undvikas. Det skapar stora spänningar i samhället när inkomstutvecklingen
            mellan förvärvsarbetande och pensionärer går åt olika håll. Avgiften
            till premiepensionssystemet bör därför tillföras inkomstpensionssystemet.
          </p>
          <head xml:id="i-KrEajpuNqXYQUjvHSNoiy4" type="h1">
            6 Parlamentarisk översyn
          </head>
          <p xml:id="i-2pKksarFhivetVQjP7KqUJ">
            Vi kan konstatera att dagens pensionssystem inte höll för den
            första finansiella krisen eller de svackor i konjunkturen som
            har följt på den. Vi kommer med stor säkerhet att uppleva fler
            finansiella kriser i framtiden och det är nödvändigt att göra
            en parlamentarisk översyn av det system som visat sig vara mycket
            instabilt. Pensionssystemet måste bli stabilt och förutsägbart.
            Pensionerna ska följa löntagarnas löneutveckling i stället för
            börsutvecklingen. Pensionssystemet ska garantera att även de som
            har tunga och slitsamma arbeten får en anständig pension och att
            kvinnor inte missgynnas.
          </p>
          <p xml:id="i-9Y2pEyRirsLDAjRDsU5GaC">
            Pensionsfrågorna är dessutom undantagna från de normala demokratiska
            beslutsvägarna. Ansvaret för att förvalta pensionssystemet har
            regeringen lämnat över till Pensionsgruppen, som består av representanter
            från de partier som stod bakom pensionsuppgörelsen: Socialdemokraterna
            och de borgerliga partierna. Det innebär att de förtroendevalda
            i riksdagen och de partier som inte deltog i uppgörelsen har svårt
            att få någon insyn i själva pensionssystemet och kunna påverka
            det, t.ex. genom förslag till förändringar som behöver genomföras.
            Det innebär också att någon offentlig debatt om pensionssystemet
            inte förekommer, eftersom partierna i Pensionsgruppen sällan ger
            sig in i någon debatt eller tar egna initiativ till att diskutera
            pensionssystemet.
          </p>
          <p xml:id="i-Tk1j2gZ2Qd3dtx2GgUjYnj">
            En parlamentarisk utredning bör tillsättas med uppdrag att skapa
            ett stabilt pensionssystem i enlighet med vad som anförts i motionen.
            Detta bör riksdagen som sin mening ge regeringen till känna.
          </p>
        </div>
        <div xml:id="i-2wPXBZjLLaqhMtU1r1Umcz" type="signatureBlock">
          <list xml:id="i-DDL4JmSPYwjfTsvsA9xUqf">
            <item xml:id="i-9ku5MqKC7SUy42SPWtMNU5" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-TFP1BKfv3PayMtWgEZmn7w" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-C7AAEHWdTtPk1HYj4Tsh7m" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-PpgkvugaKJZWEF4Yaa97y4" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-F3n6EVpyRWxbhEd9fZpEg" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-7acF97WKZR9QNVLKC79ADH" who="i-7r5EMv9VstEFKe8CzeUCH5" type="signature">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
