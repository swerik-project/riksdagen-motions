<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-KrU-00404">
  <teiHeader>
    <fileDesc>
      <titleStmt>
        <title>om idrottspolitiken</title>
        <author corresp="r-0 i-WCrN5vpCNm6z9SvfXfby4e">av Alf Svensson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om idrottspolitiken</title>
          <idno type="rdwebb">GB02Kr404</idno>
          <rs type="number">Kr404</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GB02Kr404/text</ref>
          <ref type="dokument_url_html">http://data.riksdagen.se/dokument/GB02Kr404</ref>
          <ref type="dokumentstatus_url_xml">http://data.riksdagen.se/dokumentstatus/GB02Kr404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NrVC5q968tKBP7fhUEK6rw" type="signed"/>
        <correspContext corresp="i-NrVC5q968tKBP7fhUEK6rw">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="submission" xml:id="i-4KBwSzvZjupSxyCtFhmGyF">
          <date when="1988-01-26"/>
        </correspAction>
        <correspAction type="dismissal" xml:id="i-TQcwvaBRfSNJND1aGEsZqm">
          <date when="1988-02-01"/>
        </correspAction>
        <correspAction type="referral" xml:id="i-NNy53tiETRHdVZ16nYLhc">
          <date when="1988-02-02"/>
        </correspAction>
        <correspAction type="assigned" xml:id="i-C2aTFyLaYTPWvnJajri4PP">
          <date when="2014-11-19"/>
          <time when="16:03:55"/>
        </correspAction>
        <correspContext corresp="i-C2aTFyLaYTPWvnJajri4PP">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_kr_404/mot_198788_kr_404-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1987/88:Kr404
          </p>
          <p>
            av Alf Svensson (c) om idrottspolitiken
          </p>
          <p>
            Ett samhälle utan idrottsliv skulle bli gråare och tristare.
            Idrottens svaghet och styrka, dess bekymmer och glädjeämmnen har
            blivit en nästan allas angelägenhet och intresse.
          </p>
          <p>
            Dr Olle Halldén
          </p>
          <p>
            Inledning
          </p>
          <p>
            Idrott i alla dess olika former spelar en viktig roll i många
            människors liv. Många utövar idrott aktivt, ännu fler får en rikare
            fritid genom att som åskådare intressera sig för idrottens värld.
            Idrottsrörelsen bidrar i allra högsta grad till ett rikare socialt
            liv, meningsfulla aktiviteter och en god folkhälsa. Idrottsrörelsen
            har ca 2,5 miljoner medlemmar inom ca 40 000 lokalföreningar.
            Samhällsutvecklingen har lett till att många beslut i folkvalda
            organ är styrande för idrottsrörelsen och enskilda människors
            idrottsutövande. Från kristdemokratiskt håll anser vi att idrottsrörelsen
            skall ha samhällets stöd men vara självständig i förhållande till
            stat, kommun och näringsliv. Under 1900-talet har fritiden ökat
            kraftigt bl.a. genom att arbetstiden förkortats och att nya tekniker
            utvecklats. Människor har fått mer tid att disponera efter eget
            intresse och läggning. Folkrörelserna spelar en mycket viktig
            roll för att kanalisera engagemang och skapa gemenskapskänsla
            inom en förening, en stadsdel, en ort eller ett land. Idrottsrörelsen
            har under generationer tillfört samhället oersättliga värden.
            Många unga människor har inom idrottsrörelsen fostrats till ansvarskännande,
            solidariska medborgare och ett gott kamratskap. De mer än 400
            000 ideellt arbetande ledarna gör ett arbete och en insats som
            för samhället som helhet är ovärderlig.
          </p>
          <p>
            Idrott iskolan
          </p>
          <p>
            Idrotten spelar en viktig fostrande roll för många barn och ungdomar.
            I idrottens värld finns vissa givna regler som måste följas —
            sanktioner följer omedelbart på brott — vilket ofta är positivt
            och lärorikt. Ungdomsidrotten förebygger och motverkar missbruk
            av alkohol och andra droger och sparar på så sätt årligen mycket
            stora belopp åt samhället. I skolans undervisning skall friluftsliv
            och idrottsutövande ingå som en naturlig del. Undervisning- ens
            mål skall vara att skapa intresse för regelbunden motion och skapa
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-002.pdf"/>
          <p>
            medvetenhet om kostnens betydelse för välbefinnande. Den fysiska
            träning- en skall vara anpassad efter den enskilda elevens förutsättningar.
            Ungdoms- idrott, typ Mjölkkannan, Piggelin och Nordiska skoljoggen,
            ger tillfälle att pröva på många idrotter utan krav på stora prestationer.
            Skolidrotten ger även möjlighet att tillvarata ledarämnen och
            ge dem en lämplig utbildning vilket är viktigt för nyrekryteringen
            av ungdomar och utvecklingen av idrotten. När det gäller barn-
            och ungdomsidrott är det av största vikt att föreningar och enskilda
            idrottsledare beaktar riskerna med en alltför tidigt specialiserad
            träning i tidiga år. Spontana idrottsaktiviteter måste få gott
            om utrymme i barns och ungdomars liv. Antalet idrottsgymnasier
            bör byggas ut allteftersom intresset ökar. Lovande idrottsutövare
            ges där en chans att utvecklas idrottsmässigt utan att försumma
            studierna.
          </p>
          <p>
            Breddidrott
          </p>
          <p>
            Alla människor som vill ska ha möjlighet att delta i idrottandet.
            Breddidrot- ten som mer betonar kamratskap och vikten av att vårda
            sin hälsa än de faktiska idrottsprestationerna lever i ett ömsesidigt
            beroendeförhållande med elitidrotten. Elitidrotten bygger på de
            många människornas idrotts- och motionsaktiviteter och den är
            för många motionärer och friskvårdare en inspirationskälla. För
            att svensk idrott även i framtiden skall kunna fostra idrottsutövare
            på toppnivå fordras alltså satsningar på de många människor- nas
            idrottande. Breddidrotten bidrar till människors välbefinnande
            och minskar riskerna för sjukdom. Denna friskvård spar årligen
            mycket stora summor för svensk sjukvård och hindrar mycket lidande.
          </p>
          <p>
            Elitidrott
          </p>
          <p>
            För att stimulera breddidrott är det nödvändigt att elitidrotten
            får rimliga verksamhetsvillkor. Elitidrottsutövarna fungerar i
            dag som inspiratörer och förebilder. Det är därför viktigt att
            de enskilda utövarna tillförsäkras goda ekonomiska villkor, det
            är beklagligt om svenska idrottsutövare ”tvingas” flytta utomlands
            med hänvisning till att det svenska skattesystemet slår hårt mot
            deras inkomster. Elitidrottsutövarnas inkomster kan under några
            få år vara mycket höga men efter den aktiva idrottskarriären blir
            inkomsterna ofta betydligt lägre, inte minst p. g. a. att många
            idrottsmän avstått från utbild- ning för att utvecklas idrottsmässigt.
            Kds förordar att en form av skattefria idrottsfondkonton skapas.
            På dessa konton ska idrottsutövare, efter pröv- ning i varje enskilt
            fall, kunna fondera en del av inkomster från idrottsverk- samheten.
            Beskattningen skulle då ske när pengarna tas ut för konsumtion.
          </p>
          <p>
            Handikappidrott
          </p>
          <p>
            Rätten till goda och lika möjligheter till idrottsutövande är
            grundläggande för kds idrottssyn. Idrottsarenorna måste vara tillgängliga
            för personer med funktionsnedsättning. Idrottsarenorna måste handikappanpassas
            så att de möjliggör för handikappade att utöva idrott och även
            delta som åskådare.
          </p>
          <p>
            Mot. 1987/88 Kr404
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-003.pdf"/>
          <p>
            Ekonomiskt har handikappidrotten svårigheter genom små biljettintäkter
            och svårigheter att få sponsorer från näringslivet. Vidare är
            ofta kostnaderna väldigt höga för den enskilda indrottsutövaren
            som behöver särskilda hjälpmedel för sin idrottsverksamhet. Svårigheter
            finns även med att få fram ledsagare till träning och tävling
            samt transporter till och från träning och tävling. På handikappidrottens
            område krävs ökade statliga satsningar. Sveriges radio och television
            bör också ta sitt ansvar för att spegla de handikappades idrottsprestationer
            som i dag ofta görs i det tysta. Sverige bör också i internationella
            sammanhang ansöka om att få arrangera tävlingar för att öka intresset
            och bilda opinion för större satsningar på idrottsutövare med
            funktionsnedsättningar. Sverige kan också via forskning bidra
            till utveckling och vidareutveckling av teknik som gör det möjligt
            för handikappade att utöva nya idrottsgrenar.
          </p>
          <p>
            Kvinnoidrott
          </p>
          <p>
            Kvinnoidrotten tilldrar sig i dag ett betydligt mindre intresse
            än motsvarande idrott för män. Detta gäller såväl i massmedierna
            som rent allmänt. Kvinnoidrotten behöver en starkare ställning
            bl. a. vad gäller träningstider och tillgänglighet till befintliga
            anläggningar. Fler kvinnor kan och bör aktiveras inom idrottsrörelsen
            och därför är rekryteringen av kvinnliga idrottsledare av största
            betydelse för idrottens framtida utveckling. Massmedierna, inte
            minst radio och TV, har ett oavvisligt ansvar när det gäller att
            spegla kvinnoidrotten. Genom en bra redovisning av de idrottspres-
            tationer som kvinnor utför kan intresset för idrotten öka genom
            att framför allt unga flickor får kvinnliga idrottsutövare att
            identifiera sig med och inspireras av.
          </p>
          <p>
            Idrottsforskning
          </p>
          <p>
            Av budgetpropositionen framgår att regeringen velat råda bot
            på den i ett internationellt perspektiv eftersatta högre utbildningen
            och forskningen. Ambitionen är god och många för idrottsrörelsen
            angelägna frågor behand- las och tillfredsställande förslag till
            lösningar redovisas. Bl. a. föreslås fyra nya professurer. Regeringen
            har inte i sitt förslag tillmötesgått önskemålen om en särskild
            idrottshögskola med inriktning på högre idrottsledarutbildning
            och forskning inom för idrotten relevanta ämnesområden. I stället
            föreslås att ett centrum för idrottsforskning inrättas i Stockholm.
            Kds instämmer i regeringens förslag som kan ses som ett steg på
            vägen mot en idrottens högskola.
          </p>
          <p>
            Internationellt idrottssamarbete
          </p>
          <p>
            Sverige bör sträva efter ett väl utbyggt internationellt idrottsutbyte
            både för ledare och aktiva på bredd- och elitnivå. Genom kulturella
            och idrottsliga kontakter kan förståelse och kunskap om andra
            folk och kulturer öka, till gagn för avspänning och samförstånd.
          </p>
          <p>
            Mot. 1987/88 Kr404
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-004.pdf"/>
          <p>
            När det gäller de olympiska spelen bör Sverige verka för att
            de permanent förläggs till en och samma ort eller land. Spelen
            har allteftersom de vuxit och kraven på idrottsanläggningarnas
            kvalitet ökat, kommit att medföra enorma kostnader för arrangörsländerna.
            Spelen har nu under en mycket lång tid också varit utsatta för
            bojkotter av politiska skäl. Detta talar för att de olympiska
            sommarspelen bör permanent förläggas till ursprungsstaden Aten
            i Grekland.
          </p>
          <p>
            Idrottens ekonomi
          </p>
          <p>
            Idrottsrörelsen arbetar i dag i mycket hård konkurrens med ett
            alltmer kommersialiserat utbud av fritidsaktiviteter. Idrottsrörelsen
            måste i detta läge tillförsäkras resurser för sin verksamhet.
            Samhället litar i stor utsträck- ning på att idrottsrörelsen i
            framtiden skall kunna bidra till samhällsutveck- lingen på samma
            sätt som tidigare trots att dess ekonomi relativt sett har försämrats.
            Idrottsrörelsen tvingas i allt större utsträckning ägna tid och
            kraft åt att finansiera sig själv genom bingohallar, lotterier,
            marknader etc. Detta tar självfallet tid och kraft från idrottsrörelsens
            egentliga uppgifter. Under senare år har staten, inte minst via
            de under 1986 introducerade s. k. Trisslotterna tagit en allt
            större del av spelmarknaden. Kds förordar, i likhet med vad 1987
            års lotteriutredning föreslagit, att staten skall låta idrottsrörel-
            sen överta någon av de starkt vinstgivande spelformerna som samhället
            i dag är huvudman för, eller att staten skall avstå en avsevärt
            större del av sina intäkter på spel, tips och lotterier till idrottsrörelsen.
            Vidare bör folkrörelser- na få tillåtelse att anordna lotterier
            och bingospel med penningvinster.
          </p>
          <p>
            Föreningsdrivna anläggningar
          </p>
          <p>
            Många av de vanligaste idrotterna bedrivs på och i anläggningar
            som är mycket dyra att bygga och driva. Kommunerna har gjort goda
            insatser för idrottsrörelsen genom att ikläda sig stora delar
            av kostnaderna för dessa. I många fall kan driften av befintliga
            anläggningar överlåtas till idrottsföre- ningar. Detta kan sänka
            kostnader och öka ansvarstagandet.
          </p>
          <p>
            Sociala avgifter
          </p>
          <p>
            Beslutet att belägga idrottsutövares ekonomiska ersättning med
            sociala avgifter innebär ett mycket stort problem som hotar idrottsföreningars
            ekonomi. Staten har i annat sammanhang ansett det så angeläget
            att stimulera en specifik utveckling så att man frångått principen
            om en lika avgift för det sociala skyddet. Det bör enligt kds
            förmenande finns möjlighet att, på samma sätt som sociala avgifterna
            sänkts i glesbygd, sänka eller helt befria idrottsklubbarna från
            de sociala avgifterna. Det är under inga omständigheter försvarbart
            att de sociala avgifterna omöjliggör för idrottsrö- relsen att
            bedriva verksamheter som är positiva för barn och ungdom. Det
            är inte svårförståeligt att idrottsföreningar hamnat i en mycket
            svår situation då deras kostnader ökat kraftigt på grund av att
            de sociala avgifterna tas ut efter domen i det s.k. Benny Westblom-domen.
            Kds anser att reglerna för de
          </p>
          <p>
            Mot. 1987/88 Kr404
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-005.pdf"/>
          <p>
            sociala avgifterna skall förändras så att idrottsrörelsen inte
            drabbas av orimliga kostnader. Detta får dock inte leda till att
            det sociala trygghetssyste- met för idrottsutövare urholkas. Den
            lämpliga lösningen på denna för idrottsrörelsen väsentliga fråga
            är ett system som innebär att sociala avgifter skall erläggas
            för idrottsutövare som erhåller en ersättning som överstiger två
            basbelopp (för närvarande 51600 kr.) Genom detta tillförsäkras
            idrottsutö- vare som har en väsentlig ersättning från idrottsföreningen
            sin sociala trygghet. För utövare med en ersättning som understiger
            två basbelopp befrias föreningen från skyldigheten att betala
            sociala avgifter.
          </p>
          <p>
            Folkrörelse-TV
          </p>
          <p>
            Inom etermedierna råder, förutom när det gäller närradion i folkrörelseregi,
            en monopolsituation. Detta medför en begränsning av opinionsspektrat
            när det gäller svenskspråkiga program, och ett gyllene tillfälle
            för utlandsbasera- de satellitkanaler att breda ut sig i den svenska
            etern. Detta medför i sin tur konkurrensnackdelar för svenska
            företag, alternativt ett utflöde av pengar för köp av reklamtid
            i satellitsändningar. Kds förordar fri rätt till etablering av
            rikssända TV-sändningar för icke-kommersiella folkrörelser, däribland
            då idrottsrörelsen. En ny kanal med möjlighet till reklamfinansiering
            föreslås vid sidan om de licensfinan- sierade Kanal 1 och TV 2.
            Reklamen bör stå i relation till sändningstiden och ske i fasta
            förhandsannonserade block. En sådan folkrörelse-TV ger en chans
            för idrottsrörelsen att kraftigt öka antalet sända sportprogram
            i TV, också idrotter av mer udda slag än de gängse redovisade
            i den statliga TV-kanalen. Reklamintäkterna skall av folkrörelserna
            användas för att finansiera sändningar och ett eventuellt överskott
            kan folkrörelserna disponera för den egna verksamheten. Frågan
            om en folkrörelseägd television utvecklas närmare i en separat
            motion.
          </p>
          <p>
            Sponsring
          </p>
          <p>
            Den största finansiären av idrottsrörelsen är i dag näringslivet.
            Stödet till idrotten riktas både till elitidrotten och till småklubbar
            som ägnar sig åt motions- och breddidrott. Kds ser positivt på
            näringslivets stöd till idrotten även om det finns vissa risker,
            nämligen om sponsringen eller sponsorn skulle övergå från att
            vara stödjande till att vara styrande. Vidare kommer sponsring
            aldrig att kunna ge något ordentligt ekonomiskt tillskott för
            de idrotter som upplevs som mindre massmedialt intressanta. Grunden
            för idrottsrörelsens ekonomi måste vara egna insatser och samhällets
            stöd.
          </p>
          <p>
            Bidragsgivning
          </p>
          <p>
            I sin anslagsframställan för budgetåret 1988/89 äskade Riksidrottsförbundet
            ett sammanlagt anslag om 297,7 milj. kr. Regeringens budgetförslag
            innehåller ett anslagsförslag av 256 milj. kr. Förslaget innebär
            en ökning av anslaget med ca 22 milj. kr., vilket vid ett första
            påseende kan tyckas vara en väsentlig uppskrivning av föregående
            års anslag. Dock är några milj. kr. reserverade för extra kostnader
            i samband med deltagande i sommar-OS i
          </p>
          <p>
            Mot. 1987/88 Kr404
          </p>
          <p>
            10
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-006.pdf"/>
          <p>
            Söul. Kds anser att anslagsnivån ligger på allt för låg nivå
            med tanke på att inga andra finansieringsalternativ öppnas för
            idrottsrörelsen. Kds anser att stödet till idrotten framledes
            skall öka genom att medel anslås från den statliga spelverksamheten,
            enligt ovan. Samhällets stöd till idrottsrörelsen utgår i huvudsak
            via kommunerna. Stödets målsättning bör vara att stimulera dvs.
            ge resurser och möjligheter till idrottens utövande. Stödet bör
            således inriktas på investeringar i idrottsan- läggningar och
            på bidrag till ungdomsverksamhet och ledarutbildning. Reglerna
            för det ekonomiska stödet skall vara enkla, rättvisa och inriktade
            på en obyråkratisk hantering. En viktig form av bidrag till föreningslivet
            är s.k. föreningsservice. Där kan föreningar till självkostnadspris
            få hjälp med t.ex. tryckning av medlemsblad eller kostnadsfritt
            få låna bl. a. teknisk utrustning som under- lättar föreningsarbetet.
            Det lokala aktivitetsstödet, som är det viktigaste och mest rättvisa
            systemet för stöd till idrottsföreningarna, måste bibehållas och
            förstärkas. Budgetens förslag om ett extra stöd för ungdomar i
            åldern 15—19 år, en ålder då många lämnar föreningslivet, är ett
            förslag som understöds av kds.
          </p>
          <p>
            Doping
          </p>
          <p>
            Doping har blivit ett allt större problem inom idrotten. Även
            om antalet konstaterade fall är relativt begränsat krävs det att
            idrotten tar itu med fenomenet bl.a. genom en förebyggande information
            och intensifierade tester både vid träning och tävling. Fusk via
            doping är oacceptabelt framför allt mot bakgrund av de extremt
            stora medicinska riskerna. Svensk idrottsrö- relse bör nationellt
            och även i internationella sammanhang verka för kraftfulla sanktioner
            mot idrottsmän som nyttjar otillåtna preparat.
          </p>
          <p>
            Försök i krisort
          </p>
          <p>
            För att ta till vara och för att dokumentera idrottens stora
            fostrande och förebyggande möjligheter vill kds att en vetenskaplig
            försöksverksamhet skall inledas i någon ort som drabbats av arbetslöshet
            och ekonomiska bekymmer. Under perioder av långvarig arbetslöshet
            kan framför allt ungdomar lätt förlora tron på sig själva och
            samhället. Idrottsrörelsen kan självfallet inte ersätta nödvändiga
            ansträngningar för att ge alla som förlorat sina arbeten nya och
            meningsfulla sådana. Men det skulle vara utomordent- ligt intressant
            att i en sådan ort tillförsäkra idrottsrörelsen rikliga resurser
            för att göra en massiv insats för ungdomen. Försöket ska på ett
            vetenskapligt sätt utvärderas och följas upp för att dra slutsatser
            som kan tillämpas även på andra orter och i andra sammanhang.
          </p>
          <p>
            Mot. 1987/88 Kr404
          </p>
          <p>
            11
          </p>
          <pb facs="riksdagen-motions-pdf/data/198788/mot_198788_kr_404/mot_198788_kr_404-007.pdf"/>
          <p>
            Hemställan Mot. 1987/88
          </p>
          <p>
            Mot bakgrund av ovanstående hemställs Kr404
          </p>
          <p>
            [att riksdagen hos regeringen begär förslag till skattefria idrotts-
            fondkonton i enlighet med motionens förslag,'] [att riksdagen
            som sin mening ger regeringen till känna vad i motionen anförts
            om att idrottsrörelsen skall befrias från sociala avgifter för
            ersättningar upp till två basbelopp och i övrigt befrias från
            sociala avgifter,”] 1. att riksdagen som sin mening ger regeringen
            till känna vad i motionen anförts om att medel från statens spelverksamhet
            skall överföras till idrottsrörelsen, 2. att riksdagen som sin
            mening ger regeringen till känna vad i motionen anförts om satsningar
            till förmån för handikappidrotten, 3. att riksdagen som sin mening
            ger regeringen till känna vad i motionen anförts om internationellt
            idrottssamarbete, 4, att riksdagen hos regeringen begär förslag
            till en försöksverksam- het med en massiv stödinsats till idrottsrörelsen
            och andra ideella organisationer i en krisdrabbad ort.
          </p>
          <p>
            Stockholm den 18 januari 1988
          </p>
          <p>
            Alf Svensson (c)
          </p>
          <p>
            11987/88:Sk341 ? 1987/88:Sf246
          </p>
        </div>
      </div>
    </body>
  </text>
</TEI>
