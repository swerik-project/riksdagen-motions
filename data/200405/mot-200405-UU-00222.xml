<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00222">
  <teiHeader>
    <fileDesc>
      <titleStmt>
        <title>Svensk säkerhetspolitik i europeiskt perspektiv</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk säkerhetspolitik i europeiskt perspektiv</title>
          <idno type="rdwebb">GS02U222</idno>
          <rs type="number">U222</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U222/text</ref>
          <ref type="dokument_url_html">http://data.riksdagen.se/dokument/GS02U222</ref>
          <ref type="dokumentstatus_url_xml">http://data.riksdagen.se/dokumentstatus/GS02U222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NiRhfcaKSznbhLQeFXJj17" type="signed"/>
        <correspContext corresp="i-NiRhfcaKSznbhLQeFXJj17">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-pJJ4vaDjJNhyTmuokvbbS" type="referral">
          <date when="2004-10-14"/>
        </correspAction>
        <correspAction xml:id="i-5KGgWv4bSpRjHZM6tV2nXG" type="dismissal">
          <date when="2004-10-14"/>
        </correspAction>
        <correspAction xml:id="i-BQyBU4anh1MYq4h4UYLkrY" type="submission">
          <date when="2004-10-05"/>
        </correspAction>
        <correspAction xml:id="i-S4iN9LbyxH5Wb1YkLD7SMb" type="assigned"/>
        <correspContext corresp="i-S4iN9LbyxH5Wb1YkLD7SMb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_222/mot_200405_U_222-0001.pdf"/>
      <div xml:id="i-LYct4z2UJNYheD6RLnWa9Y" type="motHeader">
        <div xml:id="i-FyGroA8fY6nYsxTsKUE69A" type="motTitle"/>
        <div xml:id="i-WYYeRJqJb3CBAfNZNiB5HG" type="motSubmissionInfo"/>
      </div>
      <div xml:id="i-VZKR3A6jgo4WWtraXcrxTE" type="motBody">
        <div xml:id="i-6EZa9tesW5uabVBfyjEu4e">
          <p xml:id="i-GpLgppVWmBSzKNcJpGJdVm">
            2004/05 mnr: U222 pnr: m1351
          </p>
          <p xml:id="i-Q6nnQ8o6m1sZgp9CU37n7j">
            Motion till riksdagen 2004/05:U222
          </p>
          <p xml:id="i-RqckxuCfFG8Pf9SvU7nPTC">
            av Sten Tolgfors (m)
          </p>
          <p xml:id="i-KBuwWBBAWTyiqwDxPR3pSM">
            Svensk säkerhetspolitik i europeiskt perspektiv
          </p>
          <p xml:id="i-Rxz4ykxnCGExAneXf6ft5o">
            1 Förslag till riksdagsbeslut
          </p>
          <p xml:id="i-NtqGPUv8GtQCqnJ7kbnpKo">
            1. Riksdagen tillkännager för regeringen som sin mening vad i
            motionen anförs om att Sveriges skall vara med i den europeiska
            säkerhetsordningens alla delar. 2. Riksdagen tillkännager för
            regeringen som sin mening vad i motionen anförs om att ambitionen
            för Europapolitiken måste vara att Sverige skall kunna göra mer
            för att bidra till stabilitet och krishantering i Europa. 3. Riksdagen
            tillkännager för regeringen som sin mening vad i motionen anförs
            om EU som verktyg för det breda säkerhetsbegreppet. 4. Riksdagen
            tillkännager för regeringen som sin mening vad i motionen anförs
            om vikten av Natos strukturer för EU:s möjligheter att agera i
            fredsbevarande operationer. 5. Riksdagen tillkännager för regeringen
            som sin mening vad i motionen anförs om att Nato är den organisation
            som också fortsättningsvis bör svara för säkerhetspolitikens kärna,
            den militära förmågan och de ömsesidiga försvarsförpliktelserna.
            6. Riksdagen tillkännager för regeringen som sin mening vad i
            motionen anförs om neutralitetspolitiken. 7. Riksdagen tillkännager
            för regeringen som sin mening vad i motionen anförs om svenskt
            Natomedlemskap.
          </p>
          <p xml:id="i-67nozY4KVPtsDCQJYmFBmo">
            2 Motivering
          </p>
          <p xml:id="i-HDw4sQVCF2iWRGezjnyd5g">
            Det är beklagligt att det Sverige som inte minst på grund av
            sitt geografiska läge haft den stora lyckan att klara sig undan
            krig och förtryck inte tillmäter det europeiska samarbetet större
            betydelse. Det finns en isolationism byggd på en tro att den svenska
            välfärden skulle vara unik och dessutom oberoende av omvärlden.
            I själva verket har Sveriges välfärd alltid byggt på och förutsatt
            djup integration med omvärlden.
          </p>
          <pb facs="riksdagen-motions-pdf/data/200405/mot_200405_U_222/mot_200405_U_222-0002.pdf"/>
          <p xml:id="i-MWDuLM914t412aba8taCrN">
            2004/05:U222
          </p>
          <p xml:id="i-EzN86442hxTsHfECcGL4eg">
            I Sverige präglas fortfarande Europadebatten av ett ja- respektive
            nejperspektiv. I stället borde debatten handla om hur Sverige
            kan bidra till Europas utveckling och hur samarbetet kan förbättras.
          </p>
          <p xml:id="i-XPjKNMrW8kTxbdQMhBVbAh">
            3 Ett nytt Europa är här
          </p>
          <p xml:id="i-3qxJbcmsMcqxf8CtE7XAiK">
            Estland, som till för bara drygt tio år sedan var en ofrivillig
            del av det kommunistiska Sovjetunionen, är nu mer delaktigt i
            Europas gemensamma angelägenheter än Sverige. Estland är fullvärdig
            medlem i EU. Landet är också med i den västliga försvars- och
            säkerhetspolitiska alliansen, Nato. Nio andra tidigare förtryckta
            länder tog i maj 2004 tillsammans med Estland steget in i EU.
            EU är en europeisk gemenskap med 450 miljoner människor, frivilligt
            och demokratiskt byggd i övertygelse om samarbetets vikt för ländernas
            framtid. Denna utvidgning är i sig något fantastiskt och är resultatet
            av ett decenniums mycket målmedvetna arbete. De nya EU-medlemmarnas
            väg till medlemskap har vandrats ända sedan frigörelsen från kommunismen.
            Estland, Lettland, Litauen och Polen har på lite drygt ett decennium
            gått från att vara förtryckta, föråldrade planekonomier till att
            bli fria och demokratiska marknadsekonomier. Framför allt har
            kandidatländerna gjort ett lika genomgripande som beundransvärt
            reformarbete. Men EU har spelat en mycket betydande roll i denna
            deras omvandling, både politiskt och ekonomiskt. EU har bistått
            med förmedlemskapsstöd i betydande omfattning. Det gemensamma
            EU- regelverket har fungerat som ett recept att följa hur man
            bygger fria, demokratiska och marknadsekonomiska samhällen. Länderna
            sökte stabilitet och trygghet i EU och Nato. Nu är man där, som
            fullvärdiga medlemmar. Euron kommer därför att användas i Helsingfors,
            Tallinn, Riga, Vilnius, Warszawa och Berlin — men inte i Stockholm,
            Örebro eller Lindesberg. Ester, letter, litauer, polacker och
            tyskar kommer att sitta med vid sammanträdesborden — men inte
            svenskar. Tydligare kan inte det svenska utanförskapet uttryckas.
            Under tioårsperioden sedan frigörelsen har Sverige talat för de
            baltiska staternas röst i internationella organisationer, som
            EU. Nu ändras bilden. De baltiska staterna kommer att delta fullt
            ut i två centrala delar av det europeiska och internationella
            samarbetet, där Sverige står vid sidan av. I framtiden får företrädare
            för Sverige resa till Tallinn för att framföra våra synpunkter
            på europeisk utveckling och hoppas att länderna lyssnar.
          </p>
          <pb facs="riksdagen-motions-pdf/data/200405/mot_200405_U_222/mot_200405_U_222-0003.pdf"/>
          <p xml:id="i-MZehBAMocdJutPHNrzXsW8">
            4 Ett säkrare Europa
          </p>
          <p xml:id="i-3ER2mcxQGPYsygVR4p9BL4">
            Det ligger i Sveriges intresse att vara med i den alleuropeiska
            säkerhetsordningens alla delar. EU är den alleuropeiska säkerhetsordningens
            politiska, ekonomiska och säkerhetspolitiska kärna. EU kan i och
            med Amsterdamfördraget fatta beslut om och därtill utföra fredsuppgifter.
            EU är också en värdegemenskap. Där ingår «demokratiska, marknadsekonomiska
            länder, som visar respekt för mänskliga fri- och rättigheter.
            Nato är den organisation som svarar för den militära förmågan
            och ömsesidiga försvarsförpliktelser. Utgångspunkten för diskussionen
            om det europeiska fredsarbetet måste vara — vad kan Europa göra
            mer för att skapa stabilitet i närområdet, och hantera kriser.
            Utgångspunkten för diskussionen om Sveriges roll i detta fredsarbete
            måste vara — hur kan Sverige göra mer för att bidra till stabilitet
            och krishantering i närområdet.
          </p>
          <p xml:id="i-5W9owMXqJGrgkW7FWCeHfm">
            5 EU — det breda säkerhetsbegreppet
          </p>
          <p xml:id="i-VNmGW7atZfXvfRv3NSpr8T">
            EU har starkt bidragit till Västeuropas nu drygt 50-åriga fred.
            Jag tänker naturligtvis på utvecklingen av relationerna mellan
            Frankrike och Tyskland, men lika mycket på hur de tidigare diktaturerna
            Spanien, Portugal och Grekland under tidigt 80-tal leddes mot
            demokrati och EU-medlemskap. Den ekonomiska och politiska integrationen
            är det mest lyckade fredsskapande projektet hittills i historien.
            Det ömsesidiga beroendet gör inte bara krig otänkbart, utan också
            omöjligt. Det kan heller inte brytas ensidigt av den starke, såsom
            lösligare former av samarbete. EU har genom sin ekonomiska styrka
            och storlek möjlighet att stimulera länder att uppträda ansvarsfullt.
            EU är en unik aktör för freden därför att samarbetet omfattar
            det vida säkerhetsbegreppets alla delar — om än på olika sätt
            och olika djup. EU hanteras ekonomisk integration, politiskt samarbete,
            mänskliga rättigheter, samarbete mot brott och terrorism, säkerhetspolitiskt
            samarbete och beslut om Petersbergsuppgifter — som inkluderar
            humanitära insatser, fredsbevarande insatser, insatser med stridskrafter
            vid krishantering och fredsskapande åtgärder i närområdet. Denna
            helhet är en utomordentligt god grund för säkerhetsskapande arbete.
            Endast ömsesidiga försvarsförpliktelser faller idag utanför EU
            och hanteras av Nato.
          </p>
          <p xml:id="i-2aL2GkWNSzrGrN15nZb7TL">
            2004/05:U222
          </p>
          <pb facs="riksdagen-motions-pdf/data/200405/mot_200405_U_222/mot_200405_U_222-0004.pdf"/>
          <p xml:id="i-XWjQxunce3SUdpRsN3M1on">
            2004/05:U222
          </p>
          <p xml:id="i-FxUxni3MziCnCUq8g7J4x4">
            6 Ett nytt Nato
          </p>
          <p xml:id="i-UNrsYQAqxwfZF5hWAnEv6u">
            Nato har efter det kalla kriget förändrat sin roll. Kvar finns
            den militära säkerhetens kärna, med ömsesidiga = försvarsförpliktelser
            mellan medlemsländerna. Därtill har kommit en allt viktigare politisk
            och säkerhetspolitisk roll för Nato. Utan Nato saknar Europa strukturer
            för att agera i fredsbevarande operationer av större dignitet
            och som krävs för att utföra många av de uppdrag som man ser behov
            av i framtiden. Såväl FN som EU behöver låna kapacitet av Nato
            för att kunna genomföra större operationer. Utan Nato saknar Europa
            också ett förpliktande samarbete för stabilitet och fred. Nato
            — inte EU — svarar för och bör fortsätta att svara för säkerhetens
            kärna, den militära förmågan och försvarsförpliktelserna. Nato
            är nytt också i den meningen att organisationen utökas. Polen,
            Ungern och Tjeckien var med i den första utvidgningen, som i en
            andra fas kommit att omfatta också våra grannar de baltiska staterna.
            De har lättare orienterat sig i den nya situationen än många svenska
            politiker, vars säkerhetspolitiska grundsyn präglas av tillbakablick.
          </p>
          <p xml:id="i-LcEPTChMg41bvtgZoP9Ph8">
            7 Sverige hämmas av historien
          </p>
          <p xml:id="i-SgHyTTkxvGbtgVcVanZZjt">
            I en tid då säkerhet byggs via samarbete hämmas den säkerhetspolitiska
            debatten av missuppfattningar av Sveriges historia. Neutralitetspolitiken
            tjänade Sverige väl under många år, men Sverige var aldrig neutralt
            i den meningen som den officiella bilden gav intryck av. Neutralitetspolitiken
            var i själva verket högst realpolitisk och fick först under senare
            år en moralisk överbyggnad. Att det löpande förekommit underliggande
            och hemlighållet samarbete och kontakter mellan Sverige och USA
            har inte minst genom neutralitetskommissionens arbete efterhand
            klargjorts allt tydligare. Det gäller både underrättelsesidan
            och anpassning av olika system, t.ex. inom flyget. Problemet ligger
            i årtiondens förnekande av detta samarbete från officiellt håll.
            Den så kallade Neutralitetskommissionen gjorde tre större konstateranden
            om perioden fram till 1969: Rikets ledning ansåg då att Sverige
            var utsatt för kontinuerligt och allvarligt hot. Statsminister
            Erlander delade personligen denna uppfattning. Regeringen ansåg
            vidare att Sverige inte kunde stå emot en stormaktangripare. Därför
            vidtogs de åtgärder som var nödvändiga för att klara landets försvar,
            bl.a. i form av samarbete med USA. Enligt den så kallade kålsuparteorin
            stod Sverige neutralt mellan två parter, som delade lika på skulden
            för spänningen i Europa. Vår syn var värderingsfri, åsiktslös
            om de båda konkurrerande systemen.
          </p>
          <pb facs="riksdagen-motions-pdf/data/200405/mot_200405_U_222/mot_200405_U_222-0005.pdf"/>
          <p xml:id="i-TFFpHtcXsrhXxSoFbKnyCf">
            Ansvaret för det kalla kriget kan naturligtvis inte delas lika
            mellan öst och väst. Sovjetunionen var en diktatur, baserad på
            kommunismen med miljoner liv på sitt samvete. Väst umgicks inte
            med planer på att invadera demokratiska grannländer, vilket Sovjetunionen
            och Warszawapakten gjorde. Det förnekades under det kalla kriget
            att Sovjetunionen var Sveriges egentliga fiende, trots att alla
            visste motsatsen. I själva verket hamnade Sverige fel i ett moralisk
            ställningstagande mellan rätt och fel, mellan demokrati och diktatur,
            mellan respekt och förakt för mänskliga rättigheter och mellan
            anpasslighet eller protest mot ockupation av våra baltiska grannländer.
            Brott mot mänskliga rättigheter accepterades vara = ”interna angelägenheter”,
            trots att människors rättigheter är universella och knappast kan
            vara annat än lika för alla oavsett var man bor. Folken i Central-
            och Östeuropa stöddes knappast genom en neutralitetspolitik som
            gick långt utöver vad den militära alliansfriheten eller formella
            neutraliteten skulle kräva.
          </p>
          <p xml:id="i-NnUvoA8fU8ENKCN9wxoscT">
            8 Säkerhetspolitiskt vägval
          </p>
          <p xml:id="i-PzWgphHYQVQLNJcYqiaLCk">
            Det gamla neutralitetsbegreppet avskaffades våren 1992. Därmed
            försvann den automatiska neutraliteten vid krig i närområdet.
            I stället formulerades i bred enighet en militär alliansfrihet
            syftande till möjligheten för Sverige att stå neutralt i händelse
            av krig i närområdet. I dag är Sverige kort och gott militärt
            alliansfritt. Det är knappast möjligt att se en enda situation
            där neutralitet skulle kännas rimlig, naturlig eller ens möjlig
            i närområdet. Som EU-medlem kan Sverige aldrig stå neutralt om
            ett annat EU-land attackeras. Den militära alliansfriheten är
            ett medel i svensk säkerhetspolitik, den är inte ett mål. I varje
            tid måste Sverige välja den väg som bäst gynnar vår säkerhetspolitiska
            situation och bidrar till stabilitet i vår del av världen. Idag
            är det uppenbart att Sverige halkar efter och hamnar utanför när
            det nya Europa formas. Runt Östersjön kommer Sverige och Ryssland
            ensamma att stå utanför euron. Ryssland har närmare och mer formaliserade
            kontakter och band med Nato än vad Sverige har. Estland, Lettland,
            Litauen, Polen, Tyskland är liksom Danmark och Norge Natoländer.
            Argumenten mot ett svenskt Nato-medlemskap har bortfallit. Från
            början ställde vi oss vid sidan av Nato av hänsyn till Finlands
            relationer till Sovjetunionen. På senare år var hänsynen till
            de baltiska staternas situation av stor betydelse. Sverige skulle
            inte gå med i Nato före dessa länder, eftersom detta kunde tolkas
            exkluderande.
          </p>
          <p xml:id="i-4DQQjtVxd21emRLAdDgvPZ">
            Svenska soldater verkar sedan ett antal år löpande tillsammans
            med Natoländers trupper eller under Natoledning i fredsbevarande
            operationer. Vi är liksom Europa i Övrigt beroende av Natos strukturer
            för att det
          </p>
          <p xml:id="i-VroTHmBEYhznuFH9tqVdy">
            2004/05:U222
          </p>
          <pb facs="riksdagen-motions-pdf/data/200405/mot_200405_U_222/mot_200405_U_222-0006.pdf"/>
          <p xml:id="i-9CF2dGNJriHHEQ4UuPesPF">
            2004/05:U222
          </p>
          <p xml:id="i-CUXp1VtRodYbB59w7gtwh2">
            fredsbevarande arbetet alls skall vara möjligt att utföra. Ytterst
            garanteras Europas säkerhet nu, som alltid, av USA. Svenskt Nato-medlemskap
            har gått från att vara en fråga om säkerhet för Sverige, till
            att vara en fråga om solidaritet med övriga Europa och om ansvarstagande
            för den europeiska freden. Ett svenskt Nato-medlemskap är naturligt
            — nu.
          </p>
          <p xml:id="i-WBhuNJ7bTgfDV1Rv4FUcoh" type="date">
            Stockholm den 27 september 2004
          </p>
          <div xml:id="i-HLkCSN9BWFLaf4EECcEXs6" type="signatureBlock">
            <p xml:id="i-4DA458UspjLvYin57KY95d" who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
