<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_43/mot_200506_MJ_43-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ43 pnr: kd175
          </p>
          <p>
            Motion till riksdagen 2005/06:MJ43
          </p>
          <p>
            av Johnny Gylling (kd) med anledning av prop. 2005/06:197
          </p>
          <p>
            Skärpta djurskyddskrav för minkuppfödning
          </p>
          <p>
            Förslag till riksdagsbeslut
          </p>
          <p>
            Riksdagen avslår proposition 2005/06:197.
          </p>
          <p>
            Motivering
          </p>
          <p>
            För landsbygdens överlevnad och utveckling är det av största
            vikt att lantbruksnäringarna ges goda förutsättningar och stabila
            näringsvillkor. I Blekinge finns en gren av dessa näringar som
            är särskilt utsatt och också angrips med illegala metoder. Jag
            avser här den näring som bedriver uppfödning av pälsdjur och som
            är av stor betydelse för näringslivet på landsbygden. Statsmakterna
            måste nu tydligt visa att de tror på en utvecklingsmöjlighet för
            denna näringsgren och samtidigt markera att rättsstaten omfattar
            också dessa näringsidkare. Går propositionen igenom i alla dess
            delar riskerar det att bli dödsstöten för hela näringen, en förlust
            inte bara för näringen i sig utan också för djurskyddet. God djurhållning
            är givetvis en förutsättning för att man skall bedriva verksamhet
            med djur inblandade. Om så inte sker skall branschorganisationer,
            myndigheter och/eller konsumenter ingripa. Pälsdjuren skall precis
            som andra djur inom denna sektor behandlas på ett djurhållningsmässigt
            etiskt riktigt sätt. Detta är också utgångspunkten för farmarna.
            Det är därför också viktigt att den forskning som bedrivs vad
            gäller djuromsorg noggrant följs upp av branschorganisationen
            och de enskilda företagarna, detta för att djuren skall må bra
            och trivas, vilket också är en förutsättning för att pälsen som
            sådan skall nå bra kvalitet. Men att införa nya bestämmelser och
            regleringar som inte bevisat är nödvändiga för minkarnas välmående
            kan inte vara riktigt. Propositionen föreslår att minkarna ska
            ha tillgång till vatten att simma i trots att det inte är vetenskapligt
            vedertaget att det är en nödvändighet för att minkarna ska kunna
            må bra och uppvisa naturligt beteende. En sådan bestämmelse riskerar
          </p>
          <pb facs="riksdagen-motions-pdf/data/200506/mot_200506_MJ_43/mot_200506_MJ_43-0002.pdf"/>
          <p>
            2005/06:MJ43
          </p>
          <p>
            att bli dödsstöten för hela minknäringen och därmed förflytta
            all produktion ill andra länder där djurskyddslagarna är helt
            andra än de svenska. För en sak är säker, en nedlagd svensk minkproduktion
            kommer inte att leda till minskad
          </p>
          <p>
            cc.
          </p>
          <p>
            efterfrågan på päls, däremot kommer efterfrågan att tillgodoses
            genom produktion i andra länder. En lag om tillgång till vatten
            att simma i skulle alltså dels leda till färre jobb, dels till
            ett sämre djurskydd. Om lagen går igenom blir den rent kontraproduktiv.
            Lagrådet har varit kritiskt till propositionens innehåll och påtalar
            den uppenbara risken att minknäringen kommer att drabbas hårt
            om den röstas igenom i riksdagen. Lagrådet påtalar också att särskilda
            bestämmelser för minkar bör föras in i djurskyddsförordningen
            (1988:539) precis som bestämmelser kring exempelvis farmning av
            räv. Det behövs enligt Lagrådet alltså ingen särskild lag för
            just hållande av mink. Lagrådet anser också att kravet på vatten
            att simma i inte är rimligt eftersom det bland
          </p>
          <p>
            remissinstanserna finns vitt olika åsikter om det bör vara nödvändigt
            eller inte. Lagrådet kritiserar också den korta övergångsperiod
            som förslås i propositionen. Avslutningsvis är det rimligt att
            regler som tillgodoser djuretiska kriterier finns också för minkuppfödare.
            Men politiker kan inte bortse från den internationaliserade värld
            vi lever i. Går lagen igenom blir den enda effekten att produktionen
            flyttas utomlands med stora konsekvenser för en hel näring, ett
            helt län och för djurskyddet. Propositionen bör därför avslås.
          </p>
          <p>
            Stockholm den 6 april 2006 Johnny Gylling (kd)
          </p>
        </div>
      </div>
    </body>
  </text>
</TEI>
