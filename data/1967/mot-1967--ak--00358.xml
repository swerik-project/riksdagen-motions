<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00358">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__358/mot_1967__ak__358-001.pdf"/>
      <fw xml:id="i-7k4hVEHzoA6dp99ymC3wDu">
        12 Motioner i Andra kammaren, nr 358 år 1967
      </fw>
      <div xml:id="i-9JtV5EnvU12B3zZDkecs7t" type="motHeader">
        <div xml:id="i-EfBvZSaDV6zBvBuRbgFqky" type="motTitle"/>
        <div xml:id="i-GzUyU2d6dt2YShNKEu58De" type="motSubmissionInfo"/>
      </div>
      <div xml:id="i-K29Ni7qy36CwUmw7YSq3rY" type="motBody">
        <div xml:id="i-PkJSGSoZJN6QWz78Ex17rX">
          <p xml:id="i-RTpEXTuN5SuT5TQFmwXcES">
            Nr 358
          </p>
          <p xml:id="i-Xe2zK6hGL2SvDbZbUvuTaZ">
            Av herr förste vice talmannen von Friesen m. fl., angående den
          </p>
          <p xml:id="i-4SbYxasEQDxE4A3dpnYqBN">
            framtida vården av alkoholskadade. (Lika lydande med motion nr
            276 i Första kammaren)
          </p>
          <p xml:id="i-581b5at2ZUrT6zGS3BT89d">
            1956 års nykterhetsvårdsutredning som avlämnade sitt betänkande
            år 1961 (SOU 61:58) har icke i nämnvärd utsträckning lett till
            åtgärder från statsmakternas sida. Socialministern har uppdragit
            åt kanslirådet Ossian Larnstedt (1964 års nykterhetsvårdsundersökning)
            att företaga en under- sökning av det nuvarande anstaltsklientelets
            sammansättning samt tänk- bara vårdformer, varefter man förutsatt
            att Kungl. Maj:t skulle taga ställ- ning till en framtida vårdorganisation.
            Det väntas att den nämnda enmans- utredningen skall framlägga
            resultatet av undersökningen under innevaran- de år. När det gäller
            den öppna alkoholistvården innehöll nykterhetsvårdsutred- ningens
            förslag åtskilliga beaktansvärda synpunkter och anknöt i väsent-
            liga delar till vad mentalsjukvårdsdelegationen tidigare skisserat.
            Beträf- fande den slutna vården föreföll man vilja i stort sett
            — med vissa modifi- kationer — behålla en anstaltsorganisation
            av gängse typ. Under de senaste åren har utvecklingen gått i riktning
            mot en mera medi- cinskt betonad vård. En upprustning av de nuvarande
            anstalterna — både för frivillig intagning och sådan sluten vård
            där ett tvångsomhändertagande sker — har otvivelaktigt ägt rum.
            Samtidigt har i allt större utsträckning såväl de psykiatriska
            lasarettsklinikerna som den slutna mentalsjukvården omhändertagit
            alkoholskadade människor. På sina håll har vissa intern- medicinska
            lasarettsavdelningar vårdat såväl akut alkoholförgiftade som även
            sådana sjuka med uttalade somatiska skador (leverförändringar,
            nerv- inflammationer, matsmältningsrubbningar m.m.) vilka i huvudsak
            är be- tingade av stor alkoholkonsumtion. Storstäderna har inrättat
            polikliniker med möjligheter även till kortare tids inläggning,
            och de betraktas som medi- cinska vårdinstitutioner. De mycket
            betydelsefulla länkorganisationerna, som framträtt under de senaste
            två decennierna, har på ett mycket värdefullt sätt kompletterat
            sitt omhändertagande med medicinsk vård. Såväl internationellt
            som i vårt eget land har den gamla tvistefrågan huruvida alkoholismen
            är en sjukdom alltmera förlorat i betydelse. Det starka beroendet
            av alkoholen som karaktäriserar alkoholisterna gör att
          </p>
          <pb facs="riksdagen-motions-pdf/data/1967/mot_1967__ak__358/mot_1967__ak__358-002.pdf"/>
          <fw xml:id="i-NuxSx1ATrAKpkEEqppc9Lf">
            Motioner i Andra kammaren, nr 358 år 1967 13
          </fw>
          <p xml:id="i-7iwFMHfLDuu1GEXeAWp2Sj">
            alkoholismen med säkerhet kan betraktas som en sjukdom eller
            i varje fall som symtom på sjukdom, låt vara en sjukdom med starka
            sociala kom- plikationer. Liksom numera sker vid många sjukdomar
            måste man här kanske mer än eljest beakta de sociala synpunkterna
            och de sociala skade- verkningarna. Man kan även när det gäller
            svåra missbrukare ifrågasätta om det inte också här rör sig om
            en bakomliggande missanpassning, som måste bli föremål för en
            adekvat människovårdande verksamhet, en åter- anpassning med hjälp
            av medicinsk och psykologisk sakkunskap som till sin natur är
            sådan att den verkligen positivt kan mottagas av dem det gäller.
            Vi måste ha klart för oss att vård endast med framgång kan med-
            delas dem som åtminstone har någon insikt om vad den betyder för
            dem själva. All medicinsk vård, all psykoterapi, liksom miljöterapi,
            har som oundgänglig förutsättning att god kontakt kan åstadkommas
            mellan vårdar- na och de vårdade. En förmyndarskapsattityd, som
            tidigare tyvärr före- kommit, gör det inte möjligt att nå goda
            behandlingsresultat. Samtidigt måste man också ha klart för sig
            att det alltid kommer att finnas ett klientel som aldrig kan bibringas
            denna insikt och som måste mot sin vilja omhändertagas därför
            att de sociala skadeverkningarna inte rimligen kan tolereras.
            En bred förutsättningslös utredning synes nu nödvändig för att
            klargöra vilken vård och vilken vårdorganisation som i dagens
            samhälle ter sig mest ändamålsenlig. Denna utredning bör ha stark
            parlamentarisk förankring med tillgång till den medicinska och
            psykologiska expertis som numera finns tillgänglig. Härtill kommer,
            att den sakkunskap som finns i många länkorganisationer hittills
            inte utnyttjats av samhället i tillräcklig utsträck- ning. Minst
            en företrädare för länkrörelsen bör ingå i en kommande ut- redning.
            En väsentlig förutsättning för en ny vårdorganisation är det för
            fortsatt utredning vilande förslaget om en sammanslagning av socialstyrelsen
            och medicinalstyrelsen. En byrå i det nya vårdorganet bör inrättas
            som statligt centrum för den framtida vården. Frågan om de kommunala
            nykterhets- nämndernas verksamhet bör också underkastas en allsidig
            och förutsätt- ningslös prövning, och det bör starkt ifrågasättas
            om den formella — låt vara nu uppmjukade — anmälningsplikten av
            läkare bör bibehållas. Nyk- terhetsnämnderna, som betytt en del
            även för den medicinska vården, mötes tyvärr alltjämt av klienternas
            misstro då man vet vilken avgörande roll de spelar för tvångsintagning.
            Många sjuka vågar inte söka läkarvård av rädsla för anmälningar
            till nämnderna. Väl är det sant att våra personella resurser alltjämt
            är bristfälliga när det gäller upprättande av en fullgod vårdorganisation.
            Det bör dock icke hindra att en målsättning från statsmakternas
            sida uppställes som svarar mot vad en god människovård kräver
            i ett högt utvecklat samhälle. Statens
          </p>
          <pb facs="riksdagen-motions-pdf/data/1967/mot_1967__ak__358/mot_1967__ak__358-003.pdf"/>
          <fw xml:id="i-7MnsAHM8ZcAhhjRBbp5rTS">
            14 Motioner i Andra kammaren, nr 358 år 1967
          </fw>
          <p xml:id="i-8rgMhw2grwBGfUr4mLdtrh">
            inkomster på alkoholförtäringen är så betydande att man har rätt
            att kräva att en icke obetydlig del avsättes till adekvat vård
            av alla dem som skadas av den numera fria försäljningen av alkoholhaltiga
            drycker. Självfallet måste stor vikt tillmätas de förebyggande
            åtgärderna, men det räcker inte. Den med välståndets stegring
            ökade alkoholkonsumtionen leder till att vårdproblemen blir betydande
            under svåröverskådlig tid framåt. Med stöd av vad här anförts
            yrkar vi, att riksdagen i skrivelse till Kungl. Maj:t begär en
            utred- ning om den framtida vården av alkoholskadade med beak-
            tande av de i motionen framförda synpunkterna.
          </p>
          <p xml:id="i-8m414wJah4u4o3VnzN5Ly1">
            Stockholm den 25 januari 1967
          </p>
          <p xml:id="i-N6ZU6SynUgzJfsUpts7zAz">
            Bertil von Friesen (fp)
          </p>
          <p xml:id="i-Gy5dcwyKw6gFZVwLuECCNe">
            Arne Lindberg (cp) Bengt Börjesson (cp) Einar Rimmerfors (fp)
            i Falköping
          </p>
        </div>
      </div>
    </body>
  </text>
</TEI>
