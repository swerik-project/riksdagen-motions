<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00205">
  <teiHeader>
    <fileDesc>
      <titleStmt>
        <title>Arktis</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arktis</title>
          <idno type="rdwebb">H002U205</idno>
          <rs type="number">U205</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U205/text</ref>
          <ref type="dokument_url_html">http://data.riksdagen.se/dokument/H002U205</ref>
          <ref type="dokumentstatus_url_xml">http://data.riksdagen.se/dokumentstatus/H002U205</ref>
          <ref type="doc">http://data.riksdagen.se/fil/479EED7E-A006-42B2-8153-AF56799F531D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NcuPPX11jMFJCU7nP9K9C6" type="signed"/>
        <correspContext corresp="i-NcuPPX11jMFJCU7nP9K9C6">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="numbering" xml:id="i-BhpCWa9nsEAKUJDmGFJojb">
          <date when="2012-09-28"/>
        </correspAction>
        <correspAction type="submission" xml:id="i-S3UHaYSFx2jDmQNjkq6Dhd">
          <date when="2012-09-21"/>
        </correspAction>
        <correspAction type="transfer" xml:id="i-P8qMzpBQCGbHDokJrzKcvx">
          <date when="2012-09-21"/>
        </correspAction>
        <correspAction type="assigned" xml:id="i-Jai2CSuZ2BHq5rjJ8FeAvp"/>
        <correspContext corresp="i-Jai2CSuZ2BHq5rjJ8FeAvp">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-U2kuhS1jqkUGnSvGFnVjR">
          <head xml:id="i-EXsZvvDxKHt5pdkRagaHLx">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Klimatförändringar 3
            </item>
            <item>
              5 Naturtillgångar 4
            </item>
            <item>
              6 Militarisering av Arktis 5
            </item>
          </list>
        </div>
        <div type="motProposal" subtype="förslag">
          <head xml:id="i-NVG2GjtC5Yi52W3hc8TtfX">
            2 Förslag till riksdagsbeslut
          </head>
          <list style="ol">
            <item xml:id="i-NTeYFVUxtXNCUczNK4vpEg">
              Riksdagen tillkännager för regeringen som sin mening vad som
              anförs i motionen om att Sverige ska verka för en konvention för
              Arktis som förbjuder exploatering av regionens olje- och gastillgångar
              under de kommande 100 åren.
            </item>
            <item xml:id="i-WYEotwW2Ke3gYwR1tRxajA">
              Riksdagen tillkännager för regeringen som sin mening vad som
              anförs i motionen om att Sverige ska agera för ett moratorium
              för olje- och gasutvinning i Arktis.
            </item>
            <item xml:id="i-GWurf1AUzcUNT7P4Q5BqL9">
              Riksdagen tillkännager för regeringen som sin mening vad som
              anförs i motionen om att Sverige bör verka för att USA undertecknar
              och ratificerar FN:s havsrättskonvention.
            </item>
            <item xml:id="i-4VkG9U2CgJbABFCCYyK2jr">
              Riksdagen tillkännager för regeringen som sin mening vad som
              anförs i motionen om att Nato inte ska tillåtas öva eller testa
              vapensystem inom Sveriges territorium. 1
            </item>
            <item xml:id="i-HXLu87FhAhgxWGMNAggGfQ">
              Riksdagen tillkännager för regeringen som sin mening vad som
              anförs i motionen om att Sverige ska ta initiativ till en konvention
              för Arktis som innebär en demilitarisering av regionen.
            </item>
            <item xml:id="i-8kcWyxQw2zPuxyU7JF6hjZ">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till en zon
              fri från massförstörelsevapen i Arktis.
            </item>
          </list>
          <p xml:id="i-3xHTSJYS954uHJkXrpcPAv">
            1 Yrkande 4 hänvisat till FöU.
          </p>
        </div>
        <div type="motContent">
          <head type="h1" xml:id="i-5cfoPAw34ipuvxjf6uEusz">
            3 Inledning
          </head>
          <p xml:id="i-Qrs1emABmDNMA5R1zqWjbw">
            Arktis är en unik del av vår planet. I 800 000 år har delar av
            det Arktiska havet varit täckt av is. I det arktiska havet och
            på landområdena däromkring har det utvecklats ett unikt, men också
            känsligt, natur- och djurliv. Det finns ingen entydig definition
            av Arktis. Men arktiska rådet har definierat Arktis som alla områden
            norr om polcirkeln, vilket innebär både det arktiska havet och
            landområden på Grönland och i Island, Finland, Kanada, Norge,
            Ryssland, USA och Sverige. Arktis är hem för drygt 4 miljoner
            människor, varav många tillhör olika urfolk som levt i Arktis
            i årtusenden och utvecklat sin kultur i samklang med de unika
            naturförutsättningarna. Ett av dessa urfolk är samerna som bl.a.
            lever i norra Sverige.
          </p>
          <p xml:id="i-E6ooFfYtWkgXSyABL5WcGi">
            I dag är hoten mot Arktis allvarligare än någonsin tidigare.
            På få andra ställen på jordklotet har klimatförändringarna varit
            så omfattande och fått så dramatiska konsekvenser, för både växtliv,
            djur och människor. I klimatförändringarnas spår uppstår nya utmaningar.
            När isen smälter möjliggörs utvinning av de naturresurser som
            finns i Arktis och nya transportleder öppnas upp genom nordost-
            och nordvästpassagerna. Det innebär både nya hot mot miljön och
            att risken för säkerhetspolitiska spänningar i regionen ökar.
          </p>
          <p xml:id="i-Rz5sEWnfGcwJ19cHpVVU89">
            Delar av Sverige ligger i Arktis och Arktis är att betrakta som
            vårt lands absoluta närområde. Klimatförändringar, miljöhot och
            säkerhetspolitiska konflikter i Arktis kommer därför ha direkt
            påverkan på vårt land. Trots det är debatten om Arktis frånvarande
            i Sverige. Inte ens Sveriges pågående ordförandeskap i Arktiska
            rådet har inneburit att de viktiga frågorna om Arktis kommit upp
            på den politiska dagordningen. Detta kan förklaras med att regeringen
            inte valt att prioritera Arktis i sin utrikespolitik och inte
            valt att utnyttja den möjlighet som ordförandeskapet ger till
            att försöka hitta lösningar på Arktis stora utmaningar. För Vänsterpartiet
            är det inte ett alternativ att blunda för Arktis utmaningar, därför
            väljer vi att i denna motion lyfta fram några förslag på hur Sverige
            kan agera för att möta dessa.
          </p>
          <head type="h1" xml:id="i-JgTceygtxdwdDZooQbZ8mC">
            4 Klimatförändringar
          </head>
          <p xml:id="i-LADjE2SKivjAr93tr8rvZz">
            På få andra platser på jorden märks klimatförändringarna så tydligt
            som i Arktis. Medeltemperaturen i Arktis har ökat dubbelt så mycket
            som ökningen i global medeltemperatur under de senaste 100 åren.
            Och det får konsekvenser. Den 10 september i år täckte Arktis
            istäcke 3,52 miljoner kvadratkilometer, vilket är 14 procent mindre
            än bottenrekordet som slogs i augusti år. Istäcket har aldrig
            varit så litet sedan satellitmätningarna inleddes 1979. De ökande
            temperaturerna gör också att permafrosten smälter i de angränsande
            landområdena, bl.a. i norra Sverige.
          </p>
          <p xml:id="i-QjkNKkhQgDntNtwvgmPX66">
            Att isen smälter får flera dramatiska konsekvenser både för de
            globala havsnivåerna och för djur, växter och människor i Arktis.
            Att isen smälter och permafrosten tinar bidrar i sig också till
            ytterligare klimatförändringar. När permafrosten smälter frigörs
            stora mängder klimatdrivande växthusgaser. Medan is reflekterar
            solens strålar absorberar öppet vatten värmen, vilket i sin tur
            ökar problemen med uppvärmning. Forskare varnar dessutom för att
            sommarens mycket kraftiga issmältning kan förebåda en hård vinter
            i norra Europa.
          </p>
          <p xml:id="i-EaokojhwPXLE4hD7JdCRko">
            Det finns inga genvägar för att rädda Arktis, koldioxidutsläppen
            måste minska. Då krävs internationellt bindande avtal och ökade
            resurser till klimatinvesteringar. Vänsterpartiet anser dels att
            Sverige i detta sammanhang måste agera som ett föregångsland,
            dels att Sveriges totala utsläpp måste minska med 45 procent till
            2020 jämfört med 1990 års nivåer. Till 2050 vill vi att Sverige
            minskar utsläppen med 100 procent, då bör Sverige med andra ord
            vara ett land med nollutsläpp. Läs vidare i Vänsterpartiets motion
            om klimaträttvisa.
          </p>
          <p xml:id="i-D9dF53qQxP3khieMMt1csH">
            IPCC, FN:s klimatpanel, har visat att sot kan ha en betydande
            värmande effekt, i synnerhet i alpina regioner och Arktis. Sot
            bidrar både till uppvärmning av atmosfären och till att påskynda
            avsmältningen av is och snö då det faller till marken. I det korta
            perspektivet behöver därför åtgärder vidtas som minskar utsläppen
            av just sot.
          </p>
          <p xml:id="i-B93tSHwKytpSpL39YKznpH">
            Ytterligare en stor utmaning är utsläppen av freoner som bidrar
            till nedbrytning av ozonskiktet. Hitintills har ozonskiktet i
            synnerhet brutits ner över Arktis och Antarktis. När ozonet bryts
            ner ökar uppvärmningen, men dessutom ökar risken för hudcancer
            bland människor och skador på växtliv. Trots att världen genom
            Montrealprotokollet från 1987 lyckats minska utsläppen av freoner
            kommer det att ta decennier innan ozonskiktet är återställt och
            i april 2011 meddelade FN-organet World Meteorological Organization
            (WMO) att ozonlagret över Arktis var rekordtunt.
          </p>
          <head type="h1" xml:id="i-KxgFdto3FN72B7Yy8a7DEY">
            5 Naturtillgångar
          </head>
          <p xml:id="i-MtM7gaey7VzmJnRvg3bkei">
            Arktis ogästvänliga natur och det tjocka islager som täckt stora
            delar av området har länge förhindrat exploatering av naturresurserna
            i Arktis. De människor som i tusentals år levt i Arktis har istället
            på många sätt levt i samklang med naturen och brukat de ekotjänster
            i form av jakt, fiske och växtliv som Arktis kan erbjuda. Genom
            tekniska framsteg och på grund av klimatförändringarna förändras
            nu detta och både företag och länder blickar mot Arktis.
          </p>
          <p xml:id="i-iLvPadVmgD4fyxuhcFj3V">
            Enligt uppskattningar finns en tredjedel av världens ännu ej
            upptäckta naturgasreserver och drygt 10 procent av världens oljereserver
            i Arktis. USA har redan gett tillåtelse till oljeborrning i Alaska,
            östra Grönland kommer att öppnas upp för oljeborrning och i nordligaste
            Ryssland inleds den första oljeutvinningen till havs inom ett
            par månader. Företag som Shell, Statoil och Gazprom är oerhört
            aktiva i regionen.
          </p>
          <p xml:id="i-Sgw41dRaifiYs4gyrqUqaL">
            Sverige är inget undantag, även den borgerliga regeringen lyfter
            fram de näringspolitiska möjligheter som klimatförändringarna
            skapar. I regeringens strategi för Arktis skriver man att norsk
            och rysk utvinning av olje- och gasresurser i Barentsregionen
            under de kommande 1015 åren öppnar möjligheter för svenska företag
            inom gruvdrift och petroleum. Samtidigt slår regeringen fast att
            Sverige ska verka för att den förväntade utvinningen av olja,
            gas och andra naturtillgångar sker på ett hållbart sätt. Hur olja
            ska utvinnas på ett hållbart sätt i Arktis är dock en utestående
            fråga.
          </p>
          <p xml:id="i-NvMBLvURyEU2NL9TEegwc9">
            Vänsterpartiet anser att Sverige måste agera för att förhindra
            exploatering av Arktis olje- och gasfyndigheter. Dels kommer en
            exploatering att leda till ökad tillgång till icke förnyelsebara
            energikällor som möjliggör fortsatta och ökande koldioxidutsläpp,
            dels är risken överhängande att en exploatering av dessa naturresurser
            kommer leda till mycket stora miljöproblem i regionen vid utvinning
            och transporter. I sammanhanget kan det vara bra att påminna om
            att Antarktis omfattas av ett miljöskyddsprotokoll som förbjuder
            utvinning av naturtillgångar i minst 50 år. En liknande reglering
            behövs för Arktis. Sverige bör verka för en konvention för Arktis
            som förbjuder exploatering av regionens olje- och gastillgångar
            under de kommande 100 åren. Detta bör riksdagen som sin mening
            ge regeringen till känna.
          </p>
          <p xml:id="i-CfNL3bccyxDbYPCk7xi16y">
            I väntan på att en konvention är på plats bör Sverige agera för
            ett moratorium för olje- och gasutvinning i Arktis. Detta bör
            riksdagen som sin mening ge regeringen till känna.
          </p>
          <p xml:id="i-FuFTKsciPBf11iXqziZHAF">
            Redan i dag regleras staters ansvar för oceanerna genom FN:s
            havsrättskonvention (UNCLOS). I konventionen regleras bl.a. näringsverksamhet,
            miljöfrågor och utvinning av naturtillgångar i världshaven. Sverige
            och över 160 länder har ratificerat konventionen. Alla länder
            som gränsar till Arktis har i dag undertecknat konventionen, med
            ett undantag: USA. Sverige bör verka för att USA undertecknar
            och ratificerar FN:s havsrättskonvention. Detta bör riksdagen
            som sin mening ge regeringen till känna.
          </p>
          <head type="h1" xml:id="i-YGgQumXGsEhvUX685ZQf2e">
            6 Militarisering av Arktis
          </head>
          <p xml:id="i-MuHC6qEt41XujTnNbNbfEy">
            Arktis naturtillgångar och möjligheten att nya transportleder
            ska kunna öppnas upp i klimatförändringarnas spår gör att allt
            fler länder blickar norrut och börjar bevaka sina intressen. Ett
            tecken på detta är att allt fler länder väljer att ansöka om observatörsstatus
            i samarbetsorganet Arktiska rådet. Men det visar sig också genom
            en ökad militär närvaro i Arktis.
          </p>
          <p xml:id="i-Hw8kSvUAowM5LoeGz97xc1">
            I dagsläget gör fem länder anspråk på delar av ArktisRyssland,
            USA, Kanada, Norge och Danmark trots att stora delar av Nordpolen
            inte ligger inom något lands territorialgränser. Eftersom fyra
            av dessa länder dessutom är medlemmar i Nato har också militäralliansen
            blivit en aktör i regionen. Ryssland har hitintills varit tydligast
            i sina anspråk genom att de i augusti 2007 placerade en rysk flagga
            på havsbotten exakt på Nordpolen.
          </p>
          <p xml:id="i-KCV328msg6A5xY1Yj4LNiH">
            Ländernas anspråk backas också upp militärt. Både Ryssland och
            Norge är på väg att skapa "arktiska bataljoner", redo att skydda
            nationella intressen. Ryssland återupptog i augusti 2007 sina
            överflygningar med strategiska bomb- och spaningsplan över Arktis.
            Även USA har ökat sina överflygningar med B-2 och B-52 bombplan.
            2011 genomförde Kanada militärövningen Nanook (Isbjörn) med fokus
            på förmågan för de kanadensiska styrkorna att hävda suveräniteten
            i norra Kanadas utmanande miljö enligt en studie från Försvarshögskolan.
          </p>
          <p xml:id="i-Rw8XTWW9aGyGrtoaESQgLz">
            Militariseringen av Arktis märks också i vårt eget land. Under
            de senaste åren har antalet internationella militärövningar i
            norra Sverige ökat kraftigt, exempelvis genom Cold Response som
            sedan 2007 arrangerats årligen inom ramen för Partnerskap för
            fred och flygövningen Loyal Arrow som genomfördes 2009 i norra
            Sverige och var den största flygövningen i Sveriges historia.
            Övningsfältet Neat, North European Aerospace Testrange, har samtidigt
            utvecklats till en allt viktigare arena för Natos testning av
            bomflygplan, förarlösa flygplan (s.k. UAV:er), missiler och andra
            vapentyper. Vänsterpartiet har kraftigt motsatt sig denna utveckling.
            Nato ska inte tillåtas genomföra några militärövningar eller testa
            vapensystem inom Sveriges territorium. Detta bör riksdagen som
            sin mening ge regeringen till känna.
          </p>
          <p xml:id="i-AVN8nFQKvNDFQH62oaAGKL">
            Men att allt fler länder blickar mot Arktis måste inte betyda
            en ökad risk för konflikter. Det finns goda exempel i regionen
            på hur säkerhetspolitiska spänningar kan omsättas i ömsesidigt
            samarbete. Efter första världskriget togs Spetsbergstraktatet
            fram, ett fördrag som reglerar Svalbards och Björnöns folkrättsliga
            och politiska status. Fördraget slog fast att områdena tillhörde
            Norge, men att alla undertecknande staters medborgare hade samma
            rättigheter att verka på Svalbard och Björnön. Man slog också
            fast att områdena var neutrala och att öarna skulle demilitariseras.
            I dag är Spetsbergstraktatet undertecknat av drygt 40 stater och
            det skulle i flera delar kunna vara en förebild för ett framtida
            avtal om Arktis. Vänsterpartiet vill att Sverige tar initiativ
            för en konvention för Arktis som innebär en demilitarisering av
            regionen. Detta bör riksdagen som sin mening ge regeringen till
            känna.
          </p>
          <p xml:id="i-Y3bBz4acf5HapRYgaecz3m">
            Flera av de stater som nu visar ett allt större intresse för
            Arktis har kärnvapen. Kärnvapen har också befunnit sig i Arktis
            genom de kärnvapenbestyckade ubåtar som flera stater innehar.
            Stora delar av världen omfattas av kärnvapenfria zoner/zoner fria
            från massförstörelsevapen. Det gäller exempelvis Latinamerika,
            Afrika, Centralasien och Antarktis. Sverige bör ta initiativ till
            en zon fri från massförstörelsevapen i Arktis. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-HwpqYPBu2eXSq53rb43Qjw">
              Hans Linde (V)
            </item>
            <item xml:id="i-MZ981G5r4AJeQjbpKiLSZQ">
              Torbjörn Björlund (V)
            </item>
            <item xml:id="i-67xTXL8owXdGPgY6GLgAs4">
              Jens Holm (V)
            </item>
            <item xml:id="i-EuFHtKiFYPff1uyJwkPku9">
              Siv Holma (V)
            </item>
            <item xml:id="i-VHVXhyv64hT2KxiuWJyh1b">
              Kent Persson (V)
            </item>
          </list>
        </div>
      </div>
    </body>
  </text>
</TEI>
