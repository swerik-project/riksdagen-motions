<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__1/mot_1942__fk__1-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 1. 1
          </p>
          <p>
            Nr 1.
          </p>
          <p>
            Av herr Källman och friherre Beck-Friis, om utredning rörande
            statsbidrag till icke-statlig anskaffning av ambulansbilar.
          </p>
          <p>
            En armés sjukvårdsorganisation är under krig i första hand en
            transport- fråga. Sårade och sjuka måste så snart som möjligt
            omhändertagas och trans- porteras till de sjukvårdsanstalter,
            där behövlig vård kan beredas dem. Ju förr detta sker, dess större
            bli möjligheterna att rädda människoliv, att bevara de omhändertagna
            mot invaliditet och att återställa deras hälsa och krigsdug- lighet.
            Ur humanitär synpunkt är det försvarsledningens plikt att genom
            snabb och god transport tillförsäkra de stridande bästa möjliga
            sjukvård. För ett litet land med starkt begränsad tillgång på
            befäl och soldater är det tillika en tvingande nödvändighet, att
            varje liv tillvaratages och räddas så långt möj- ligt är. Ett
            av de viktigaste och mest mångsidigt användbara transportmedlen
            är ambulansbilen. För transport av svårt sårade är den oumbärlig.
            Den skall, såvitt möjligt, föra dessa direkt från bataljonsförbandsplats
            eller hållplats till långt bakom fronten belägna sjukvårdsformationer.
            I en god ambulansbil kunna de sårade transporteras med relativt
            små risker och med så stor snabbhet, som framkomligheten på vägarna
            medger. Ändamålsenliga ambulansbilar kunna emellertid ej åstadkommas
            genom aptering av för tillfället anskaffade bilar av olika slag.
            De måste från början vara byggda och utrustade för sitt viktiga
            ändamål. Härav framgår nödvän- digheten av att redan i fredstid
            sörja för att tillräckligt antal ambulansbilar finnas till hands.
            Ur både tekniska och ekonomiska synpunkter är det av stor betydelse,
            att sådana bilar med tillhörande utrustning såvitt möjligt äro
            stan- dardiserade. De böra kunna medföra fyra sårade, liggande
            på bårar, samt vara så rymliga, att de därjämte inne i sjukhytten
            kunna medföra en sjukvårdare, varjämte utrymme skall finnas för
            de sårades packningar med personlig ut- rustning. I förarhytten
            bör finnas plats förutom för föraren jämväl för en andre sjukvårdare
            eller sjukbärare. En ambulansbil, avsedd för fältändamål, bör
            ha en kort hjulbas för att lätt kunna framföras på krokiga och
            smala vägar samt i terräng, men detta kräver ett synnerligen gott
            fjädringssystem, för att bilen skall erhålla en mjuk och jämn
            gång. Bilar byggda för varutransporter, som apteras till sjuktransport-
            bilar, fylla som regel ej dessa krav. De bliva ofta för trånga
            för att möjlig- Bihang till riksdagens protokoll 1942. 3 saml.
            Nr 1—3. 1
          </p>
          <pb facs="riksdagen-motions-pdf/data/1942/mot_1942__fk__1/mot_1942__fk__1-002.pdf"/>
          <p>
            2 Motioner i Första kammaren, Nr 1.
          </p>
          <p>
            göra för en sjukvårdare att medfölja i sjukhytten och där lämna
            den hjälp och lindring i den skadades smärtor, som under transporten
            kan vara behövlig. Den har i regel även en hård fjädring, som
            förorsakar den skadade svårare smärtor, än nöden kräver, och i
            vissa fall kan detta även medföra komplikationer i form av förskjutningar
            mellan skadade skelettfragment och mellan dessa och om- givande
            mjukdelar, blödningar och andra skadliga verkningar, som, särskilt
            om sjukvårdare ej finnes till hands för att lämna hjälp, kunna
            i hög grad försämra den skadades tillstånd och även medföra hans
            död under transporten. Sedan flera år tillbaka ha krafter varit
            i verksamhet för att på grundval av samlade erfarenheter i både
            Sverige och utlandet åstadkomma en för svenska förhållanden lämpad
            typ av ambulansbil. Dessa strävanden ha nu lett till att en typ
            av ambulansbilar framkommit här i landet, som visat sig lämplig
            för civil sjuktransport och i de båda krigen i Finland prövats
            och visat sig lämplig för transport av de sårade från fronterna
            till sjukhusen inne i landet. Dessa ambulansbilar äro, då de användas
            för civilt bruk, utrustade med två bårar men kunna utan någon
            ändring apteras för fyra bårar och lämna ändock plats för vårdare.
            Om sådana ambulansbilar anskaffades i tillräcklig omfattning för
            civilt bruk för att på ett tillfredsställande sätt trygga sjuktransporterna
            under normala förhållanden, skulle detta, om dessa ambulansbilar
            vid krigsfall ställdes till arméns förfogande, ingalunda täcka
            arméns behov av sjuktransportmedel, men de skulle ändock bliva
            ett värdefullt tillskott till denna del av vår försvars- beredskap.
            Utgående från denna uppfattning väckte herrar Martin Andersson
            och E. Torell år 1941 i andra kammaren motion angående statsbidrag
            till icke-statlig anskaffning av ambulansbilar (11:56). I motionen
            hemställdes om ett anslag å 400.000 kronor för ändamålet, eller,
            om detta ej bifölles, att riksdagen måtte i skrivelse till Kungl.
            Maj:t begära skyndsam utredning rörande lämpligheten av att staten
            — mot erhållande av nöjaktig kontrollbefogenhet — lämnar bidrag
            till icke-statlig anskaffning av ambulansbilar. Till stöd för
            motionens yrkande anfördes: »Både ur humanitär och ur rent militär
            synpunkt är det av utomordentlig vikt, att ett land under krig
            har tillgång till en väl förberedd och effektiv sjuk- vårdsorganisation.
            Av avgörande betydelse är härvidlag, hur denna organisa- tions
            transportväsen fungerar. Det moderna kriget, som i väsentlig utsträck-
            ning utsätter även civilbefolkningen för krigsskador, medför i
            detta hänseende en avsevärt mycket större påfrestning än tidigare.
            Vikten av att det finns tillräckligt med transportmedel till sjukvårdens
            förfogande för att möta denna påfrestning kan icke överskattas.
            Inte mindre viktigt är, att den befintliga transportmaterielen
            är av en i olika avseenden fullgod och ändamålsenlig be- skaffenhet,
            så att transporten blir möjligast snabb och säker och så att den
            sårade så långt möjligt besparas de lidanden och de ytterligare
            skador, som
          </p>
          <pb facs="riksdagen-motions-pdf/data/1942/mot_1942__fk__1/mot_1942__fk__1-003.pdf"/>
          <p>
            Motioner i Första kammaren, Nr 1. 3
          </p>
          <p>
            undermåliga transportmedel kunna medföra. En betydande roll spelar
            givetvis i detta sammanhang även, att materielen och transportdetaljerna
            i övrigt hand- havas av en för ändamålet väl övad och utbildad
            personal. Om man bortser från fjärrtransporterna, tillgodoses
            de här anlagda synpunk- terna på snabb, säker och möjligast bekväm
            transport ojämförligt bäst genom ambulansbilar. I den mån sådana
            icke finnas, får man lita till för sjuktransport- tjänst tillfälligt
            apterade person- och skåpbilar m. m. Ambulansbilarnas för- delar
            äro emellertid uppenbara. En ändamålsenligt konstruerad sådan
            rym- mer inuti sjukhytten fyra på bår liggande och därjämte en
            sjukvårdare, som under transporten till sjukhuset kan ta hand
            om de sårade. En för sjuktrans- port apterad personbil däremot
            rymmer endast en eller högst två på bår lig- gande men kräver
            trots detta i stort sett samma personal, bränsleförbrukning och
            kolonnutrymme som en ambulansbil. En för sjuktransport apterad
            skåpbil åter kan visserligen rymma fyra på bår liggande men är
            på grund av det ansträngda utrymmet vid en sådan belastning icke
            lämplig för transport av svårt skadade och framför allt icke för
            transport i sådana fall, där högläge i någon form måste användas
            under transporten. Här erbjuder ambulansbilen helt andra möjligheter.
            Det ovan sagda understryker önskvärdheten av att största möjliga
            antal fullgoda ambulansbilar i händelse av krig kunna ställas
            till sjuktransportvä- sendets förfogande. Detta kräver åtgärder
            redan under fredstid. Det säger sig visserligen självt, att ett
            land icke under fredstid kan eller har råd att anskaffa ambulansbilar
            till ett antal, som motsvarar behovet eller önskemålen i hän-
            delse av ett krig. Icke ens i det läge, som nu råder, skulle en
            dylik rent militärt betingad anskaffning i full utsträckning kunna
            anses ekonomiskt möjlig eller försvarlig. Otvivelaktigt borde
            emellertid en hel del kunna göras. Sålunda har många gånger vitsordats,
            att tillgången på ändamålsenliga ambulansbilar i vårt land för
            närvarande är långt ifrån tillfredsställande ens för fredstidens
            behov. En för några år sedan på privat initiativ verkställd inventering
            gav i dessa hänseenden ett vittnesbörd, som måste betecknas som
            beklämmande, och även om förhållandena sedan dess ha förbättrats,
            torde de alltjämt vara långt ifrån tillfredsställande. Strävandena
            synas därför i första hand böra inriktas på att tillfredsställande
            tillgodose fredstidens behov av fullgoda ambulansbilar. Finnas
            väl dylika bilar i tillräckligt antal vid de olika sjukhusen och
            sjukvårdsanstalterna inom lan- det, så kunna de i händelse av
            krig på ett ovärderligt sätt inom krigsskåde- platsen komplettera
            arméns för sjuktransport apterade övriga bilar i och för transport
            av svårare skadade mellan arméns huvudförbandsplatser och sjuk-
            husen. I själva verket borde det enligt vårt förmenande kunna
            uppställas som ett minimikrav på vägen mot en god militär sjuktransportberedskap,
            att ända- målsenliga ambulansbilar anskaffas i så stort antal,
            som motsvarar det civila behovet under fredliga förhållanden.
            Vad som därutöver skulle kunna göras
          </p>
          <pb facs="riksdagen-motions-pdf/data/1942/mot_1942__fk__1/mot_1942__fk__1-004.pdf"/>
          <p>
            4 Motioner i Första kammaren, Nr 1.
          </p>
          <p>
            är en fråga, som helt faller inom försvarsberedskapens ram och
            som i detta sammanhang icke skall beröras. . Den huvudsakliga
            anledningen till att fredsbehovet av ambulansbilar är så otillfredsställande
            fyllt, bottnar givetvis i kostnadsfrågan. Landsting och öv- riga
            huvudmän för sjukvårdsanstalter draga sig för att anskaffa de
            dyrbara ambulansbilarna och söka i stället i möjligaste mån hjälpa
            sig fram med de billigare sjuktransportbilarna. För att söka undanröja
            detta hinder — och då anskaffandet av ett tillräckligt antal ambulansbilar
            enligt vad ovan framhållits måste betraktas som ett betydande
            statsintresse — synes det oss önskvärt, att staten lämnar visst
            bidrag till anskaffningskostnaden för dylika bilar, förslags-
            vis med 134 av sagda kostnad. En förutsättning härför bör vara,
            att den bi- dragsberättigade anskaffningen lägges under statens
            kontroll. Detta är önsk- värt även ur en annan synpunkt, nämligen
            för att möjliggöra, att landets ambulansbilar i största utsträckning
            standardiseras, inte minst med avseende på bårar och annan utrustning
            inom sjukhytten, så att olika delar vid behov lätt kunna utbytas.
            Beträffande statens kostnader för en sådan utrustning för sjuktransport-
            väsendets förbättrande äro de svåra att på förhand beräkna, då
            de bliva bero- ende av det intresse för saken vederbörande landsting
            och övriga sjukhusorgan komma att visa för saken. Man torde emellertid
            ej kunna förvänta att utök- ningen av ambulansbilar under första
            året blir alltför stor. Det är ej heller vår mening att statens
            medverkan för anskaffande av ambulanser till sjuk- husen skulle
            bli en bestående institution utan endast vara avsedd att nu på
            en gång rycka upp sjuktransportväsendet. Vi hava beräknat att
            100 ambulans- bilar skulle kunna anskaffas under vart och ett
            av de närmaste tre åren. Tills erfarenhet vunnits synes dock anslag
            endast böra beslutas för budgetåret 1941/1942. Om statens bidrag
            begränsas till 4.000 kronor för varje under nämn- da budgetår
            anskaffad ambulansbil, skulle kostnaderna för nämnda antal så-
            lunda uppgå till 400.000 kronor, vilket icke kan anses högt i
            förhållande till de summor, som nu offras på försvarsväsendet.
            Anslaget synes böra utgå under fjärde huvudtitelns diverseanslag.»
            Statsutskottet, till vilket motionen remitterades, avstyrkte densamma
            under erinran därom, att frågan om de åtgärder, som kunna befinnas
            påkallade och lämpliga för tillgodoseende av behovet av sjuktransportmedel
            vid mobilisering och under krig, varit föremål för en av arméförvaltningens
            sjukvårdsstyrelse i samråd med ämbetsverkets tygdepartement, inspektören
            för trängen, Ööver- styrelsen för Svenska röda korset samt medicinalstyrelsen
            verkställd utred- ning. Utskottet anförde vidare: »Resultatet
            av utredningen, som framlades i skrivelse den 19 januari 1940
            till statsrådet och chefen för finansdepartemen- tet, utmynnade
            i förslag om anskaffande av visst antal för sjuktransportända-
            mål lämpliga lastautomobiler med skåp (skåpbilar) samt skattelättnad
            i syfte att säkerställa tillgången av dylika bilar.
          </p>
          <pb facs="riksdagen-motions-pdf/data/1942/mot_1942__fk__1/mot_1942__fk__1-005.pdf"/>
          <p>
            Motioner i Första kammaren, Nr 1. 5
          </p>
          <p>
            Under fjärde huvudtiteln i innevarande års statsverksproposition
            har Kungl. Maj:t framlagt förslag i ämnet, vilket så till vida
            skilde sig från det av armé- förvaltningens sjukvårdsstyrelse
            förordade, att i syfte att stimulera till an- skaffning av för
            ifrågavarande ändamål lämpade fordon viss premie skulle utbetalas
            till den, som anskaffade dylika fordon. Riksdagen beslöt i enlighet
            med Kungl. Maj:ts förslag.» Första kammaren, där någon diskussion
            ej förekom, biföll utskottets hem- ställan, under det att andra
            kammaren efter en kort debatt med stor majoritet biföll ett under
            överläggningen framställt yrkande om bifall till motionens alternativa
            hemställan om utredning. Såvitt vi kunna utröna har riksdagens
            beslut om premier till dem, som an- skaffade för sjuktransportändamål
            lämpade fordon (skåpbilar), icke föranlett någon nämnvärd anskaffning
            av sådana bilar. Behovet av en förbättring av sjuktransportväsendet
            under krig är emellertid alltjämt lika trängande, och då vi anse,
            att den åtgärd, som föreslogs i ovanberörda motion, på ett verksamt
            sätt skulle förbättra sjuktransportväsendet såväl i fred som vid
            ett eventuellt krigstillstånd, anse vi, att riksdagen ännu en
            gång bör upptaga frågan till pröv- ning. Vi anse emellertid, att
            frågan bör bliva föremål för utredning genom Kungl. Maj:ts försorg,
            och hemställa därför, under åberopande av vad som anförts i motion
            II:56 vid 1941 års riksdag samt vad här ovan ytterligare anförts,
          </p>
          <p>
            att riksdagen måtte i skrivelse till Kungl. Maj:t begära skyndsam
            utredning rörande lämpligheten av att staten — mot erhållande
            av nöjaktig kontrollbefogenhet — lämnar bi- drag till icke-statlig
            anskaffning av ambulansbilar.
          </p>
          <p>
            Stockholm den 15 januari 1942.
          </p>
          <p>
            G. W. Källman. Carl Beck-Friis.
          </p>
          <pb facs="riksdagen-motions-pdf/data/1942/mot_1942__fk__1/mot_1942__fk__1-006.pdf"/>
          <p>
            +
          </p>
          <p>
            Br
          </p>
          <p>
            så CN ” CJ Sya! . 4.
          </p>
          <p>
            &gt; i Eg ka k é &amp; | , 3 ee NS 4 Ma e Ö w - mw Sa | i ; ge 8 MAS
            - Ra a i å qv oo : - 4 y - u g s y n : . : s .
          </p>
          <p>
            4 a, Sa vf ; i Sv - v - 4 ; su
          </p>
          <p>
            HM
          </p>
          <p>
            5
          </p>
        </div>
      </div>
    </body>
  </text>
</TEI>
