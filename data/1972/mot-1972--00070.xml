<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00070">
  <teiHeader>
    <fileDesc>
      <titleStmt>
        <title>om vidgad länsdemokrati.</title>
        <author>av herr Fälldin m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vidgad länsdemokrati.</title>
          <idno type="rdwebb">FV0270</idno>
          <rs type="number">70</rs>
          <ref type="dokument_url_text">http://data.riksdagen.se/dokument/FV0270/text</ref>
          <ref type="dokument_url_html">http://data.riksdagen.se/dokument/FV0270</ref>
          <ref type="dokumentstatus_url_xml">http://data.riksdagen.se/dokumentstatus/FV0270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7CXHDen9y2qKcYDisT3zjQ</idno>
            <name>JOHN ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JrJbEfbuupj5YcqT96P1eD" type="signed"/>
        <correspContext corresp="i-JrJbEfbuupj5YcqT96P1eD">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-7CXHDen9y2qKcYDisT3zjQ"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-AJCahuHrtMzn7qwctgkSw7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__70/mot_1972__70-001.pdf"/>
      <div type="motHeader" xml:id="i-QvKnPEPA1JTa39mioZWzMo">
        <div type="motTitle" xml:id="i-DW3AucXbUMduqEbvsi3y9s"/>
        <div type="motSubmissionInfo" xml:id="i-E6SG6GYeaVpqeVjFF3nFfE"/>
      </div>
      <div type="motBody" xml:id="i-NFLVWfVMSxJUJC4kzL8fd7">
        <div xml:id="i-5wje9CBCB3Tmv8jExi1U82">
          <p xml:id="i-5YD4KKyHpd7fWCmPSfNtmj">
            Mot. 1972:70 4
          </p>
          <p xml:id="i-Nff2hktoPL5pk2rG3szL9R">
            Nr 70
          </p>
          <p xml:id="i-NLMssXEQsNxLauypR1LdS3">
            av herr Fälldin m. fl. om vidgad länsdemokrati.
          </p>
          <p xml:id="i-e8dHBn31PubTziGwyfE4C">
            Frågor om en fördjupad demokrati genom ökad insyn, vidgat medinflytande
            för de enskilda människorna och förstärkt lekmannastyre inom förvaltningen
            har under senare år alltmer trängt i förgrunden för den politiska
            debatten. Kraven i denna riktning får ses som en naturlig följd
            av samhällets ökande komplexitet och de starka centraliserings-
            och byråkratiseringstendenser som gör sig gällande. Ett positivt
            gensvar på dessa krav förutsätter delvis djupgående förändringar
            i samhällsuppbygg- naden. Det har varit naturligt att reformönskemålen
            i stor utsträckning inriktas på en förstärkning av den kommunala
            självstyrelsen på dess båda nivåer, den lokala och den regionala.
            Särskilt naturligt har detta varit för centerpartiet, som betraktar
            ett decentraliserat samhälle som ett riktmär- ke för sina politiska
            strävanden. Den kommunala självstyrelsen utgör just den verkliga
            decentraliseringen i vårt samhällsliv. Krav på väsentlig utbyggnad
            av den folkliga självstyrelsen på det regionala planet har rests
            från centerhåll sedan början av 1960-talet. Dessa strävanden mötte
            till en början ett positivt intresse och visst tillmötesgående.
            Under de senaste åren har emellertid utvecklingen tenderat att
            gå i motsatt riktning. Det är därför ofrånkomligt att upprepa
            de grundläggande kraven.
          </p>
          <p xml:id="i-14tN3zxZFmiSnQkPHNks3Z">
            Den regionala organisationen
          </p>
          <p xml:id="i-U8PRdfWcEJFEFHy7n6UsZR">
            Samhällsarbetet på länsplanet har fått allt större betydelse
            under de senaste årtiondena. Länet som administrativ enhet har
            blivit väsentligare. Detta visas redan av den mängd länsutredningar
            som förekommit under efterkrigstiden. I centrum för intresset
            har stått samhällsplaneringen på den regionala nivån. Huvuddelen
            av samhällsuppgifterna på länsplanet handhas traditionellt av
            statliga förvaltningsorgan, främst länsstyrelsen och vid dess
            sida länsnämnderna och de s. k. länsexperterna. Länsnämnderna
            tillskapades främst under 1940- och 1950-talen i samband med att
            samhället fick nya och ökade uppgifter, bl.a. inom arbetsmarknadspolitiken,
            bostads- byggandet och vägväsendet. De är lekmannanämnder, vars
            ledamöter utses av regeringen och/eller landstingen. Det senare
            har med åren blivit allt vanligare. Den statliga länsförvaltningen
            har kommit att kännetecknas av en betydande splittring. De olika
            sektorerna har endast i mycket begränsad utsträckning varit samordnade
            med varandra. Både länsnämnderna och länsexperterna har i första
            hand sorterat under olika centrala ämbetsverk,
          </p>
          <pb facs="riksdagen-motions-pdf/data/1972/mot_1972__70/mot_1972__70-002.pdf"/>
          <p xml:id="i-UR83n3nCgoiKk1ptTZ9Cvu">
            Mot. 1972:70 5
          </p>
          <p xml:id="i-SVEYzDFQAc7ZAAzVniWRh9">
            fått sina riktlinjer från dessa och som regel varit mera bundna
            vid dem än vid länsstyrelsen. Genom 1970 års partiella länsförvaltningsreform
            gavs länsstyrelserna en starkare ställning. Ett huvudsyfte var
            att få till stånd en bättre samordning och skapa förutsättningar
            för en aktiv samhällsplane- ring på det regionala planet. Landstingen
            är den folkliga självstyrelsens organ på länsplanet. Deras befogenheter
            är enligt landstingslagen i princip vidsträckta men har i praktiken
            huvudsakligen kommit att avse hälso- och sjukvården. Av landstingens
            nettokostnader på driftbudgeten år 1969 svarade hälso- och sjukvården
            för 84,1 Z, undervisning och vård av psykiskt efterblivna för
            6,2 70, undervisnings- och bildningsverksamhet för 4,5 0, social
            verksam- het för 2,2 76 och övriga uppgifter (utöver egen administration)
            för 0,4 6. Frågan om att ge landstingen vidgade uppgifter har
            länge varit aktuell. Under 1960-talet överfördes mentalsjukvården
            dit från staten, och lagändringar genomfördes för att göra landstingen
            bättre ägnade för nya uppgifter. Behovet av kommunalt samarbete
            över kommungränserna har också ökat och ställt landstingen mera
            i förgrunden för debatten än tidigare, särskilt i storstadsområdena.
            Alla de gamla landstingsfria städerna har inträtt i landsting
            utom Göteborg och Malmö, och på båda dessa håll pågår utredningar
            i detta syfte. Landstinget i Stockholm har genom speciallagstiftning
            fått vidare befogenheter än övriga och övertagit viktiga uppgifter
            som normalt handhas av primärkommuner, bl.a. kollektivtrafiken.
          </p>
          <p xml:id="i-TCQgc4GfoYu4dBZFFbikWS">
            Länsutredningar under senare år
          </p>
          <p xml:id="i-RcXptLDSRaCZamsXZLM3ER">
            En kort överblick bör i detta sammanhang göras över de viktigare
            av de länsutredningar som förekommit under senare år. Vissa förberedande
            undersökningar verkställdes av 1959 års länsindel- ningsutredning
            och 1961 års storstadsutredning. En närmare prövning av frågan
            om den framtida länsindelningen uppdrogs 1963 åt en ny utredning.
            Speciella utredningsuppdrag om de regionala problemen i de tre
            storstadsområdena gavs 1962 beträffande Göteborg, 1964 beträffande
            Malmö och slutligen 1968 beträffande Stockholm, sedan staden och
            landstinget nått enighet om ett samgående. En översyn av den statliga
            länsförvaltningen i dess helhet uppdrogs 1961 åt länsförvaltningsutred-
            ningen. Ur denna utbröts frågan om skatteförvaltningen 1964 till
            en särskild landskontorsutredning. Frågeställningen vidgades vid
            samma tid till att även omfatta den kommunala självstyrelsen på
            regional nivå. Landstingsutredningen tillkallades 1962 för att
            pröva landstingens organisation och verksamhetsformer. Länsdemokratiutredningen
            fick efter riksdagsbeslut 1964 i uppdrag att, med anknytning till
            den allmänna författningsfrågan, dra upp riktlinjer för hur den
            regionala och lokala självstyrelsen och demokratin borde utformas
            på bästa sätt. Slutligen bör även erinras om frågan om ändrad
            primärkommunal indelning, kommu- nalrättskommitténs utredningsuppdrag
            rörande bl.a. den kommunala kompetensen och de specialutredningar
            som förekommit på olika
          </p>
          <pb facs="riksdagen-motions-pdf/data/1972/mot_1972__70/mot_1972__70-003.pdf"/>
          <p xml:id="i-G9E2c39ecNWHLgUhxB76rr">
            Mot. 1972:70 6
          </p>
          <p xml:id="i-AtbHdc9UhgFEuw9DY1GCGp">
            sektorer av samhällsverksamheten, bl. a. om polisväsendets förstatligande
            och om överförande av provinsialläkarväsendet och mentalsjukvården
            till landstingen. En viktig beslutssituation inträdde 1967—1968
            i och med att länsindelnings-, länsförvaltnings-, landskontors-
            och länsdemokratiut- redningarna framlade sina slutbetänkanden.
            Fortsatt utredningsarbete bedrivs sedan 1970 genom länsberedningen.
          </p>
          <p xml:id="i-MLLg9t9hfS82akwS24tX2">
            Kommunförankring eller länsdemokrati?
          </p>
          <p xml:id="i-BGin7uH2xujjf83Vt67Jxf">
            De grundläggande principfrågorna rörande den regionala förvalt-
            ningens framtida utformning ställdes på sin spets genom länsförvaltnings-
            utredningens och länsdemokratiutredningens förslag. De följde
            två olika linjer. Det första innebar att den statliga länsförvaltningen
            skulle ges en viss kommunal förankring. Det andra innebar att
            huvuddelen av samhällsuppgifterna på det regionala planet skulle
            överföras till en kommunal självstyrelseorganisation. Länsförvaltningsutredningens
            förslag innebar att länsstyrelsen skulle bli huvudman för den
            översiktliga samhällsplaneringen för länet och ledas av en styrelse
            bestående av, förutom länschefen, tio ledamöter. Av dessa skulle
            sex utses av landstinget och fyra av regeringen. Landstingets
            val av ledamöter skulle ske efter det regeringen utsett ledamöter.
            Härigenom skulle förebyggas ”risken för att en av landstinget
            avsedd balans i politiska och andra avseenden rubbas i efterhand”
            (SOU 1967:20 s. 157). Som ett alternativ hade utredningen prövat
            att låta landstinget utse samtliga tio ledamöter. Länsdemokratiutredningen
            var, till skillnad mot länsförvaltningsutred- ningen, inte bunden
            vid gällande uppgiftsfördelning mellan stat och kommun. Kärnpunkten
            i dess förslag var som nämnts att huvuddelen av samhällsuppgifterna
            på länsplanet, framför allt planeringsuppgifterna, skulle föras
            över till landstingen eller motsvarande regionkommun, Denna länsdemokratiska
            tanke hade första gången framförts i cen- termotioner 1963 av
            Sven Sundin och Gustafsson i Kårby m.fl. De upprepades i mera
            utarbetad form 1964 av väsentligen samma motionärer och föranledde
            då ett riksdagsbeslut om utredning. Detta beslut fattades enhälligt.
            Landstinget skulle enligt länsdemokratiutredningens förslag vara
            obli- gatoriskt ansvarigt för en översiktlig länsplanering. Bland
            de statliga förvaltningsuppgifter som skulle överföras till landstingen
            må nämnas de statliga länsorganens funktioner inom skolväsende,
            bostadsförsörjning och socialpolitik. Länsbostadsnämnd, länsskolnämnd,
            länsarkitekt m. fl. skulle föras in under landstinget. Vidare
            skulle lokaliseringsfrågorna, naturvårdspolitiken och fastställelse
            av byggnadsplaner enligt byggnadsla- gen bli landstingsfrågor.
            Däremot skulle vissa uppgifter, i fråga om vilka riksintresset
            dominerar, t.ex. arbetsmarknadspolitiken, förbli statliga, liksom
            länsstyrelsens rättsvårdande uppgifter skulle kvarstå. Grundtanken
            bakom förslaget om vigad länsdemokrati är att vidga den
          </p>
          <pb facs="riksdagen-motions-pdf/data/1972/mot_1972__70/mot_1972__70-004.pdf"/>
          <p xml:id="i-U5daVdWcZEQkkurpjqSNp8">
            Mot. 1972:70 7
          </p>
          <p xml:id="i-61u3BQs8MzBVspfnCPMzP9">
            folkliga självstyrelsen, trygga ett från demokratiska synpunkter
            tillfreds- ställande medborgarinflytande och över huvud tillse
            att handhavandet av väsentliga samhällsuppgifter sker under demokratisk
            kontroll och direkt politiskt ansvar inför medborgarna i val.
            Lekmannamedverkan i länssty- relsen framstår väl från denna utgångspunkt
            som ett framsteg i förhållande till tidigare ordning men inte
            som någon ersättning för en verklig länsdemokrati. Det blir i
            stället fråga om två alternativ. Länsdemokratiutredningen belyste
            genom en undersökning hur lekmän- nen i länsnämnderna fungerat
            dittills och visade att de, framför allt genom att både samband
            med partiväsendet och politiskt ansvarsutkrä- vande saknades,
            mera blivit passiva och registrerande än aktivt ledande och uttryck
            för ett verkligt medborgarinflytande.
          </p>
          <p xml:id="i-GkULEL78b3zgTY4bd7rZ7z">
            Den partiella länsförvaltningsreformen 1970
          </p>
          <p xml:id="i-Be5VsFKPZB7hnNB4f7iSou">
            Vid remissbehandlingen reagerade som väntat de statliga myndigheter-
            na i stort sett negativt och landstingen över lag positivt på
            länsdemokrati- utredningens förslag. Den primärkommunala opinionen
            var delad, men flertalet kommuner ställde sig positiva. I Svenska
            kommunförbundets styrelse framkom delade meningar, varvid reservanterna
            ställde sig mera odelat positiva än majoriteten. Även denna förklarade
            sig emellertid beredd att medverka till det fortsatta utredningsarbete
            som länsdemokra- tiutredningen förutsatt. Att bedömningarna skiftade
            på primärkommunalt håll berodde väsentligen på olika uppfattningar
            om förslagets konsekvenser för förhållandet mellan landstingen
            och primärkommunerna. Länsdemokrati- utredningen ville lämna den
            primärkommunala kompetensen obeskuren men ge landstingen övergripande
            planeringsfunktioner och ökade befo- genheter att komplettera
            primärkommunala insatser. Utredningen fram- höll att ett genomförande
            av dess förslag minskade skälen för den pågående kommunindelningsreformen
            och betonade att denna enligt riksdagens beslut skulle genomföras
            på frivillig väg. Det fick därför uppfattas som ett ställningstagande
            i fel riktning från länsdemokratisk synpunkt, då riksdagsmajoriteten
            1969 beslöt att frångå frivilligprincipen och genomföra indelningsreformen
            genom speciell lagstiftning. Inte heller den partiella länsförvaltningsreform
            som beslöts 1970 och genomfördes 1971 följde länsdemokratiutredningens
            principer. I enlighet med länsförvaltningsutredningens förslag
            gjordes länsstyrelserna till hu- vudmän för den regionala samhällsplaneringen,
            och lekmannastyrelser infördes. Emellertid följdes inte heller
            länsförvaltningsutredningens för- slag fullt ut. Sålunda beslöts
            att fem ledamöter skulle utses av regeringen, varigenom den avsedda
            majoriteten för de landstingsvalda gick förlorad. Vidare blev
            ordningen för val av ledamöter i länsstyrelserna den omvända mot
            vad utredningen föreslagit. Genom att regeringen fått utse ledamöter
            efter landstinget har den risk för felaktig politisk sammansättning
            uppkommit som utredningen ville undvika. Man kan också i efterhand
            konstatera att regeringen
          </p>
          <pb facs="riksdagen-motions-pdf/data/1972/mot_1972__70/mot_1972__70-005.pdf"/>
          <p xml:id="i-Hurr3th2BVVKCacj8YpUin">
            Mot. 1972:70 8
          </p>
          <p xml:id="i-V45jYm1rjW2wVaNvtkbLd">
            utnyttjat den möjlighet att avgöra de politiska majoritetsförhållandena
            inom styrelserna som härigenom öppnats. Detta handlande har av
            civilministern försvarats med att regeringen har ett legitimt
            intresse att tillse att dess intentioner blir följda inom länsstyrelserna.
            Oavsett hur man ställer sig härtill får man konstatera att reformen
            avlägsnat sig inte oväsentligt från de länsdemokratiska principerna
            och t.o.m. från länsförvaltningsutredningens förslag. Önskemålen
            om statlig styrning har dominerat på den länsdemokratiska tankens
            bekostnad. Centerpartiet, som anslutit sig till grundprinciperna
            i länsdemokratiut- redningens betänkande, motsatte sig inte 1970
            års reform i och för sig utan bedömde den som i vart fall ett
            framsteg i förhållande till rådande ordning.
          </p>
          <p xml:id="i-BhwvjUQmyi2FZmDHrPYzFy">
            Länsberedningen
          </p>
          <p xml:id="i-SggrTqXvFxW4CLnVyqto3y">
            Redan mindre än två veckor efter det remisstiden utgått för länsdemokratiutredningens
            betänkande klargjordes vissa riktlinjer för det fortsatta handlandet
            i ett anförande av civilministern inför Svenska landstingsförbundets
            kongress år 1969. De olika utredningarna borde ”sammanfattas,
            kompletteras och fullföljas genom någon form av fortsatt beredningsarbete”.
            Det framgick att primärkommunernas förbättrade förutsättningar
            efter indelningsreformens genomförande och statsmakter- nas ansvar
            främst för den ekonomiska politiken skulle komma mera i förgrunden
            än de länsdemokratiska principerna. Detta har klargjorts genom
            direktiven för 1970 års länsberedning. Två utgångspunkter anges
            där för arbetet. Den första är att ”primärkommu- nerna även framdeles
            skall svara för betydelsefulla samhällsuppgifter och i ökad utsträckning
            kunna medverka i samhällsbyggandet”. Den andra är ”statsmakternas
            självklara ansvar för bl.a. den samhällsekonomiska balansen, för
            sysselsättnings-, lokaliserings- och näringspolitiken, för att
            medborgarna i olika delar av landet får leva under så långt möjligt
            likvärdiga förhållanden och därmed också för den regionala utveckling-
            en”. Med dessa utgångspunkter bör beredningen ”överväga fördelningen
            i stort av samhällsuppgifter mellan stat och kommun”. Efter sådana
            principiella överväganden bör beredningen ”gå in på frågan om
            dels uppgiftsfördelningen inom den kommunala sektorn mellan primär-
            och sekundärkommuner, dels uppgiftsfördelningen inom den statliga
            sektorn mellan centrala och regionala organ”. Det sist citerade
            uttalandet, vilket framstår som det mest konkreta uttrycket för
            beredningens uppgifter, föranleder tvekan om beredningen alls
            kan anses ha befogenhet att föreslå egentliga förändringar i uppgiftsfördelningen
            mellan stat och kommun. I vart fall synes det i hög grad tveksamt
            om länsdemokratiutredningens principförslag kan ”kompletteras
            och fullföljas” — för att citera det förutnämnda anföran- det
            — inom ramen för dessa direktiv. Det måste understrykas att länsdemokratiutredningen
            själv betonade att dess betänkande hade karaktären av ett principförslag
            och att ytterligare specialutredningar
          </p>
          <pb facs="riksdagen-motions-pdf/data/1972/mot_1972__70/mot_1972__70-006.pdf"/>
          <p xml:id="i-4espdr2Hu5bQtyD3nAXgAN">
            Mot. 1972:70 9
          </p>
          <p xml:id="i-GUjS3H3JhvSBm31nX3wwdY">
            måste genomföras. Över huvud fäster man sig vid att landstingen
            knappast nämns i länsberedningens direktiv. Det medges att det
            trots primärkommunernas förstärkning ”alltjämt kommer att finnas
            uppgifter som lämpligen bör ligga inom den kommunala sektorn men
            som inte heller de nya kommunerna var för sig kan bemästra”. Det
            bör därför övervägas dels vilka former för interkommunal samverkan
            som är mest ändamålsenliga, dels om uppgifter bör kunna helt eller
            delvis överlåtas till landstingen. Frånsett att landstingen framhålls
            som ett slags tveksamt sistahandsalter- nativ bör det erinras
            om att länsdemokratiutredningen tänkte sig en utbyggnad av landstingen
            genom överförande av uppgifter från staten, inte från primärkommunerna.
          </p>
          <p xml:id="i-5R9WZaAcpdQnD1z53gcUcr">
            Vissa andra utredningsinitiativ m. m,
          </p>
          <p xml:id="i-4WgsTTe1gjfikuBNPtRacM">
            Eftersom förhållandet mellan landstingens och primärkommunernas
            befogenheter visats vara en av kärnpunkterna i den länsdemokratiska
            problematiken bör det nämnas, att kommunalrättskommittén år 1965
            fick ett utredningsuppdrag som berörde denna fråga. Bakgrunden
            var den förut nämnda utvecklingen mot ett vidgat kommunalt samarbete
            i storstadsregionerna. I tilläggsdirektiven antecknades att frågan
            aktualise- rats om inte landstingen skulle kunna svara framför
            allt för ”planering och samordning i fråga om bebyggelsen, bostadsförsörjningen,
            vatten- och avloppsledningar, naturvården och lokaltrafiken”.
            Kommittén borde därför undersöka om en befogenhet att vidta åtgärder,
            som hänför sig till en del av landstingskommunen, lämpligen kunde
            inrymmas i den landstingskommunala kompetensen. Kommittén har
            slutfört sitt arbete helt nyligen med betänkandet ”Kommunal kompetens”
            (SOU 1971:84). I detta (s. 19—20) har kommittén i den här aktuella
            delen hänvisat till den speciallagstiftning som genomförts för
            Stockholm och till länsberedningens uppdrag samt förklarat att
            den ”sett det som ändamålslöst att i betänkandet ingå på frågor
            om ändringar i den landstingskommunala kompetensen”. Utan att
            gå närmare in på sakfrågan kan man konstatera att den ifrågasatta
            kompetensutvidgningen avsåg att göra landstingen mera funktionsdugliga
            för regionala samordnings- och planeringsuppgifter och att ett
            fullföljan- de av länsdemokratiutredningens principförslag förutsätter
            bl.a. en specialutredning om den primär- och sekundärkommunala
            kompetensen. Från denna synpunkt är det anledning att beklaga
            att utredningsuppdra- get inte fullföljts. En huvudfråga för den
            kommunala självstyrelsen är i dag den kommunala ekonomin. Med
            anledning bl. a. av centermotioner har riksdagen 1969 och 1971
            begärt utredning av hithörande frågor, däribland om kostnadsfördelningen
            mellan stat och kommun. Framställ- ningarna har lett till att
            skatteutjämningsrevisionen tillsattes 1970 och att en utredning
            om den kommunala ekonomin tillkallades i sista konseljen 1971.
            Det är av intresse i detta sammanhang att ta del av vad direktiven
            för den senare utredningen innehåller beträffande landstingen.
          </p>
          <pb facs="riksdagen-motions-pdf/data/1972/mot_1972__70/mot_1972__70-007.pdf"/>
          <p xml:id="i-XfDTBHTpFAKdrwQoCWRs1E">
            Mot. 1972:70 10 En huvuduppgift för utredningen blir att pröva
            frågan om ”en begränsning av den kommunala beskattningsrätten”,
            alternativt en ”begränsning av den kommunala expansionen genom
            fysiska regleringar eller en kvantitativ reglering av lånefinansieringen”.
            I detta sammanhang erinrar finansministern om att landstingen
            och primärkommunerna var för sig har en självständig beskattningsrätt
            och pekar på att landstingens expansion svarat för en väsentlig
            del av den kommunala sektorns ökning under senare år. Det kan
            inte uteslutas, framhåller finansministern, att denna expansion
            delvis beror på ”att man tillerkänt huvudmännen för i stort sett
            ett enda konsumtionsområde — nämligen hälso- och sjukvården —
            en självständig beskattningsrätt”. Kommittén bör därför undersöka
            ”vilka samordningsformer som är möjliga för att vid den primär-
            och landstingskommunala utdebiteringen åstadkomma en effektivare
            avväg- ning mellan olika kommunala konsumtionsändamål och en för
            hela det kommunala området överbyggande utgiftsprövning”. Utan
            att heller på denna punkt gå närmare in på sakfrågan kan man konstatera
            att direktiven står främmande för den länsdemokratiska tanken.
            De utgår från landstingen som huvudmän väsentligen för hälso-
            och sjukvård och åsyftar att begränsa deras ekonomiska handlingsfrihet.
            Det bör framhållas att en av de viktigaste specialutredningar,
            som länsdemokratiutredningen förutsatte, skulle avse just den
            kommunala ekonomin. Om detta ges ingen antydan i de nu givna kommittédirek-
            tiven. Slutligen bör i detta sammanhang erinras om de initiativ
            till en aktiv regional samhällsplanering som tagits under de senaste
            åren. En sådan planering förutsattes vid 1964 års beslut om lokaliseringspolitiken.
            Den har hittills påbörjats främst genom Länsplanering 1967 och
            Länsprogram 1970. Det har förut nämnts att den partiella länsförvaltningsreformen
            1970 hade till huvudsyfte att samordna och förstärka den regionala
            planeringen med de statliga länsstyrelserna som huvudmän. Vad
            som i detta sammanhang måste framhållas är planeringens betydelse
            för den kommunala självstyrelsen. Svenska stadsförbundet riktade
            redan på sin kongress år 1966 en vädjan till statsmakterna att
            forma den regionala samhällsplaneringen till en kommunal självstyrelse-
            uppgift. Om så ej sker, uttalade kongressen, ”kommer det väsentliga
            element i det svenska folkstyret, som den kommunala självstyrelsen
            utgör, successivt att urholkas och på längre sikt i väsentliga
            stycken gå förlorat”. Uttalanden av samma innebörd har gjorts
            av Svenska kommun- förbundet bl. a. i remissyttrandena över länsförvaltnings-
            och länsdemo- kratiutredningarna. Riskerna för att den kommunala
            självstyrelsen kommer i kläm utvecklades också på kongressen 1969
            av den socialdemokratiske förbundsordföranden Hjalmar Mehr: ”Ju
            mer det reella inflytandet glider över på statlig nivå, desto
            mer försvagas det kommunala greppet inte bara över planeringen
            utan även över genomförandet liksom över investe- ringar, skatter
            och finanser, över huvud taget över möjligheterna till egna prioriteringar.
            Det är en trängande uppgift att finna formerna för att
          </p>
          <pb facs="riksdagen-motions-pdf/data/1972/mot_1972__70/mot_1972__70-008.pdf"/>
          <p xml:id="i-GN373PSHoCvzD5NnyKGY6G">
            Mot. 1972:70 11
          </p>
          <p xml:id="i-Y2NAkX2YNazpySqGTefDqU">
            hävda de kommunala intressena.” Vid sin avgång vid kongressen
            år 1971 upprepade herr Mehr än en gång, att de nya planeringsmekanismerna
            innebär risker för en konfrontation mellan rikspolitiska och kommunal-
            politiska intressen och att den kommunala självstyrelsens innehåll
            och status då är i fara. Dessa uttalanden av Svenska kommunförbundet
            och dess främsta företrädare är värda att hållas i minnet inte
            bara vid ställningstagandet till länsdemokratitanken som sådan
            utan också vid bedömningen av förbun- dets och primärkommunernas
            svar på länsdemokratiutredningens princip- förslag. Desamma som
            uttryckte betänkligheter inför att ge landstingen vidgade befogenheter
            har alltså uttalat lika starka farhågor inför den ökade statliga
            styrningen.
          </p>
          <p xml:id="i-38paUdWhh3RWkznFnp2BXP">
            Huvudfrågor i detta sammanhang
          </p>
          <p xml:id="i-7XePGBzq6HuWfxLoyDitnj">
            Det nu sagda torde ha klarlagt bl. a. följande. Samhällsverksamheten
            på länsplanet kommer i framtiden att få en väsentligt ökad tyngd,
            oberoende av hur huvudmannaskapen fördelas och hur de organisatoriska
            frågorna i övrigt löses. En klar utveckling är på gång mot ett
            allt starkare statligt inflytande. Som ett huvudalternativ härtill
            har länsdemokratitan- ken förts fram. Riksdagen var 1964 enig
            om att begära en utredning om detta alternativ. En rad omständigheter
            under de senaste åren pekar emellertid på att det riskerar att
            komma åt sidan i det fortsatta reformarbetet: kommunindelningsbeslutet
            1969, den partiella länsförvalt- ningsreformen 1970, direktiven
            för länsberedningen samma år, kommu- nalrättskommitténs betänkande
            och direktiven för den kommunaltek- niska utredningen 1971 samt
            utvecklingen av en regional planering i statlig regi. Mot denna
            bakgrund framstår det som angeläget att upprepa kraven på ett
            fullföljande av länsdemokratitanken. I motioner och reservationer
            vid 1970 och 1971 års riksdagar har begärts att länsberedningens
            arbete skall inriktas på genomförande av länsdemokrati. Bakom
            dessa krav har främst stått centerpartiet och folkpartiet. De
            har avvisats med motive- ringen att beredningens arbete inte bör
            föregripas genom ett ställningsta- gande från riksdagens sida.
            I och för sig kan man naturligtvis hysa förståelse för att riksdagen
            inte vill föregripa en pågående utredning. Den primära frågan
            i dag är emellertid inte länsberedningens slutresultat — detta
            ligger f. ö. sannolikt rätt långt fram i tiden — utan vilka utredningar
            den kommer att besörja. Med hänsyn till riksdagens enhälliga beslut
            1964 och civilministerns uttalanden i anslutning till att beredningen
            tillsattes är det ett minimikrav att beredningen fullföljer länsdemokratiutredningens
            arbete och som ett alternativ presenterar en länsdemokratisk modell
            för lösningen av de regionala problemen. Som framgått av granskningen
            av direktiven är det emellertid i hög grad tveksamt om detta kommer
            att ske. Utarbetande av ett länsdemokratiskt alternativ förutsätter
            flera , specialutredningar. Det finns anledning att peka på några
            av de viktigaste
          </p>
          <pb facs="riksdagen-motions-pdf/data/1972/mot_1972__70/mot_1972__70-009.pdf"/>
          <p xml:id="i-Ryr7EqBiG4apjXh8iSMQ8Z">
            Mot. 1972:70 12
          </p>
          <p xml:id="i-4pzL2E2V1AM84MnphoY6Q3">
            principfrågor som måste övervägas. En sådan gäller förhållandet
            mellan staten och landstingen. I debatten om länsdemokratin har
            vid olika tillfällen framskymtat farhågor för att en utökning
            av landstingens befogenheter skulle kunna medföra en utveckling
            i federalistisk riktning. Redan i 1964 års utskottsbetänkande
            avvisades tanken på en sådan utveckling som orealistisk. Betänkligheter
            av denna art utgjorde alltså inget hinder för riksdagens initiativ.
            Länsdemokratiutredningen fastslog också i sitt betänkande att
            sådana farhågor saknar grund (SOU 1968 :47, s. 129). I en till
            betänkandet fogad promemoria om offentligrättsliga konsekvenser
            av en vidgad länsdemokrati framhölls också (s. 292) att avståndstagande
            från federalistiska tankegångar måste sägas ”vara något av en
            överloppsgärning med tanke på de starka krafter i samhället som
            verkar för en allt starkare centralisering”. Utredningen redovisade
            de styrningsmedel som staten utarbetat för att påverka utvecklingen
            inom kommunerna och framhöll att möjligheterna till sådan styrning
            formellt sett är närmast obegränsade även i ett länsdemokratiskt
            system. Emellertid är det uppenbart att problemen blir helt andra
            inom ett sådant system än vid en ordning som den nuvarande, där
            makten över den regionala samhällsplaneringen ligger i statens
            hand. Det är därför angeläget att länsberedningen analyserar denna
            problematik och belyser vilka styrnings- och koordinationsmedel
            som kan bli aktuella i olika alternativ. Utgångspunkten bör givetvis
            vara att de kommunala organen skall ha en betydande frihet — under
            sitt politiska ansvar — och att generella medel bör föredras framför
            detaljreglering. Självfallet är också att det måste finnas en
            av regering och riksdag fastställd riksplanering av ramkaraktär.
            En annan fråga, som får ökad aktualitet i ett länsdemokratisk
            system, gäller samordningen av samhällsplaneringen på regional
            nivå. Problemet är självfallet i hög grad aktuellt redan nu och
            blir det i varje system. Det gäller att åstadkomma en integration
            av planering som besörjs av skilda statliga, landstingskommunala,
            primärkommunala och enskilda organ och institutioner. Ett länsdemokratiskt
            system medför emellertid vissa skillnader, som det är angeläget
            att få analyserade från administrativa och offentligrättsliga
            synpunkter. Länsstyrelsens planering omfattar inte samtliga aktiviteter
            på regional nivå — arbetsmarknadspolitiken ligger t. ex. utanför.
            Detsamma kommer att gälla landstingens planering i ett länsdemokratiskt
            system. Detta angavs klart av länsdemokratiutredning- en. Skillnaden
            mellan alternativet statlig länsstyrelse och statligt verk och
            alternativet landsting och statligt verk fordrar vissa överväganden.
            Länsförvaltningsreformen 1970 innebär bl.a. att besvärsmöjlighet
            hos regeringen öppnats för de fall då konflikter uppkommer mellan
            olika myndigheter (länsstyrelser och verk) om planeringen på det
            regionala planet. Frågan är vilken lösning som bör väljas i ett
            länsdemokratiskt system. Ännu en principfråga av stor betydelse
            har redan berörts i det föregående, nämligen den om förhållandet
            mellan landstingen och primärkommunerna. Den förtjänar särskild
            uppmärksamhet i detta sammanhang.
          </p>
          <pb facs="riksdagen-motions-pdf/data/1972/mot_1972__70/mot_1972__70-010.pdf"/>
          <p xml:id="i-9LWdijGRTGpDybB5shpZFm">
            Mot. 1972:70 13
          </p>
          <p xml:id="i-DfjXHUg5pcHdALvtNeuqVf">
            Landsting och primärkommuner i ett länsdemokratiskt system
          </p>
          <p xml:id="i-MBkGjacGvSjbZ852iYaAx3">
            Denna fråga är av grundläggande betydelse, eftersom huvudsyftet
            med ett länsdemokratiskt system skulle vara att vidga och fördjupa
            den folkliga självstyrelsen genom en decentralisering av uppgifter
            från statliga förvaltningsmyndigheter till kommunala självstyrelseorgan.
            Tanken är inte att bygga upp landstingen på primärkommunernas
            bekostnad utan att öka den kommunala självbestämmanderätten i
            stort. Som redan nämnts förordade inte heller länsdemokratiutredningen
            någon begräns- ning av den primärkommunala kompetensen utan endast
            en ökning av den landstingskommunala. En grundtanke var att ett
            fruktbärande samarbete skulle komma till stånd mellan kommunerna
            på de två områdena på grundval av bl. a. en flexibel kompetensbestämning.
            Olika bedömningar har gjorts av hur ett länsdemokratiskt system
            skulle påverka primärkommunernas ställning. Förutsättningarna
            har i viss mån förskjutits sedan betänkandet framlades, bl. a.
            genom kommunindel- ningsreformens tvångsmässiga genomförande.
            Av särskilt intresse är de synpunkter som redovisades i Svenska
            kommunförbundets remissytt- rande. Majoriteten uttalade vissa
            farhågor för att landstingen, sedan de tillagts uppgiften att
            svara för den översiktliga planeringen, småningom skulle dra till
            sig en ökande makt över plangenomförandet och därigenom minska
            primärkommunernas handlingsfrihet. Yttrandet byggde på upp- fattningen
            att indelningsreformen skulle väsentligt minska behovet över huvud
            av översiktlig samhällsplanering och samarbete över kommungrän-
            serna. Den ideala lösningen skulle därför vara att de tre leden
            planering—beslut verkställighet samtliga lades under primärkommunal
            kontroll. Styrelsen förklarade sig emellertid medveten om att
            en ”ostörd” atmosfär för kommunerna inte kan uppnås. Mot dessa
            bedömningar måste man i dag ställa den ständigt ökande statliga
            makten över samhällsplaneringen och de allvarliga farhågor som
            särskilt Kom- munförbundet uttalat inför denna utveckling. Den
            uppfattningen förefaller realistisk att primärkommunerna lättare
            bör kunna hävda sin ställning gentemot landstingen, som sammansätts
            ur samma lekmannakretsar som kommunernas fullmäktige, än gentemot
            den statliga länsstyrelsen. De två kommuntyperna arbetar på olika
            nivåer som delar av samma kommunala demokrati. Inför väljarna
            framstår den kommunala självstyrelsen, ehuru fördelad på två nivåer,
            som en enhet. Detta medför en känsla av gemenskap och därmed en
            vilja till samarbete. De aktiva kommunalpolitikerna kommer också
            i stor utsträckning att verka på båda planen. Mot denna bakgrund
            framstår det som i hög grad angeläget att en analys av förhållandet
            mellan landsting och primärkommuner i ett länsdemokratiskt system
            kommer till stånd genom länsberedningen. Med utgångspunkt i länsdemokratiutredningens
            överväganden och de avgivna remissyttrandena bör en utredning
            göras i syfte att skapa de bästa möjliga samarbetsformerna med
            garanterande av en självständig hand-
          </p>
          <pb facs="riksdagen-motions-pdf/data/1972/mot_1972__70/mot_1972__70-011.pdf"/>
          <p xml:id="i-8KdYv7HhBFgzkKgbPfV4t1">
            Mot. 1972:70 14
          </p>
          <p xml:id="i-RTSXwubyrJH2L9Jd3Lh4sz">
            lingssfär för både landsting och primärkommuner. Det bör noteras
            att både Svenska kommunförbundet och Svenska landstingsförbundet
            under senaste tid markerat en bestämd vilja till ett vidgat samarbete
            både mellan förbunden — en sammanslagning har förts på tal — och
            mellan landstingen och primärkommunerna. Mellan primärkommuner
            och landsting är kontakterna och samarbets- formerna i dag i allmänhet
            relativt obestämda och endast i begränsad omfattning utvecklade.
            En viss, inte oväsentlig kontakt upprätthålls genom att många
            landstingsmän även är primärkommunalt engagerade. Utvecklingen
            torde emellertid resa krav på ett mera utbyggt och formaliserat
            samarbete mellan landsting och primärkommuner, bl. a. för att
            undvika ett motsatsförhållande och åstadkomma större planmässighet
            i resursernas användning, i första hand på det sociala fältet.
            En vidgad och fördjupad länsdemokrati måste givetvis också innebära
            att länskommunen får organ som lämpar sig för samarbete med primärkommunerna.
            Men det är ändå väsentligt att man i utrednings- och reformarbete
            inriktar sig på att i så stor utsträckning som möjligt främja
            samarbete och samverkan mellan primärkommuner och landsting. For-
            merna bör kunna anpassas så långt möjligt efter de lokala förhållandena.
          </p>
          <p xml:id="i-3Am1tkHS88kuL6hXsafYU1">
            Hemställan
          </p>
          <p xml:id="i-HjYWu9oWnPwmsdhbn4XoFL">
            Med understrykande av det angelägna i att positiva åtgärder vidtas
            för att stärka den folkliga självstyrelsen, som ett led i en strävan
            mot ett decentraliserat samhälle, får vi föreslå att riksdagen
            hemställer hos Kungl. Maj:t att länsberedningen får ett uttryckligt
            uppdrag att även utarbeta ett länsdemokra- tiskt alternativ och
            genomföra därför erforderliga specialut- redningar, bl.a. om förhållandet
            mellan primärkommuner och landsting i ett sådant alternativ, i
            enlighet med vad som anförts i motionen.
          </p>
          <p xml:id="i-JY16W6dLEAm5djSmaamC9e">
            Stockholm den 13 januari 1972. THORBJÖRN FÄLLDIN (c)
          </p>
          <p xml:id="i-HNHAeMgjzJ3pVHGhLcPKxF">
            JOHANNES ANTONSSON (c) KARIN SÖDER (c) NILS G. HANSSON (c) GUNNAR
            LARSSON (c) i Skegrie i Luttra TORSTEN BENGTSON (c) JAN-IVAN NILSSON
            (c) i Jönköping i Tvärålund JOHN ERIKSSON (c) RUNE GUSTAVSSON
            (c) i Bäckmora i Alvesta ERIC CARLSSON (c) FRITZ BÖRJESSON (c)
            i Vikmanshyttan i Glömminge
          </p>
          <p xml:id="i-Gc8EadxhwynSW5h6jUuGqw">
            ELVY OLSSON (c) i Hölö
          </p>
          <pb facs="riksdagen-motions-pdf/data/1972/mot_1972__70/mot_1972__70-012.pdf"/>
          <pb facs="riksdagen-motions-pdf/data/1972/mot_1972__70/mot_1972__70-013.pdf"/>
          <p xml:id="i-NKwMFAZCH59Nd6u73wtDe">
            Göteborgs Offsettryckeri AB 72 1014 S
          </p>
        </div>
      </div>
    </body>
  </text>
</TEI>
