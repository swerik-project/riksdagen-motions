<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00220">
  <teiHeader>
    <fileDesc>
      <titleStmt>
        <title>Handlingsplan mot mobbning i arbetslivet</title>
        <author corresp="i-6NzqsXjPzSi4BTz8BKo1Rg">av Christer Winbäck (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handlingsplan mot mobbning i arbetslivet</title>
          <idno type="rdwebb">H002A220</idno>
          <rs type="number">A220</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A220/text</ref>
          <ref type="dokument_url_html">http://data.riksdagen.se/dokument/H002A220</ref>
          <ref type="dokumentstatus_url_xml">http://data.riksdagen.se/dokumentstatus/H002A220</ref>
          <ref type="doc">http://data.riksdagen.se/fil/3799C3F1-D83E-4D62-B441-F031F2030BC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JHNeTYB39yJkg4NdrEPokb" type="signed"/>
        <correspContext corresp="i-JHNeTYB39yJkg4NdrEPokb">
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction type="numbering" xml:id="i-5RzbBJBvnbRpSHM7R3oHfC">
          <date when="2012-10-04"/>
        </correspAction>
        <correspAction type="submission" xml:id="i-DPLMWp6HoLpx38N2ET6c7m">
          <date when="2012-10-03"/>
        </correspAction>
        <correspAction type="transfer" xml:id="i-BmWyy1ad4STSozuCmvuJMR">
          <date when="2012-10-03"/>
        </correspAction>
        <correspAction type="assigned" xml:id="i-S2bAvrEQUqkDZovj3r7gv5"/>
        <correspContext corresp="i-S2bAvrEQUqkDZovj3r7gv5">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5ouE9ud7H2XUunb1ZShdZx">
            Förslag till riksdagsbeslut
          </head>
          <p xml:id="i-YJL4U3Y7Krd5cFYxoDFzHY">
            Riksdagen tillkännager för regeringen som sin mening vad som
            anförs i motionen om behovet av en nationell handlingsplan mot
            kränkande särbehandling i arbetslivet.
          </p>
        </div>
        <div type="motContent">
          <head type="h1" xml:id="i-BpAk5J9oHqcBGngguaHNSm">
            Motivering
          </head>
          <p xml:id="i-BAgVNwa1ynDArYBcXZSh7S">
            Mobbning, trakasserier och utfrysning är vardag på många arbetsplatser
            i dag. Det är problem som leder till stressupplevelser av olika
            slag och trakasserier som till slut leder till sjukskrivning,
            som ofta blir mycket lång. För den enskilde och dennes familj
            är mobbningen alltid en tragedi. Kännetecken på mobbning eller
            psykiskt våld på arbetsplatsen är övergrepp som är systematiska,
            att det föreligger en maktobalans mellan utövare och offer, att
            det pågår under långa tider och att händelserna upplevs negativt
            av offret.
          </p>
          <p xml:id="i-6xfmPLf7QaemvKG9st2qQz">
            I en stor del av mobbningsfallen är det arbetskamrater på samma
            nivå som mobbar någon annan anställd. Men det är också mycket
            vanligt med chefer som mobbar någon eller några av sina anställda.
            Den offentliga sektorn har en överrepresentation av vuxenmobbning
            och där är också arbetsledaren den vanligaste förövaren. I Sverige
            har man kunnat konstatera ungefär 300 självmord årligen där offret
            har en mobbningsbakgrund. Problemet är att få vågar ta tag i problemen.
            Arbetsgivaren har ett långtgående ansvar för att förhindra och
            reda ut problem som dessa och dessutom ett rehabiliteringsansvar
            för att få tillbaka sjukskrivna i tjänst. Arbetsmarknadens parter
            både centralt och lokalt har en viktig roll i att förebygga och
            motverka mobbning och kränkande särbehandling i arbetslivet. Mobbning
            kan vara, och är ofta, en följd av förhållandena på arbetsplatsen.
            Det är på arbetsplatserna som de tidiga signalerna kan fångas
            upp och stöd ges till dem som drabbas. Ett fortsatt och utvecklat
            arbete mot mobbning på arbetsplatserna som bedrivs av arbetsmarknadens
            parter, lokalt och centralt, och av berörda myndigheter är en
            viktig del av arbetet för att motverka kränkande särbehandling
            i arbetslivet. Men det räcker inte. De utsatta upplever mycket
            ofta att samhället sviker. De knuffas mellan olika instanser,
            utan samordning. Det blir upp till den enskilde att försöka ta
            sig ur sin situation, men han eller hon känner sig motarbetad
            av de instanser som borde hjälpa. En tydlig samordning av samhällets
            resurser, inriktad på stöd till denna grupp, måste prioriteras.
          </p>
          <p xml:id="i-J2mbJbpHFmtzZYWWREuUNx">
            Den mobbade måste, för att kunna få upprättelse, ses som ett
            brottsoffer och ges det stöd som samhället ger till andra brottsoffer.
            Mobbning är en kränkande handling som måste vara en angelägenhet
            för hela samhället. Arbetet måste inriktas på att stödja arbetsgivare
            i att förhindra kränkningar men också på att ge den enskilde stöd
            när en kränkning fått sådana proportioner att den drabbade inte
            förmår arbeta längre.
          </p>
          <p xml:id="i-UscVev3m3uEk6J3TXXYUH8">
            Skyddet för den drabbade bör stärkas, och kraftigare sanktioner
            för arbetsgivare som inte i tillräckligt hög grad motverkar kränkande
            särbehandling bör införas. Därför är det glädjande att Arbetsmiljösanktionsutredningen,
            som nyligen lämnats till arbetsmarknadsministern, föreslår just
            detta för att öka efterlevnaden av de krav som ställs i bl.a.
            arbetsmiljölagen.
          </p>
          <p xml:id="i-FUNuYmEYBumNA2brHWBtkJ">
            För att göra sanktionssystemet tydligare och mer enhetligt föreslås
            dessutom att förelägganden och förbud alltid ska förenas med vite.
            Förslaget innehåller också bestämmelser som gör det möjligt att
            ta ut en sanktionsavgift för förfluten tid och för Arbetsmiljöverket
            att ingripa med förelägganden och förbud för att få till stånd
            en rättelse för framtiden.
          </p>
          <p xml:id="i-MQ6f4JZp67zrg5abd668K7">
            Detta är bra, men det räcker inte. Ett helhetsgrepp måste tas,
            där både det förebyggande och det stödjande arbetet finns med.
            Det förebyggande, för att fler människor ska hindras fastna i
            det utanförskap som en kränkande behandling på en arbetsplats
            försätter dem i. Det stödjande perspektivet för att de som drabbats
            ska få fullt stöd genom ombud vid rättsliga förhandlingar mot
            arbetsgivare och mobbare samt genom stöd vid sjukdom där kränkningen
            godkänns som arbetsskada och där Försäkringskassan och sjukvården
            genom ett mer systematiserat arbete kring detta problem är mer
            lämpade att kunna bistå de drabbade.
          </p>
          <p xml:id="i-GHjRtfEu6bDaCrnLizxTrV">
            En handlingsplan med en nollvision, som både är förebyggande
            och innebär att de som drabbats tas om hand, måste snarast tas
            fram för att stödja arbetet mot vuxenmobbning.
          </p>
          <p xml:id="i-AL6zXLWKHGWx1kWfAkdEGN">
            När utskottet senast behandlade denna fråga 2011/12:AU5 företogs
            inget resonemang kring frågan, utan den behandlades förenklat,
            dvs. inte alls.
          </p>
          <p xml:id="i-GHEWsei3XJt1eJ9pAR9wjC">
            Under riksmötet 2010/11 tar man i AU3 ett resonemang tydligt
            avstånd från mobbning och kränkande särbehandling i arbetslivet,
            det är bra, men missar poängen då man bara hänvisar till arbetsgivarens
            ansvar. Motionen handlade inte bara om det förebyggande arbetet,
            utan också till stor del om vad samhället gör för de drabbade.
            Utskottet hänvisade då också till arbetet med omarbetningen av
            AML:s föreskrifter och den utredning som sedan presenterades i
            juli 2011 som SOU 2011:57 En bättre arbetsmiljö genom effektivare
            sanktioner.
          </p>
          <p xml:id="i-G4D4Dgrbq9n33Vt22BjviY">
            Att hänvisa till detta utredningsarbete kunde utskottet gärna
            ha gjort i 2011/12:AU5, då utredningen då hade avgivit sitt betänkande,
            istället för att helt gå förbi motionen med förenklad behandling,
            då faktiskt ny relevant information tillkommit.
          </p>
          <p xml:id="i-MyKARYc5eDLryf8zkxzyHj">
            Problemet är fortfarande att utredningen inte tar fasta på hur
            vi stödjer de människor som är utsatta. Detta kastande av drabbade
            människor mellan olika instanser, utan samordning eller plan.
            Vi måste få en helhetssyn en nationell handlingsplan skulle vara
            ett steg på vägen. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-WqmjcCLfGj7ctaA3FM1knE">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
