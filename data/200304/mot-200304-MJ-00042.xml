<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0042/mot_200304_MJ_0042-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ42 pnr: s3162
          </p>
          <p>
            Motion till riksdagen 2003/04:MJ42
          </p>
          <p>
            av Michael Hagberg och Fredrik Olovsson (s) med anledning av
            skr. 2003/04:54
          </p>
          <p>
            Handlingsplan för åtgärder inom hästsektorn
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om en uppvärdering av hästpolitiken.
          </p>
          <p>
            Motivering
          </p>
          <p>
            Hästen betyder mycket för många och har många olika roller i
            vårt samhälle. Genom att nu uppvärdera hästpolitiken har regeringen
            och riksdagen möjlighet att göra en insats för dem som på olika
            sätt engagerar sig kring hästen. För att nå dit krävs dock flera
            åtgärder inom hästpolitikens område — ett politikområde som fram
            till i dag levt en alltför undanskymd tillvaro. I sin skrivelse
            2003/04:54 ”Handlingsplan för åtgärder inom hästsektorn” skriver
            regeringen att man ger Statens jordbruksverk i uppdrag att bland
            annat se över om och eventuellt hur hästen bör göras till en del
            av jordbrukspolitiken. Det tycker vi är bra. Alltför länge har
            hästsektorn levt lite i skymundan och hållits vid sidan av den
            traditionella jordbrukspolitiken. Det är nu dags att hästpolitiken
            får det utrymme den förtjänar och de ekonomiska medel som krävs
            för att nå dit. En stor del av hästnäringens motor är spelet på
            hästar. Här är det viktigt att svensk trav- och galoppsport får
            samma konkurrensvillkor för svenskt spel på hästar som andra,
            utlandsbaserade bolag. Inte minst viktigt är detta utifrån aspekten
            att det svenska spelet på trav- och galopp ger tillbaka stora
            resurser till hästnäringen. Dessutom genererar spelet på hästar
            en inte oansenlig summa skatteintäkter. Samtidigt som det är absolut
            nödvändigt med en sådan översyn av dessa konkurrensvillkor, är
            det viktigt att betona att ett visst överskott från spelet även
            i fortsättningen måste kanaliseras för hästsportens främjande.
          </p>
          <pb facs="riksdagen-motions-pdf/data/200304/mot_200304_MJ_0042/mot_200304_MJ_0042-0002.pdf"/>
          <p>
            2003/04:MJ42
          </p>
          <p>
            Då sporten av naturliga skäl till största delen är en glesbygdsverksamhet
            skapar den också reella möjligheter att hålla det svenska jordbrukslandskapet
            öppet. Hästens betydelse för det öppna landskapet får inte underskattas.
            Det finns också starka jämställdhetsskäl till att uppvärdera hästsektorn.
            I skrivelsen skriver regeringen att ”det skall också understrykas
            att en satsning inom hästsektorn också skall innebära en satsning
            på flickors intresse och flickors idrott”. Denna slutsats är inte
            oviktig, inte minst med tanke på att exempelvis ridning är den
            näst största ungdomsidrotten. Det står också i skrivelsen att
            den svenska hästsporten är unik på så sätt att det som i andra
            länder är förunnat ett fåtal i vårt land är att likna vid en folksport,
            där människor med olika bakgrund och ålder träffas och umgås varje
            dag. Detta är oerhört väsentligt i sammanhanget. Vi ser också
            hur alltfler jord- och skogsbrukare åter tar hästens tjänster
            till hjälp i sitt arbete. Hästnäringen har därmed återigen blivit
            en betydande del av det svenska jordbrukets inkomstmöjligheter.
            Vi anser därför, i likhet med de slutsatser som Hästpolitiska
            utredningen kom fram till, att hästhållningen till fullo bör in
            i den svenska jordbrukspolitiken som en primär produktionssektor.
            Från vissa håll har man dock protesterat mot detta. Men med tanke
            på hästens ökande betydelse för ett mycket stort antal människor,
            både som näring och som fritidssysselsättning, har vi svårt att
            förstå dessa protester. Att stödja förslag i den riktningen ser
            vi snarare som en nödvändighet för att hästens roll i vårt samhälle
            skall kunna utvecklas
          </p>
          <p>
            ytterligare. Vi ser idag hur hästens roll i samhället både förändras
            och stärks samt hur oerhört många människor engagerar sig kring
            detta fina djur. Det är därför inte mer än rimligt att hästen
            får den roll inom svensk jordbrukspolitik — och inom övriga politikområden
            — som den förtjänar.
          </p>
          <p>
            Stockholm den 4 februari 2004 Michael Hagberg (s) Fredrik Olovsson
            (s)
          </p>
        </div>
      </div>
    </body>
  </text>
</TEI>
