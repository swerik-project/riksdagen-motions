<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00424">
  <teiHeader>
    <fileDesc>
      <titleStmt>
        <title>Människohandeln</title>
        <author corresp="i-BaBRFz7sgjhbuqYiz8u7vt i-Ybw8JnrmHGCsqpipBke8a7">av Désirée Pethrus Engström och Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Människohandeln</title>
          <idno type="rdwebb">GV02Ju424</idno>
          <rs type="number">Ju424</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju424/text</ref>
          <ref type="dokument_url_html">http://data.riksdagen.se/dokument/GV02Ju424</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju424</ref>
          <ref type="doc">http://data.riksdagen.se/fil/91E7D516-987E-4B86-8F9E-30881E9FC1A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8WZfytzS9eNjHDV87BbMBX" type="signed"/>
        <correspContext corresp="i-8WZfytzS9eNjHDV87BbMBX">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="referral" xml:id="i-MqQc5Y1C6HrpCjHNMqwYD4">
          <date when="2007-10-16"/>
        </correspAction>
        <correspAction type="dismissal" xml:id="i-KgJMSNtGxACG8T8AnNagPU">
          <date when="2007-10-16"/>
        </correspAction>
        <correspAction type="numbering" xml:id="i-GwSVsBD9SfCPBd8nmsmKmg">
          <date when="2007-10-09"/>
        </correspAction>
        <correspAction type="submission" xml:id="i-YZW1QZALuKcLdyXQR1fcAe">
          <date when="2007-10-05"/>
        </correspAction>
        <correspAction type="transfer" xml:id="i-SL1XHzZ7yF6wPtWk14NHRX">
          <date when="2007-10-05"/>
        </correspAction>
        <correspAction type="assigned" xml:id="i-Vi5UVy7RonKJNzD7U9uYxN"/>
        <correspContext corresp="i-Vi5UVy7RonKJNzD7U9uYxN">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CytS5YhLbwEvB4QMAnBADH">
            Förslag till riksdagsbeslut
          </head>
          <list style="ol">
            <item xml:id="i-5h83Nc8eFFe39fQ7WVH6as">
              Riksdagen tillkännager för regeringen som sin mening vad som
              anförs i motionen om att utse en nationell samordnare mot människohandel.
            </item>
            <item xml:id="i-7U5vrpitTWzdFd5qt99rS9">
              Riksdagen tillkännager för regeringen som sin mening vad som
              anförs i motionen om att det inom polisen avsätts särskilda resurser
              för att motarbeta människohandel.
            </item>
            <item xml:id="i-LqEj5iP8qz6HFZmRxUveDz">
              Riksdagen tillkännager för regeringen som sin mening vad som
              anförs i motionen om en översyn av lagen för att förbättra möjligheterna
              till att döma för människohandel.
            </item>
            <item xml:id="i-JAGBoMdfYA9yPYhZHPYZZk">
              Riksdagen tillkännager för regeringen som sin mening vad som
              anförs i motionen om riktade utbildningar i människohandel för
              de olika instanser som jobbar med prostitution och människohandel.
            </item>
            <item xml:id="i-2X6TsieVtTc6PzbG1Si7zZ">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              bör arbeta för att sprida kunskap om den svenska sexualköpslagen.
            </item>
            <item xml:id="i-X8zdmrEwqPBsesAqjpG3cM">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              bör verka för att förtydliga sambandet mellan prostitution och
              människohandel i ett land.
            </item>
            <item xml:id="i-LMuWApFeZUsjHVp8qyxvnD">
              Riksdagen tillkännager för regeringen som sin mening vad som
              anförs i motionen om att Sverige bör arbeta för ett EG-direktiv
              om våld mot kvinnor.
            </item>
          </list>
        </div>
        <div type="motContent">
          <head type="h1" xml:id="i-KcSaEXkzUmcgjfEzencZSu">
            Människohandelns omfattning
          </head>
          <p xml:id="i-SF7Lqvck1BaCeXigDyo3ST">
            Människohandel för sexuellt utnyttjande och annan exploatering
            är ett synnerligen allvarligt och växande problem i vår värld.
            Varje dag rycks tusentals barn, unga kvinnor och unga män upp
            ifrån sina hemmiljöer, kidnappas eller lockas bort med löften
            om en ljusare framtid i ett annat land. Där utnyttjas de i stället
            av den tunga, organiserade brottsligheten som handelsvaror inom
            prostitution, bordellverksamhet och framställning av pornografi.
            De kan också tvingas till kriminalitet, slavliknande arbete, giftermål
            eller organhandel.
          </p>
          <p xml:id="i-ASjWtDoV74tQn4udmkBLEZ">
            Eftersom verksamheten är dold och olaglig, finns ingen tillförlitlig
            statistik över hur många som drabbas, men FN uppskattar att mellan
            en och fyra miljoner människor, främst kvinnor och barn, är offer
            för människohandel varje år och att majoriteten av dem utnyttjas
            sexuellt och prostitueras. Europol uppskattar att omkring 120
            000 kvinnor och barn årligen förs in i EU från andra delar av
            världen för sexuellt utnyttjande. Enligt svenska Rikskriminalpolisen
            transporteras årligen mellan 400 och 600 kvinnor, och därutöver
            ett okänt antal barn, till Sverige genom människohandel.
          </p>
          <p xml:id="i-C5oGBnt2YeoW33SQVVbv2H">
            Man räknar med ett stort mörkertal och befarar också dramatiska
            ökningar under de senaste åren, inte minst i Europa.
          </p>
          <p xml:id="i-Jj7ysNVwMWCszXRmNLwUU5">
            Människohandel är dessvärre ingen liten företeelse som sker långt
            borta. Det är en omfattande och ytterst lönsam, internationell
            organiserad handel som i allt högre grad når även Sverige. Att
            människohandeln är så lukrativ beror på att den sker i flera led
            med många aktörer. Människor kan, till skillnad från andra varor,
            säljas om och om igen. FN beräknar att kriminella nätverk varje
            år tjänar cirka sju miljarder dollar över 50 miljarder svenska
            kronor på människohandel. Det innebär att detta idag är världens
            tredje största form av organiserad brottslighet, efter narkotika
            och vapen.
          </p>
          <head type="h1" xml:id="i-HyteCHAS4csGK68oMqJ31K">
            Människohandel i Sverige
          </head>
          <p xml:id="i-ACU16LMb9TiErURFWMhiBy">
            I samband med att det forna Sovjetväldet föll samman, uppstod
            möjligheten att enklare och billigare transportera offer av människohandel
            inom Europa. Tidigare hade offren oftare kommit från Asien och
            Afrika. Även i den nya europeiska verkligheten sker handeln fortfarande
            främst från landsbygd till stad och från fattigare till rikare
            regioner. Handeln med barn sker i alla riktningar i världen, men
            de främsta vägarna är alltjämt från syd till nord och från öst
            till väst.
          </p>
          <p xml:id="i-YVpfqX36adMBUPLcMUBmEe">
            Handeln förekommer både inom och mellan länder, och ofta är tre
            länder inblandade: ursprungslandet (barnets boendeland), destinationslandet
            (det land där barnet slutligen hamnar) och transitländer (genomfartsländer).
            Sovjetväldets fall innebar att människohandel blev mer påtagligt
            för oss i Norden, och numera är Sverige i likhet med många andra
            europeiska länder också ett av destinationsländerna för sexhandeln.
            Främst kommer de människohandelsoffer som når Sverige från Ryssland,
            Estland, Lettland, Litauen, Polen, Slovakien, Tjeckien, Rumänien,
            Moldavien och Ungern. Mer än hälften av dem kommer från Ryssland
            eller Baltikum. Sverige används dock främst som transitland för
            barn, kvinnor och män som ska till andra länder i Europa.
          </p>
          <head type="h1" xml:id="i-3EmgdQaJo2UhoYrgTouCwF">
            Sexualköpslagens betydelse
          </head>
          <p xml:id="i-2JpidSyXcDZY3kSqqPqVKE">
            Sedan Sverige införde sexköpslagen har omfattningen av människohandel
            minskat. Sverige är många gånger ett transitland men sällan slutdestination,
            då lagen försvårar möjligheterna att anordna prostitutionsverksamhet,
            bedriva storskalig prostitution och därmed få lika hög ekonomisk
            avkastning som i andra länder. I Holland och Tyskland där man
            legaliserat prostitution ökar dock problemen dramatiskt. Det beror
            naturligtvis på att det där finns en marknad för dem som arbetar
            med människohandel att få in flickor för avsättning av sin vara.
            Ser man till droghandel eller vapenhandel kan varan bara säljas
            en gång medan en flickas kropp kan säljas igen och igen. I vårt
            grannland Norge har problemen de senaste åren eskalerat när det
            gäller den öppna gatuprostitutionen och en våg av prostituerade
            från Nigeria. Polisen känner sig maktlös och har sedan länge efterfrågat
            en sexköpslag som kunde användas som ett verktyg mot prostitutionen.
          </p>
          <p xml:id="i-2DufPG7feGPGgbDsqKLN7V">
            Därför är det viktigt att vi uppmärksammar kopplingen mellan
            prostitution och människohandel. För att minska omfattningen av
            människohandel inom Europa bör Sverige inom EU-arbetet och FN
            markera att köp av sexuella tjänster är oacceptabla. Sexköpslagen
            är en preventiv åtgärd för att minska människohandel och Sverige
            bör därför marknadsföra sexualköplagens positiva effekter och
            verka för att fler länder inför denna lag. Sverige bör även arbeta
            för ett EG-direktiv om våld mot kvinnor med en speciell skrivning
            om prostitution.
          </p>
          <head type="h1" xml:id="i-Xbfbmwsux711SyC48KMDEF">
            Stärk skyddet
          </head>
          <p xml:id="i-FBTkh7outbp5u6tBvdoS3R">
            Det är nu hög tid att agera kraftfullt mot människohandel. De
            som bedriver denna brottslighet blir allt skickligare och mer
            erfarna, och utmaningen kommer inte att minska i omfattning. Utmaningen
            att ta hand om dem som har blivit offer för människohandel kommer
            inte heller att bli mindre.
          </p>
          <p xml:id="i-oi8ZNfJNiQQGAjqDxki6e">
            Vår kunskap och vår förmåga att bekämpa människohandel och hjälpa
            dess offer tillbaka till ett normalt liv måste därför växa fortare
            än brottslingarnas. För att hjälpa människohandelns offer behöver
            reglerna för asyl och uppehållstillstånd ses över. Möjligheten
            att få skydd och att vittna emot förbrytarna måste förbättras.
            Hjälpen tillbaka till ett normalt liv, i Sverige eller ursprungslandet,
            måste ställas till de drabbades förfogande. En översyn av lagen
            bör också genomföras för att förbättra möjligheterna till att
            döma för människohandel. Idag är det mycket krångligt och resurskrävande
            att döma människor för människohandel. Lagen är utformat på ett
            komplicerat och tolkbart sätt som försvårar bevisinsamlingen och
            ger för mycket utrymme för den enskilde domarens tolkning. Problemen
            med att finna alla pusselbitar som krävs för att kunna dömas för
            människohandel gör att många därför döms för koppleri, och i regel
            bara till två tre år i fängelse. Så borde inte vara fallet. Det
            är angeläget att en översyn genomförs för att tydliggöra och förenkla
            definitionen av människohandel.
          </p>
          <head type="h1" xml:id="i-L1pnAMxNbJsJZFmyNqU9yZ">
            Pengar måste avsättas för att bekämpa människohandel
          </head>
          <p xml:id="i-22DajhYqtxDfef9AysAAmn">
            Vi välkomnar regeringens ökade satsning på polisväsendet för
            att bekämpa brott. Problemet är dock att inga pengar öronmärkts
            till att motarbeta människohandel. Att bekämpa människohandel
            är mycket krävande såväl tids- som kostnadsmässigt. När inga pengar
            finns öronmärkta riskerar människohandel att bortprioriteras för
            enklare brottsbekämpning. Så får inte vara fallet och därför måste
            pengar avsättas så att denna oerhört viktiga fråga inte bortprioriteras.
            Regeringen måste prioritera arbetet mot människohandel högre än
            idag och en nationell samordning bör komma till stånd för att
            regering, myndigheter, kommuner, frivilligorganisationer, kyrkor
            m.fl. ska kunna arbeta tillsammans för en nollvision gällande
            människohandel i Sverige.
          </p>
        </div>
        <div type="motSignatures">
          <list>
            <item xml:id="i-PS1b2L7YS2jtrwsCQfGpHS" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
            <item xml:id="i-8AhSZvHiRi5QjJcB898bLB" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
