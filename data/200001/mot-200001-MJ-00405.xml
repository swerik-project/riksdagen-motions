<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0405/mot_200001_MJ_0405-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ405 pnr: -v1002
          </p>
          <p>
            Motion till riksdagen 2000/01:MJ405
          </p>
          <p>
            av Lennart Beijer m.fl. (v, kd, c)
          </p>
          <p>
            Fiskvägar i Emån
          </p>
          <p>
            1 Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder för att säkra fiskvägarna i Emån.
          </p>
          <p>
            2 Problemet i historiskt perspektiv
          </p>
          <p>
            Ända fram till slutet av 1800-talet hade laxen och havsöringen
            möjlighet att vandra fritt i Emån. I historiska dokument beskrivs
            att fisket efter lax och havsöring var av stort samhällsekonomiskt
            värde ända upp till Ädelfors som i dag tillhör Vetlanda kommun.
            När kraftbolagen i början av 1900-talet gavs tillstånd att dämma
            vattenflödet och bygga kraftverk i Emån ställdes krav på att det
            skulle finnas laxtrappor för lax och öring. Under 1940-talet omprövades
            vattendomarna och kravet på laxtrappor ersattes med en skyldighet
            att sätta ut smolt (ungfiskar). Detta visade sig emellertid med
            tiden vara en dålig, eller rentav skadlig, metod och utsättningarna
            upphörde för ca 10 år sedan.
          </p>
          <p>
            3 Stor enighet om fiskvägar i Emån
          </p>
          <p>
            År 1991 startade Vetlanda, Hultsfred, Högsby, Mönsterås och Oskarshamns
            kommuner projektet Fiskvägar i Emån. Kommunerna hade satt som
            mål att lax och havsöring skulle ha fria fiskvägar upp till Ädelfors
            redan år 2000. Det var dock svårare än vad man trodde att genomföra
            det projektet. I år bygger Emåprojektet och Mönsterås kommun nya
            fiskvägar förbi två kraftverksdammar vid Finsjö, strax uppströms
            Fliseryd. Vägen dit är dock inte helt fri eftersom fisken måste
            passera ett par mindre väl fungerande laxtrappor vid Emsfors och
            vid Karlshammar.
          </p>
          <pb facs="riksdagen-motions-pdf/data/200001/mot_200001_MJ_0405/mot_200001_MJ_0405-0002.pdf"/>
          <p>
            2000/01:MJ405
          </p>
          <p>
            Fiskvägarna vid Finsjö är det första steget på vägen mot att
            återskapa naturlig fiskvandring i Emån. Uppströms Finsjö finns
            ytterligare fem kraftverksdammar som behöver förses med fiskvägar
            innan målet havsöringen till Ädelfors har uppnåtts. Närmast ovanför
            Finsjö kommer dammen vid Frövi kraftverk i Högsby. Sedan följer
            dammarna vid Blankaström, Järnforsen, Kvillsfors och Turefors.
            Medfinansiärer i Finsjöprojektet är följande parter: Mönsterås,
            Oskarshamn, Högsby, Hultsfred, Vetlanda, Eksjö, Sävsjö och Nässjö
            kommuner, Länsstyrelserna i Jönköpings och Kalmar län, Regionförbundet
            i Kalmar län, Fiskeriverket, Emåns vattenförbund samt EU:s Mål
            5b. Även kraftverksägaren Sydkraft, eller egentligen Nissan Kraft
            AB, är positiv till bygget vid Finsjö. Sydkraft har lovat att
            avstå vatten motsvarande en produktionskostnad om 50 000 kronor
            per år under fem år.
          </p>
          <p>
            4 Nyttan
          </p>
          <p>
            Turistvärdet: Åtgärden är klart motiverad från en samhällsekonomisk
            synpunkt. Fisketurismen i Högsby, Hultsfred och Vetlanda kommuner
            kommer nu att utvecklas, särskilt med inriktning på lax- och havsöringsfiske.
            Försäljningen av fiskekort i Emåregionen kommer att öka under
            de närmaste åren. Andelen lekmogen fisk som passerar förbi Em
            skulle vid en utbyggnad av fiskvägarna upp till Ädelfors mer än
            fördubblas. Detta innebär att det redan attraktiva sportfisket
            vid Em skulle kunna fördubblas. Fisket i de nyöppnade delarna
            skulle i framtiden kunna nå ungefär samma storlek som fisket i
            dag vid Em. Den ökande fisketurismen kommer dessutom att ge positiva
            effekter i form av ökad natur- och kulturturism och betydligt
            fler turistnätter i regionen. En undersökning av fisketurismens
            ekonomiska effekter vid Mörrumsån visar att det sammanlagda ekonomiska
            värdet per kilo fångad fisk uppgår till 2 000 kronor. Övernattande
            fiskare vid Mörrumsån spenderar ca 600 kronor per dygn. Endagsfiskarna
            spenderar ca 400 kronor per dygn. I området nedströms Finsjö har
            fisket redan i dag stor ekonomisk betydelse. Sportfisket vid Em
            omsätter årligen 600 000 kronor. Enbart intäkterna från fiskekortsförsäljning
            och övernattning i Fliseryd uppgick år 1998 till 130 000
          </p>
          <p>
            kronor. Den sammanlagda samhällsekonomiska vinsten är avsevärt
            större. Naturvärdet: Emåns havsöring är sannolikt världens mest
            storvuxna naturliga havsöringpopulation. År 1993 togs en världsrekordhavsöring
            på fluga i mynningen vid Em. Havsöringsbeståndet har minskat i
            Emån under 1990-talet. Årligen återkommande undersökningar visar
            att havsöringens yngel återfinns i betydligt mindre omfattning
            än vad som är normalt. Det är uppenbart att den unika Emåhavsöringens
            fortbestånd är hotat. Under år 1999 flyttades öringyngel från
            området nedströms Finsjö till lämpliga områden i Högsby. Dessa
            yngel återfinns i större omfattning och visar en klart snabbare
            tillväxt än ynglen som blev kvar nedströms. En
          </p>
          <pb facs="riksdagen-motions-pdf/data/200001/mot_200001_MJ_0405/mot_200001_MJ_0405-0003.pdf"/>
          <p>
            2000/01:MJ405
          </p>
          <p>
            tänkbar anledning är att nedströmsområdena är betydligt mera
            belastade av miljögifter. Varje tillgängliggjord kvadratmeter
            lekbotten innebär förbättrade möjligheter för havsöringen och
            laxen i Emån. Åtgärden är alltså väl motiverad ur naturvårdssynpunkt.
            Stockholm den 28 september 2000
          </p>
          <p>
            Lennart Beijer (v) Chatrine Pålsson (kd) Agne Hansson (c)
          </p>
          <p>
            10
          </p>
        </div>
      </div>
    </body>
  </text>
</TEI>
