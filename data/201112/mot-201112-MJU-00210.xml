<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00210">
  <teiHeader>
    <fileDesc>
      <titleStmt>
        <title>Utveckling av den gröna näringen</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av den gröna näringen</title>
          <idno type="rdwebb">GZ02MJ210</idno>
          <rs type="number">MJ210</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ210/text</ref>
          <ref type="dokument_url_html">http://data.riksdagen.se/dokument/GZ02MJ210</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ210</ref>
          <ref type="doc">http://data.riksdagen.se/fil/AF10630F-35BB-4666-B60A-FD462E6CEF19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WZkSuAHWp1d6mw89aBh5zZ" type="signed"/>
        <correspContext corresp="i-WZkSuAHWp1d6mw89aBh5zZ">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-YMiwXSYKLDP3iuX8Zskwnt" type="numbering">
          <date when="2011-09-30"/>
        </correspAction>
        <correspAction xml:id="i-NZuymWtXZcpYdFLfto458b" type="submission">
          <date when="2011-09-28"/>
        </correspAction>
        <correspAction xml:id="i-3QJnbcdvxc9CfGA8MiNsKK" type="transfer">
          <date when="2011-09-26"/>
        </correspAction>
        <correspAction xml:id="i-5j3NJje6Ftoe5ENfYW25wE" type="assigned"/>
        <correspContext corresp="i-5j3NJje6Ftoe5ENfYW25wE">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7GokWZCHSs6Wyym12RtWD4">
            Förslag till riksdagsbeslut
          </head>
          <list style="ol">
            <item xml:id="i-PJ6HJXMqPg6RBobCYr5njg">
              Riksdagen tillkännager för regeringen som sin mening vad som
              anförs i motionen om insatser för de gröna näringarnas utveckling.
            </item>
            <item xml:id="i-UAztVvxC8To9CtQqy1QRXe">
              Riksdagen tillkännager för regeringen som sin mening vad som
              anförs i motionen om höga fraktkostnader som ett hot mot de gröna
              näringarna på Gotland. 1
            </item>
          </list>
          <p xml:id="i-LrJpnR6uMeQBvjDd4bmcWC">
            1 Yrkande 2 hänvisat till TU.
          </p>
        </div>
        <div type="motContent">
          <head xml:id="i-4GyKt6vLCZvD9pZiw2PT1d" type="h1">
            Motivering
          </head>
          <p xml:id="i-3wKLTnkGK1VRLUBBiv8px1">
            I de gröna näringarna d.v.s. all den näringsverksamhet som har
            sin bas i jord, skog och landsbygdens miljö arbetar idag ca 400
            000 personer i Sverige. Det är nästan var tionde av alla sysselsatta
            i landet. Det svenska lantbruket och skogsbruket har alltså en
            viktig roll för sysselsättningen i landet som också skapar andra
            jobb. De gröna näringarna beräknas svara för 15 procent av den
            totala sysselsättningen då lantbruket även utgör underlag för
            lokala servicenäringar som detaljhandel, lokaltrafik, vård och
            skola m.m.
          </p>
          <p xml:id="i-JvpLdfW8YHEwFm1ja7Vpiz">
            I reda pengar, räknat som bidrag till BNP (Sveriges bruttonationalprodukt),
            ger de gröna näringarna långt över 200 miljarder kronor och har
            större betydelse än många av landets traditionellt stora industrier.
          </p>
          <p xml:id="i-TEjhTJ2SjtnVPR33yCvRsy">
            Det är naturligtvis på landsbygden som de gröna näringarna betyder
            mest för sysselsättningen. I många kommuner står de gröna näringarna
            för vart fjärde jobb, och i hälften av landets 290 kommuner är
            minst 18 procent av sysselsättningen beroende av de gröna näringarna.
          </p>
          <head xml:id="i-3GDQ4A6G22QokFqKXkCW79" type="h2">
            Den gröna näringen på Gotland
          </head>
          <p xml:id="i-NfYgfUUSyRucrKjVbVkXth">
            Gotland har en omfattande djurproduktion på många gårdar, såsom
            mjölkkor, nötboskap, grisar, lamm och höns. Lammproduktion är
            det som ökar mest. Djurproduktionen ger direkta inkomster och
            sysselsättning, men också underlag för förädling av olika livsmedelsprodukter,
            t.ex. lokal produktion av ost. Den lokala förädlingen har blivit
            allt viktigare i takt med att priserna på lantbrukets produkter
            pressas av import. Bland de grödor som odlas på Gotland är vallen
            den största och viktigaste grödan. Odlingen av spannmål och oljeväxter
            är också stor. Den odling där Gotland har störst marknadsandel
            och även är mest känt för är odling av olika rotfrukter, som t.ex.
            potatis, lök, morötter och andra primörer såsom sparris. På Gotland
            arrangeras numera en årligen återkommande Primörpremiär. Den firas
            ett veckoslut i maj, då Gotland öppnar upp och erbjuder gotlänningar
            och andra tillresta besökare olika matupplevelser med primörer,
            gotländskt lammkött, sparris, kajpsoppa och många andra lokala
            produkter.
          </p>
          <p xml:id="i-BR6cvmamRHpnzoqKKBTm6z">
            De gröna näringarna har en stor betydelse för ekonomi och sysselsättning
            i mitt hemlän Gotland. Totalt är närmare 3 800 personer eller
            cirka 14 procent av alla som arbetar på Gotland direkt eller indirekt
            sysselsatta i produktion av livsmedel och skogsprodukter. 2010
            fanns det 1 506 företag fördelade på olika storleksgrupper med
            mer än 2,0 ha åker. Det är en minskning med 1 223 företag sedan
            1979, medelarealen har på 30 år ökat från 30,5 ha till 57 ha.
            Gotland utgör 3,3 procent av Sveriges totala åkerareal. 2,3 procent
            av allt höstvete, vårvete och all råg i Sverige och 3,5 procent
            av all potatis i Sverige odlas på Gotland. 600 företag har nötkreatur
            varav 258 är mjölkbesättningar. 57 har svinuppfödning och 70 har
            höns. Totalt finns 65 034 får på Gotland fördelade på 395 lammgårdar.
          </p>
          <p xml:id="i-EwUFSQw2Zi8rWDKfTvXtL8">
            De gröna näringarna har även en stor betydelse för att skapa
            det långsiktigt hållbara samhället. Det handlar bland annat om
            hållbar och närodlad livsmedelsproduktion, användningen av kemikalier
            och andra miljöstörande ämnen i lantbruket och en fortsatt satsning
            på förnybar energi i denna sektor.
          </p>
          <head xml:id="i-V9BBoEiEG2ogcYpasp5pGS" type="h2">
            Kris inom grisnäringen
          </head>
          <p xml:id="i-Qm7WdAG4mpoSPLiNJSBgYi">
            En förutsättning för en långsiktigt stabil utveckling av de gröna
            näringarna är deras lönsamhet. Under 2008 försvagades mjölk- och
            växtproducenternas lönsamhet kraftigt medan lönsamheten för grisproducenterna
            just detta år stärktes. Men idag bara ett par år senare är situationen
            för t.ex. Gotlands grisproducenter hårt ansträngd.
          </p>
          <p xml:id="i-DWUzZXPGSRojgeaK9MbFwy">
            Sverige är världsberömt för sitt griskött och svenska grisar
            har tur som växer upp i ett land som satsar på kvalitet för både
            djur och konsumenter. Det som framförallt skiljer uppfödning av
            svenska grisar från den i andra länder är det starka djurskyddet
            och Sveriges långa tradition av djuromsorg. Huvuddelen av våra
            drygt 3 miljoner svenska slaktgrisar kommer från ungefär 1 500
            uppfödare. Cirka 30 procent av grisarna kommer från gårdar som
            föder upp dem och behåller dem fram till slakt. Resten säljs vidare
            till slaktgrisuppfödare.
          </p>
          <p xml:id="i-3qAVmEPE1mmH2rNKaUTJCv">
            Med anledning av det alarmerande läget för svensk grisproduktion
            äventyras Sveriges goda rykte för det berömda grisköttet. Det
            är viktigt att regeringen tar tag i denna för grisnäringen nu
            så alarmerande situation.
          </p>
          <head xml:id="i-C9pFM4gVnzFZm2Cfiod9X" type="h2">
            Ekologiska produkter
          </head>
          <p xml:id="i-CuSg9AjaqQ2pkorjKhD4kr">
            Marknaden för ekologiska produkter visar en fortsatt stark tillväxt.
            Försäljningen fortsätter att stiga genom prenumerationssystem
            för ekolådor, direktförsäljning och torghandel. Också intresset
            för lokalproducerad mat har vuxit kraftigt de senaste åren, från
            både konsumenter och bönder. Det är en utveckling som med olika
            åtgärder måste uppmuntras.
          </p>
          <p xml:id="i-M4cCPJoha95BrzoeSZrCip">
            På Gotland har odling utan användning av konstgödsel och kemiska
            bekämpningsmedel tillämpats under lång tid. De ekologiskt odlade
            grödorna blir bara fler och fler och omfattar alla jordbrukets
            områden. Under 2010 svarade Gotland för 22,3 procent av KRAV-arealen
            för potatis i Sverige (185 ha av totalt drygt 820 ha).
          </p>
          <p xml:id="i-Epj4sgVm1Mccsosy4uCL4x">
            Av den totala KRAV-åkerarealen år 2010 i Sverige på 85 856 ha,
            har Gotland totalt KRAV-åkerareal på 8 580 ha, vilket motsvarar
            10 procent. År 2009 var totalt 154 gårdar på Gotland inklusive
            de som ligger i karens KRAV-anslutna.
          </p>
          <p xml:id="i-VmYjMPAoeemSeGPxCaBTcD">
            Av KRAV-godkända djur år 2010 har Gotland 1 176 KRAV-mjölkkor,
            vilket är 3,1 procent av alla i Sverige. Övriga nötdjur, 4 850
            stycken, är 3,6 procent av alla i Sverige. Får, inklusive lamm,
            är 11 353, dvs. 16,2 procent av alla i Sverige o.s.v.
          </p>
          <p xml:id="i-Vh9CX4EUriMb9JvgmRBHTm">
            KRAV-areal köksväxter på Gotland år 2010 är totalt 140 ha 13
            procent av totalt drygt 1 070 ha för hela landet.
          </p>
          <p xml:id="i-WTmkozby3ChKkJQUwRsPHv">
            Regeringen har satt som mål att andelen certifierad ekologisk
            odling ska vara minst 20 procent av jordbruksmarken år 2020. Ett
            av huvudargumenten är att målet i sig är en av flera åtgärder
            för att uppnå de nationella miljökvalitetsmålen.
          </p>
          <p xml:id="i-6D42xYnYZAzY2HAQrgJ9Xn">
            Regeringen bör ta initiativ till en genomarbetad strategiplan
            inom de i motionen nämnda områdena för att långsiktigt utveckla
            de gröna näringarnas viktiga bidrag till att skapa det hållbara
            samhället. Att spegla hur det ser ut i mitt hemlän ger en bild
            av hur viktig den gröna näringen är för ett glesbygdslän som t.ex.
            Gotland.
          </p>
          <head xml:id="i-L9uaBxW4ncTzDZ3EbJgh6h" type="h2">
            Ökade fraktkostnader i färjetrafiken hotar de gröna näringarna
            på Gotland
          </head>
          <p xml:id="i-FzxF6T9eqy3ygf98g8qtnQ">
            De senaste två årens genomförda och aviserade fraktkostnadsökningar
            slår mycket hårt mot jord- och skogsbruk och livsmedelsindustrin
            på Gotland. LRF Gotland har sedan lång tid tillbaka hävdat att
            företagen i de gröna näringarna har en merkostnad på cirka 2530
            procent på färjorna, jämfört med samma vägsträcka på fastlandet.
            LRF Gotland har samlat in underlag och träffat representanter
            från de större livsmedelsföretagen på Gotland, och deras svar
            visar en stor oro för framtida konkurrenskraft, men också behov
            av omedelbara diskussioner och åtgärder för att ge Gotland konkurrensneutrala
            fraktkostnader.
          </p>
          <p xml:id="i-5K6q2n1twCKFGrSQRshRU8">
            Ska företag överleva och våga satsa på Gotland måste man få villkor
            som står sig över tid och är oberoende av vilken regering som
            råkar sitta för tillfället. Fraktkostnaderna är otroligt viktiga
            för de gotländska företagen. I snitt 1015 procent av det som produceras
            stannar på Gotland, resten fraktas till den nationella marknaden.
            Priset på varan är oerhört viktig i konkurrensläget mot andra
            regioner i Sverige och mest för de oförädlade varorna som t.ex.
            grönsaker och potatis, där fraktkostnaden kan utgöra upp till
            25 procent av varans pris.
          </p>
          <p xml:id="i-KXideCLv6AqknmXnmKZisG">
            Högre fraktpriser kommer att innebära att investeringsviljan
            minskar. Står valet mellan att investera i en anläggning på fastlandet
            eller på Gotland, kan en höjning av fraktpriset göra att valet
            faller på fastlandet. Det blir tuffare att hävda att produktionen
            eller förädlingen ska behållas och utvecklas på Gotland i stora
            koncerner som t.ex. Arla.
          </p>
          <p xml:id="i-KPFncwn5VjJtLGHzSgAb1g">
            Det som nu hänt med Arlas flytt av delar av A-filtillverkningen
            till Norrköping är ett allvarligt exempel på detta. Ovissheten
            och oron kring framtida fraktpriser rör inte bara produkter härifrån
            utan även förnödenheter som fraktas hit till jordbruket och industrin,
            och skapar ännu större konkurrensnackdelar om och när fraktpriserna
            höjs igen. För bland annat den viktiga gröna näringen på Gotland
            måste Näringsdepartementet och infrastrukturministern i dialog
            med Region Gotland hitta bestående lösningar både när det gäller
            fraktpriserna och Gotlandstillägget. För Gotlands del är det klart
            att sänkta fraktkostnader möjliggör utveckling!
          </p>
        </div>
        <div type="motSignatures">
          <list>
            <item xml:id="i-4aqjErra6Pftv7BttwGmcF" who="i-MMa2PA7yJ45qkfsEkcFqYb">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
