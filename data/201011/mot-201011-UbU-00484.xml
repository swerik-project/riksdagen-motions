<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00484">
  <teiHeader>
    <fileDesc>
      <titleStmt>
        <title>Politik för vuxenutbildningen</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för vuxenutbildningen</title>
          <idno type="rdwebb">GY02Ub484</idno>
          <rs type="number">Ub484</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub484/text</ref>
          <ref type="dokument_url_html">http://data.riksdagen.se/dokument/GY02Ub484</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub484</ref>
          <ref type="doc">http://data.riksdagen.se/fil/818EE328-C786-4F29-B86C-840132457396</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKVutQEnx6NQ68Bgewzb4u" type="signed"/>
        <correspContext corresp="i-BKVutQEnx6NQ68Bgewzb4u">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction type="numbering" xml:id="i-VoaVyNzbAoWuNk521akeXG">
          <date when="2010-10-29"/>
        </correspAction>
        <correspAction type="submission" xml:id="i-KGEgQffhJSMqtbPJpUGE2W">
          <date when="2010-10-27"/>
        </correspAction>
        <correspAction type="transfer" xml:id="i-Vmg2XPbBEQnst69Y4qAkjG">
          <date when="2010-10-26"/>
        </correspAction>
        <correspAction type="assigned" xml:id="i-BvdobQkxmaedt4jameNckd"/>
        <correspContext corresp="i-BvdobQkxmaedt4jameNckd">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3B9piYv4Kfo7wzv4XDBk9b">
            Förslag till riksdagsbeslut
          </head>
          <list style="ol">
            <item xml:id="i-JxdDcP9nbqbVE8JHfMn19x">
              Riksdagen tillkännager för regeringen som sin mening vad som
              anförs i motionen om att återinföra en hög ambition att erbjuda
              en flexibel och lättillgänglig vuxenutbildning där alla som har
              behov av det kan delta.
            </item>
            <item xml:id="i-YHciAjXSMCyz4AQn5Y5Z99">
              Riksdagen tillkännager för regeringen som sin mening vad som
              anförs i motionen om riktade insatser för att underlätta för studieovana
              grupper att studera.
            </item>
            <item xml:id="i-N8KkUdzYqmA7i5VmGmTa46">
              Riksdagen tillkännager för regeringen som sin mening vad som
              anförs i motionen om vikten av att kvalitetssäkra och individualisera
              sfi-undervisningen samt att möjliggöra för intensivkurser i svenska
              vid högskolor och universitet.
            </item>
            <item xml:id="i-Pi7WVbudRRgF7emxif66NJ">
              Riksdagen tillkännager för regeringen som sin mening vad som
              anförs i motionen om svenskundervisning på modersmålet, kontinuerligt
              intag och flexibla studietider.
            </item>
            <item xml:id="i-YaFoEnML6G7nLJEdJcLJPo">
              Riksdagen tillkännager för regeringen som sin mening vad som
              anförs i motionen om behovet av fler platser inom vuxenutbildningen.
            </item>
            <item xml:id="i-Qs5j7EGgWicSxCHxwh7UHi">
              Riksdagen tillkännager för regeringen som sin mening vad som
              anförs i motionen om behovet av fler platser inom yrkeshögskolan.
            </item>
            <item xml:id="i-Kf6fxGAUnz2BsNQv1CgFui">
              Riksdagen tillkännager för regeringen som sin mening vad som
              anförs i motionen om möjligheten till samlade betygsdokument.
            </item>
            <item xml:id="i-WpiR9fAbdUYCxG1dkSS6Wi">
              Riksdagen tillkännager för regeringen som sin mening vad som
              anförs i motionen om insatser för unga.
            </item>
            <item xml:id="i-M5n3fRDhLFiqWiJHUyKpF8">
              Riksdagen tillkännager för regeringen som sin mening vad som
              anförs i motionen om möjligheten att gå en korttidsutbildning
              parallellt med sitt arbete eller en annan branschspecifik utbildning.
            </item>
            <item xml:id="i-Vr42YYRhZbXWkMN7mAf8Ce">
              Riksdagen tillkännager för regeringen som sin mening vad som
              anförs i motionen om behovet av ett utökat antal platser på lärlingsutbildningar.
            </item>
          </list>
        </div>
        <div type="motContent">
          <head type="h1" xml:id="i-5nZm6fzsuHzm9QAg2d8cEc">
            Vår syn på vuxenutbildning
          </head>
          <p xml:id="i-2WNLykqKsqvetRT46KX8rW">
            Det finns flera skäl till att ha en väl utbyggd vuxenutbildning
            som är flexibel och lättillgänglig för alla. Var och en har rätt
            att utbilda sig, men vi har alla olika förutsättningar att satsa
            på vår utbildning under olika perioder av livet. Det kommer alltid
            att finnas personer som av olika skäl behöver fylla igen kunskapsluckor
            i vuxen ålder. Därför är det för oss socialdemokrater självklart
            att alla ska få mer än en chans att skaffa sig de kunskaper som
            behövs för att leva ett gott liv som aktiva samhällsmedborgare
            och vara efterfrågade på arbetsmarknaden.
          </p>
          <p xml:id="i-XzZ5bcMEzP11cn1tGCR2E6">
            Men även för landet Sveriges konkurrenskraft och möjligheter
            till ekonomisk tillväxt är en väl fungerande vuxenutbildning av
            avgörande betydelse. Arbetslösheten i Sverige är nu hög men parallellt
            med den höga arbetslösheten börjar flaskhalsar dyka upp på arbetsmarknaden.
            Allt fler företag rapporterar svårigheter att trots hög arbetslöshet
            hitta rätt arbetskraft. Detta är bland annat resultatet av stora
            nedskärningar inom utbildningsområdet som har bidragit till att
            arbetsmarknadens funktionssätt har försämrats. Sverige hade stått
            starkare idag om fler av de arbetslösa hade fått effektiva utbildningar.
          </p>
          <p xml:id="i-6nj7csP2t23Fa7uJqXX2PB">
            Förra året lämnade den största årskullen på många år gymnasieskolan.
            Arbetslösheten bland ungdomar var redan innan dess bland de högsta
            i Europa enligt Eurostat. Många av dessa ungdomar längtade till
            högre studier eller kommer att behöva komplettera och fortbilda
            sig för att bli attraktiva på arbetsmarknaden. Men den moderatstyrda
            regeringen stängde dörr efter dörr för dem. Antalet platser inom
            vuxenutbildningen den senaste mandatperioden har varit färre än
            under socialdemokratiskt styre 20022006, trots att det då var
            högkonjunktur. Fler nybakade studenter har fått slåss om platserna
            på högskolan och chansen att komma in har minskat. Platserna inom
            kvalificerad yrkesutbildning och yrkesvux täcker inte behoven
            på långa vägar.
          </p>
          <p xml:id="i-235goFPSWhsxWFTnp58fS8">
            Vi menar att vuxenutbildning i alla dess former bör ses som ett
            smörjmedel i det moderna samhällets maskineri. I lågkonjunktur
            gäller det att ta till vara möjligheterna att bygga på människors
            kunskapsbas så att de står redo när de nya jobben kommer. I högkonjunktur
            gäller det att snabbt förse arbetsmarknaden med det den behöver
            i nära samverkan med olika branschföreträdare. De förändringar
            som konstant pågår på arbetsmarknaden gör dessutom att arbetskraften
            ständigt, oavsett konjunktur, har ett behov av kunskapspåfyllnad.
            Att satsa på vuxenutbildning är ett av de mest effektiva sätten
            att bryta kunskapsklyftor mellan människor och minska segregationen.
          </p>
          <p xml:id="i-JeaE8jLwKBJFPe24YKFzH6">
            Det riktade statsbidraget för vuxenutbildning bör återinföras,
            annars riskerar vuxenutbildningen att i hög grad bli ett offer
            för besparingar så länge den inte är lagstadgad. De senaste åren
            har många kommuner, framförallt mindre sådana, dragit ned sin
            verksamhet till ingenting mer än det som de enligt lag är tvungna
            att tillhandahålla (sfi, särvux, samt grundläggande vuxenutbildning).
            Dessa besparingar har inneburit att många varit tvungna att avbryta
            pågående studier mot slutbetyg och högskolebehörighet. Det innebär
            också att inga nya elever får möjlighet att komplettera ämnen
            de kan behöva för att få grundläggande eller särskild högskolebehörighet
            samt att människor som vill läsa svenska 2A, svenska 2B och engelska
            A för att komplettera sina gymnasiebetyg från hemlandet och kunna
            söka vidare till högskolestudier blir stoppade.
          </p>
          <head type="h1" xml:id="i-gWEH62XJBtA7xvp2sCYS4">
            Historik
          </head>
          <p xml:id="i-Jx4k83wvM6r4U6doyD1w1n">
            Tidigare socialdemokratiska regeringar har under lång tid byggt
            ut vuxenutbildningen på olika vis, trots en motvillig opposition.
            Under den speciella vuxenutbildningssatsning som kallades Kunskapslyftet
            deltog närmare en miljon vuxna. Även andra riktade insatser för
            att åstadkomma minskad social snedrekrytering till studier ledde
            till att människor som aldrig skulle ha vågat ta steget annars
            började studera. Exempel på sådana insatser är det riktade statsbidraget
            fördelat utifrån behov, rekryteringsbidraget, korttidsstudiestödet,
            25:4-regeln, inrättandet av Nationellt centrum för flexibelt lärande
            och studerandevillkoret i a-kassan. Det är olyckligt att allt
            detta nu har upphört eller lagts ned. För oss socialdemokrater
            är det självklart att fortsätta driva en politik med riktade satsningar
            för att kompensera de vuxna som tidigare fått minst av samhällsresurserna.
            Flera av förändringarna ovan ställer dessutom till det när det
            gäller möjligheterna att ta sig vidare till högre studier, särskilt
            i kombination med de nya antagningsreglerna till högskolan
          </p>
          <head type="h1" xml:id="i-WQXYc2nu3XY1jd9E8V9F8s">
            Vikten av det livslånga lärandet
          </head>
          <p xml:id="i-5zXzMmFcC68TW9WEzce1CQ">
            Trots våra tidigare prioriterade satsningar på vuxenutbildning
            finns det fortfarande många vuxna (ca 800 000) i Sverige som saknar
            en fullgången gymnasieutbildning. De har nästan uteslutande betydande
            svårigheter att få nya jobb. Många vuxna har dessutom utbildningar
            som behöver uppdateras och kompletteras för att de ska fortsätta
            att vara efterfrågade på arbetsmarknaden. Med tanke på hur många
            gånger den som går ut gymnasiet i dag måste räkna med att byta
            jobb och bransch vore det oklokt att inte ha ett utbildningssystem
            som är anpassat för ett livslångt lärande. Målet är en generös
            och flexibel vuxenutbildning där en mångfald av utbildningsanordnare
            har ett så pass brett utbud att alla kan hitta en form som passar
            dem när de vill studera i vuxen ålder. Här har inte minst folkbildningen
            med sin breda verksamhet en mycket viktig funktion att fylla.
            Även validering är ett viktigt instrument i det framtida livslånga
            lärandet, och metoderna för validering behöver utvecklas och kvalitetssäkras.
            För nationen är det viktigt att hela arbetskraften har en god
            generell grund att stå på och snabbt och flexibelt kan inhämta
            nya kunskaper anpassade till arbetslivets behov.
          </p>
          <p xml:id="i-JfRAsdTPDtLfxX9TZTr6YC">
            De nya antagningsreglerna till högskolan missgynnar elever som
            väljer att gå ett yrkesinriktat program på gymnasiet och senare
            i livet får för sig att komplettera sin behörighet för högskolestudier
            inom kommunal vuxenutbildning eftersom de då hamnar i urvalsgrupp
            två. Det missgynnar också de elever som upptäcker att de efter
            avslutat gymnasium saknar den behörighet de skulle ha behövt och
            behöver läsa in denna i efterhand samt de som av olika skäl inte
            klarat av att få godkänt i alla ämnen under sin gymnasietid. De
            utbildningsval som görs tidigt i livet bör naturligtvis inte få
            sådana livsavgörande konsekvenser.
          </p>
          <head type="h1" xml:id="i-Rh121iEBiKFUVa9b3tqEaB">
            Komvux och annan gymnasial vuxenutbildning
          </head>
          <p xml:id="i-Fku4GYkSEvDfb3nrn84TCz">
            De neddragningar inom vuxenutbildningen som gjordes efter valet
            2006 var omfattande. Regeringen har backat en del det senaste
            året på grund av konjunkturen, men antalet platser inom vuxenutbildningen
            motsvarar långt ifrån det behov som finns. Det behövs fler platser
            inom vuxenutbildning och yrkesvux, varav ett antal platser bör
            reserveras för ungdomar.
          </p>
          <head type="h1" xml:id="i-WN1rDXtZtkiXNou6h2ndnf">
            Den framtida gymnasieskolans krav på mer vuxenutbildning
          </head>
          <p xml:id="i-RAmCfkwZZf3U6zXghoCdMs">
            Med den gymnasieskola som regeringen föreslagit kommer ambitionerna
            på de yrkesinriktade utbildningarna att sänkas genom att kunskapskraven
            i matematik, svenska och engelska blir lägre. Vi anser att det
            är helt fel väg att gå. Fler, inte färre, måste få de kunskaper
            som är så viktiga för både individens och landets framtid. En
            välutbildad befolkning är en av tillväxtens drivkrafter. Utan
            en fullständig gymnasieutbildning är det svårt att få och behålla
            ett arbete. Eftersom inte alla gymnasieutbildningar enligt förslaget
            ger högskolebehörighet skapas också återvändsgränder i utbildningssystemet.
          </p>
          <p xml:id="i-4EqrazWN4omRWfsPHozXi1">
            De elever som väljer att läsa en yrkesförberedande utbildning
            eller ett lärlingsprogram är tvungna att välja till ytterligare
            kurser för att uppnå behörighet till högskolan. I praktiken innebär
            det att dessa elever tvingas läsa ett utökat program och får en
            tyngre studiebörda för att uppnå den grundläggande behörigheten
            till högskolan än de kamrater som läser ett studieförberedande
            program. Tillsammans med de nya antagningsreglerna blir denna
            grupp väldigt missgynnad. Det förekommer ganska ofta att individer
            med en yrkesinriktad utbildning efter ett antal år i sitt yrke
            vill komma vidare/avancera eller byta inriktning. Det är en del
            av det livslånga lärandet. Tillsammans med de nya antagningsreglerna
            blir all yrkesutbildning en studiefälla.
          </p>
          <p xml:id="i-6o3CdhKjPt9NnR1dK2Ac3E">
            När regeringen monterat ned vuxenutbildningen blir det än svårare
            att ta sig ur dessa återvändsgränder. De som gör ett specifikt
            val i ungdomsåren får svårt att byta bana senare i livet. Inte
            ens om man är mycket studiemotiverad, mogen och strategisk är
            det säkert att den utbildning man skaffar sig står sig över åren.
            För oss är det en självklarhet att alla har rätt till fler chanser
            i livet.
          </p>
          <head type="h1" xml:id="i-29s4Ks1E9eMhbV5V3dcBT5">
            Sfi
          </head>
          <p xml:id="i-Nd4ikV8G2apjWiMSzqdbzn">
            Dagens svenskundervisning för invandrare (sfi) behöver utvärderas,
            och dess konsekvenser för dem som deltar bör följas upp för att
            förbättra kvaliteten och effektiviteten. Kunskapsmålen behöver
            förtydligas, och det garanterade antalet undervisningstimmar per
            vecka bör öka. I dag är inte utbildningen tillräckligt anpassad
            till olika människors förkunskaper. Vi vill att sfi-undervisningen
            tydligare kopplas till varje individs förkunskaper och att undervisningen
            inriktas på att underlätta en snabb övergång till arbetslivet.
            Vi vill därför avsätta medel för utvecklings- och försöksverksamhet.
          </p>
          <p xml:id="i-WuVBj7wwSeoPAPQHPUwHL7">
            Vi avvisar tanken om ett begränsat antal terminer inom sfi. Det
            skulle innebära att de som har en längre väg att gå, exempelvis
            analfabeter, slussas ut i komvuxgrupper där det blir ännu svårare
            att anpassa undervisningen individuellt. Vi tar också bestämt
            avstånd från uppfattningar som att invandrades bristande kunskaper
            i svenska handlar om en ovilja hos enskilda individer att lära
            sig svenska. Omotiverade studerande inom svenska för invandrare
            är inte vanligare än inom andra skolformer. I stället beror det
            alltför ofta på otillräcklig eller undermålig språkutbildning.
          </p>
          <p xml:id="i-8LmET836x9o8xmeeT8LU5H">
            Sfi-undervisningen måste integreras med det omgivande samhället
            på ett tydligare vis och kombineras med praktik, arbetslivsorientering,
            validering av betyg och kompetens samt annan utbildning och förvärvsarbete.
            Men för att det ska fungera krävs både fortbildning av dagens
            sfi-lärare och ett större engagemang från det omgivande samhället.
            Framgångsrik sfi-undervisning kräver många aktiva och ansvarstagande
            aktörer, och det finns goda exempel på kommuner i landet där man
            uppnått mycket bra resultat. Lärare som undervisar i sfi ska naturligtvis
            uppfylla behörighetskraven på samma sätt som inom övriga delar
            av utbildningsväsendet, och landets lärarutbildningar bör ha särskilda
            inriktningar mot sfi-undervisning inom inriktningar mot vuxenutbildning
            och folkhögskola.
          </p>
          <p xml:id="i-9DPCkKyo7TWWr5pqxMXMJW">
            Förutsättningarna för att erbjuda fler sfi-studerande svenskundervisning
            på sitt modersmål bör öka, och skrivningarna om modersmålets betydelse
            i kursplanen bör stärkas. Kommunerna bör uppmuntras att erbjuda
            ett kontinuerligt intag för sfi-studerande som snabbt behöver
            komma i gång med sina studier samt erbjuda flexibla studietider.
            Många som kommer till Sverige talar flera språk och är vana vid
            akademiska studier. Vi vill införa intensivkurser i svenska för
            dem som önskar. Verksamhet och utbildning borde också knytas starkare
            mot yrke och arbetsliv. Det finns forskning och många studier
            som visar att språk lärs bäst i sitt sammanhang. Om man lär sig
            utifrån sitt yrke så hänger resten ofta med av sig självt.
          </p>
          <head type="h1" xml:id="i-QoQ7UoEqk8nBH19Yn8RyTB">
            Insatser för unga
          </head>
          <p xml:id="i-Y5JnqkxuVg4JHEu6NxU2QM">
            Många unga som saknar arbete har inte en fullständig gymnasieexamen.
            Arbetsförmedlingen beräknar att 120 000 unga kommer ut på arbetsmarknaden
            mellan 2009 och 2012 utan slutbetyg från gymnasiet. Behovet av
            extraordinära insatser är därför stort för unga arbetslösa som
            vill komplettera sin utbildning så att de får grundläggande behörighet.
          </p>
          <p xml:id="i-2Yv4frDvboi49nYfEuhhvr">
            Många unga som har gått utan arbete en längre tid behöver uppdatera
            sin kompetens. En del saknar dock studievana och behöver en nära
            kontakt med arbetslivet för att kunna göra det. Därför behövs
            lärlingsplatser där utbildningen motsvarar yrkesvux men är förlagd
            till yrkeslivet. De arbetsplatser som tar emot lärlingar ska få
            ersättning för detta.
          </p>
          <head type="h1" xml:id="i-rkhiQLqvz2yUxwmfytNsq">
            Kompetensutveckling för yrkesverksamma
          </head>
          <p xml:id="i-M68dUsKz99bUgFHqkkYRth">
            Många människor behöver en möjlighet att kombinera arbete med
            studier för att höja sin kompetens och ha beredskap för den typ
            av omställning som arbetslivet ofta kräver, inte minst under lågkonjunkturer.
            Vi vill göra det möjligt att studera vid komvux eller på folkhögskola
            på deltid parallellt med att man arbetar. Studierna kan bedrivas
            i svenska, svenska för invandrare, engelska, matematik eller samhällsvetenskap
            på grundskole- eller gymnasienivå. Det ska vara möjligt och man
            ska uppmuntras till att kombinera detta med annan branschspecifik
            utbildning som arbetsgivaren står för.
          </p>
          <p xml:id="i-6WVyRtnwTRozd84CJiQfSv">
            Vi anser att ett tillfälligt kompetensstöd för dem som vill studera
            vid komvux eller folkhögskolor på deltid, parallellt med sitt
            arbete, kan behövas.
          </p>
          <head type="h1" xml:id="i-86Va6YFk3sZen6kJRZThob">
            Yrkeshögskolan
          </head>
          <p xml:id="i-KR7QpzgcfjUDRzVf1KqUGE">
            Utbildningarna inom yrkeshögskolan leder i mycket hög utsträckning
            till arbete. Erfarenheterna från hittills genomförda kvalificerade
            yrkesutbildningar är en god utgångspunkt när det gäller att fortsätta
            utveckla såväl dessa utbildningar som andra vuxenutbildningar
            med yrkesinriktning. I kommuner med känslig arbetsmarknad är den
            kvalificerade yrkesutbildningen dessutom en viktig förutsättning
            för att kunna tillgodose behovet av lämplig arbetskraft och för
            att kunna underlätta företagsetableringar inom specifika områden.
          </p>
          <p xml:id="i-83DMik7NxgTTKSjBpq7TLL">
            Behovet av och efterfrågan på kvalificerade yrkesutbildningar
            ökar och därmed bör också antalet platser öka. Det finns även
            fler intresserade utbildningsanordnare som har bedömts ha god
            kvalitet på sina utbildningar än som regeringen tilldelat anslag.
            Vi anser att det bör ges medel för ytterligare heltidsplatser.
          </p>
          <p xml:id="i-WQzg3soBBYcn8P6dsmydQh">
            Även om akademiska utbildningar och utbildningarna inom yrkeshögskolan
            har olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            på yrkeshögskolan måste kunna gå vidare till högskolan, och högskolestudenter
            kan ha god nytta av att komplettera sin akademiska utbildning
            med kurser på KY. För största möjliga flexibilitet bör också möjligheterna
            för sökande att läsa en kvalificerad yrkesutbildning på distans
            utvecklas.
          </p>
          <p xml:id="i-MHgBPKcU46UZTfsBiThSVZ">
            Distansutbildning är en form som efterfrågas alltmer av de grupper
            som attraheras av kvalificerade yrkesutbildningar. Många önskar
            också utbildning på halvfart för att kombinera sin utbildning
            med arbete.
          </p>
        </div>
        <div type="motSignatures">
          <list>
            <item xml:id="i-NeQLaEfro9eHJeWDkA5NiN" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-LsGhqDpxcACD9kdEeGKtbE" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-622tQky1dkAuWBaiYEFVdf" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-7jvdf7WAzq1w6upmnUbbgz" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-T6y9ZEJckS7z1M1vD7ZJoQ" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-6tyiipR678njJBoxpkZhKb" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-cLoGrG28kDszTbL7idz6n" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
