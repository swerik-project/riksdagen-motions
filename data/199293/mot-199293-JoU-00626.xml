<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-JoU-00626">
  <teiHeader>
    <fileDesc>
      <titleStmt>
        <title>Framtid för Mälaren</title>
        <author corresp="i-UmGHrbipY4e5SAGvddBkzr i-UmGHrbipY4e5SAGvddBkzr">av Hugo Bergdahl (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtid för Mälaren</title>
          <idno type="rdwebb">GG02Jo626</idno>
          <rs type="number">Jo626</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GG02Jo626/text</ref>
          <ref type="dokument_url_html">http://data.riksdagen.se/dokument/GG02Jo626</ref>
          <ref type="dokumentstatus_url_xml">http://data.riksdagen.se/dokumentstatus/GG02Jo626</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UmGHrbipY4e5SAGvddBkzr</idno>
            <name>Hugo Bergdahl</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>Hugo Bergdahl</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BaNhqRFdLAKtQQ6aEDLb1R" type="signed"/>
        <correspContext corresp="i-BaNhqRFdLAKtQQ6aEDLb1R">
          <note type="signatory" corresp="i-UmGHrbipY4e5SAGvddBkzr"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
        <correspAction xml:id="i-KTC5CNsC9oYsqpPnebUzyL" type="referral">
          <date when="1993-02-10"/>
        </correspAction>
        <correspAction xml:id="i-K5J4zYFhqyXW18rd4gmqH3" type="dismissal">
          <date when="1993-02-09"/>
        </correspAction>
        <correspAction xml:id="i-PsNfrv4WWw6tBgb9eMxLp4" type="submission">
          <date when="1993-01-26"/>
        </correspAction>
        <correspAction xml:id="i-9B81j9hsoxx6QbMgSnBy94" type="referral">
          <date when="1993-02-10"/>
        </correspAction>
        <correspAction xml:id="i-RqY2BW2PZu876ieaDkac3K" type="dismissal">
          <date when="1993-02-09"/>
        </correspAction>
        <correspAction xml:id="i-CzEjALpvDSv4M6sBEbqiwJ" type="submission">
          <date when="1993-01-26"/>
        </correspAction>
        <correspAction xml:id="i-XCV4SCf2fvDJbjJZKwVh1J" type="assigned"/>
        <correspContext corresp="i-XCV4SCf2fvDJbjJZKwVh1J">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_JoU_626/mot_199293_JoU_626-001-001.pdf"/>
      <div xml:id="i-VMpvum2ZPxonYEk2VCi7Gu" type="motHeader">
        <div xml:id="i-WdqPdZ2ky8yvSGta2qM5Hu" type="motTitle"/>
        <div xml:id="i-N2LuF2SZAp3qmWHcaNx28B" type="motSubmissionInfo"/>
      </div>
      <div xml:id="i-JrefoUXbmTcqiBkLGckuSS" type="motBody">
        <div xml:id="i-Lj17fUJMBMF7CL4dpCWumR">
          <p xml:id="i-4uVSozb6zBLYaTuKawB4rK">
            CC
          </p>
          <p xml:id="i-LBm51QxKMShNbGQhzH4L6f">
            2
          </p>
          <pb facs="riksdagen-motions-pdf/data/199293/mot_199293_JoU_626/mot_199293_JoU_626-001.pdf"/>
          <p xml:id="i-HzcoYgw1H4TCQUw4vpWcEN">
            Motion till riksdagen 1992/93:J0626
          </p>
          <p xml:id="i-C29MWKHqjAFxQpmzq1Mh2E">
            av Hugo Bergdahl (fp) Mot. Framtid för Mälaren 1992/93 Jo626—-629
          </p>
          <p xml:id="i-WM1BLtQeymGqRvjUFuGH3">
            Mälaren är Sveriges tredje största insjö. Runt Mälaren finns
            Sveriges mest tättbefolkade område. Det gör att miljöbelastningen
            på sjön är stor. Visserli- gen har Mälarens miljösituation utvecklats
            till det bättre under senare år, men mycket återstår att göra.
            Mälaren är Sveriges största dricksvattentäkt. Den erbjuder rekreation,
            bad och naturupplevelser för miljoner människor. Mälarens vida
            vatten är en ovärderlig tillgång för alla de fritidsbåtägare som
            utnyttjar sjön. Runt sjön finns en kulturbygd med mångtusenårig
            historia. Men Mälaren är också en starkt trafikerad transportled
            som passeras av många miljöfarliga laster. Runt sjön finns jordbruksbygder
            som avvattnas av flera vattendrag som för med sig stora mängder
            kväve och fosfor. Den får ta emot avloppsvatten från hundratals
            kända reningsverk och där finns indu- strier som gör omfattande
            utsläpp.
          </p>
          <p xml:id="i-E9QhtRJAXG9ctzX3zX9g6J">
            Hoten mot Mälaren
          </p>
          <p xml:id="i-38dsjQehNK2g77qKHMpgV9">
            Mälaren får ta emot stora mängder fosfor och kväve. Denna övergödning
            gynnar växtlighet, t.ex. alger. Nedbrytningen av växtmaterial
            kräver syre. I en näringsrik sjö kan denna nedbrytning medföra
            syrebrist i bottenvattnet. Utvecklingen har ännu inte gått så
            långt i Mälaren, men algproduktionen är betydande. Det ökar också
            riskerna för s.k. giftalger. Mälaren får sitt till- skott av närsalter
            främst från jord- och skogsbruk, men också från kommu- nala reningsverk,
            industri och trafik. Långtgående åtgärder har genomförts framför
            allt under 70-talet så att fosforutsläppen från kommunala reningsverk
            kunnat minskas. Medan fos- forutsläppen minskat har kvävetillförseln
            hållit sig konstant eller ökat. Till- förseln har minskat från
            industrin medan den har ökat från jordbruket och luften. Detta
            beror på rationaliseringen av och ändrade driftsformer i jord-
            bruket och ökade kväveutsläpp från framför allt trafiken. Hoten
            är definitivt inte avvärjda. Algblomningen har varit omfattande
            de senaste åren. Utvecklingen i en näringsbelastad sjö kan gå
            mycket fort. På kort tid kan den förvandlas till oigenkännlighet.
            Tas inte krafttag nu är risken stor att vi får uppleva allt intensivare,
            tätare förekommande och farligare algblomningar. Därför måste
            totalutsläppen av kväve och fosfor minska. Det är dock inte bara
            totalutsläppen som har betydelse. Även det inbördes förhållandet
            mellan kväve och fosfor är av stor vikt när det gäller algproduk-
          </p>
          <p xml:id="i-DrVPYoVnwzgEnQUCg69Vev">
            1 Riksdagen 1992/93. 3 saml. Nr Jo626 -629
          </p>
          <pb facs="riksdagen-motions-pdf/data/199293/mot_199293_JoU_626/mot_199293_JoU_626-002.pdf"/>
          <p xml:id="i-LEpHQmqizRSVJzV9rzr9GS">
            tionen. I allmänhet är det tillgången på fosfor som avgör hur
            stor algtillväx- ten blir, men under vissa perioder kan i stället
            kväve spela den avgörande rollen.
          </p>
          <p xml:id="i-DL7ewMzstiFG2EFnrSQeRo">
            Utarmning av naturen
          </p>
          <p xml:id="i-MtJQW1X7buURFfhcyX4D8o">
            En omistlig del av Mälarens miljö utgör de lummiga insjöskärgårdarna
            och strandområdena. Här finns mycket lövskog, rester av gammalt
            odlingsland- skap med ängar och hagar, orörd natur som urskog
            och myr. Växt- och djurli- vet är mycket rikt. Trots naturvårdsinsatser
            i form av strandskydd, naturreservat och dylikt, skärpta regler
            om naturvårdshänsyn i jord- och skogsbruk, utvidgad kommu- nal
            översiktsplan m.m. har trycket på den värdefulla naturen ökat.
            En långt- gående förstörelse och utarmning av bland annat växt-
            och djurlivet hotar på många håll. De viktigaste orsakerna är
            rationalisering och expansion av jord- och skogsbruk, men också
            bebyggelse, båthamnar, etc. bidrar. Mälarens natur utgör en ovärderlig
            tillgång för rekreation och friluftsliv. En viktig uppgift för
            naturvården är att slå vakt om attraktiva områden för allmänhetens
            friluftsliv. Samtidigt kan friluftslivet orsaka slitage, störning
            av fågelliv, m.m. Sådana problem finns på vissa håll i Mälaren.
          </p>
          <p xml:id="i-BGGR2p2hcVBdthPokPERBg">
            Olje- och kemikalieutsläpp
          </p>
          <p xml:id="i-TjUjys8r9SQZbjCkPTWLBt">
            Sjötransporter är allmänt sett miljövänliga och energisnåla och
            är klart att föredra före landsvägstransporter. Men effekterna
            av en olycka på Mälaren på ett olyckligt ställe kan bli katastrofala.
            Även relativt små utsläpp kan in- nebära stora skador på djurlivet,
            stränderna och dricksvatten.
          </p>
          <p xml:id="i-JkHEABjwFG5x7wQ9Jr6eRr">
            Trafiken
          </p>
          <p xml:id="i-DY3hzbYwDgH4xLy8PVZhCy">
            Land-, sjö- och lufttrafik påverkar miljön i Mälarområdet. Kunskaperna
            om de olika trafikslagens miljöeffekter är otillräckliga. Deras
            samlade inverkan i området har inte kartlagts. Därför saknas en
            viktig förutsättning för framti- dens trafiksystem. Trafiken på
            de många vägarna och broarna runt Mälaren får stora effekter.
            Risken är stor för miljöfarliga utsläpp vid olyckor med t.ex.
            tankbilar. Yt- vattnet förorenas av avrinning från vägar. Luftföroreningar
            av kväveoxider och kolväten faller ned i sjön och dess tillrinningsområden.
            Utsläppen från trafiken bidrar starkt till den ökade försurningen
            av mark och vatten med dess allvarliga följder i form av urlakning
            av bl.a. metaller. Viktigast för att begränsa dessa effekter är
            generella åtgärder, till exempel katalytisk avgas- rening och
            hårdare krav för dieselutsläpp. En kraftig höjning av skrotnings-
            premien skulle innebära att äldre bilar utan katalytisk rening
            snabbare skulle tas ur drift. Även åtgärder för att föra över
            trafik från väg till framför allt järnväg måste till. Säkerhetskraven
            vid sjötransporter måste höjas ytterligare, främst för de omfattande
            kemikalietransporterna, bland annat ammoniak till Köping.
          </p>
          <p xml:id="i-WRnbxictRYKJ3XXfPrEXz6">
            Mot. 1992/93 Jo626
          </p>
          <pb facs="riksdagen-motions-pdf/data/199293/mot_199293_JoU_626/mot_199293_JoU_626-003.pdf"/>
          <p xml:id="i-8EwuB3zABQB2y8mniMxUV1">
            Jord- och skogsbruk
          </p>
          <p xml:id="i-7dvukQ9jy1jfUotv4GYzZM">
            Med en annan jordbrukspolitik skulle många positiva effekter
            för miljön i Mälarområdet nås. Bland annat genom att införa en
            arealersättning. Med detta system får de som brukar jorden en
            ekonomisk ersättning per hektar. Dagens stöd gynnar ett högintensivt
            jordbruk, en arealersättning är neutral i det avseendet. Därigenom
            ökar möjligheterna att minska använd- ningen av handelsgödsel
            och bekämpningsmedel. Inom ramen för en areal- ersättning kan
            man också ersätta lantbrukarna för landskapsvårdande insat- ser
            av allmänt intresse, till exempel för att hålla naturbetesmarker
            som hotas av förbuskning öppna. I och kring Mälaren krävs kraftfulla
            miljövårdsinsatser för att minska läck- aget av närsalter och
            bekämpningsmedel till sjön och dess tillrinningsområ- den. Man
            bör därför införa ett besprutningsförbud av bekämpningsmedel 200
            meter från vattendrag. Jord- och skogsbruk står för ca 3/4 och
            kommunala avloppsverk, industri m.m. för ca 1/4 av utsläppen av
            närsalter till Mälaren. Vi ser det därför som angeläget att insatser
            i första hand prioriteras som begränsar läckaget från jord- och
            skogsbruk. Jordbruket bör stimuleras till och åläggas att vidta
            mer långtgående åtgärder för att minska tillförseln av föroreningar
            till sjöarna. Det krävs kraftfulla insatser för att bevara värdefulla
            kulturlandskap, främst naturliga betesmarker och andra rester
            av det äldre odlingslandska- pet. Den natur- och landskapsomvandling
            som pågår till följd av det moderna skogsbrukets expansion måste
            hejdas. Det gäller framför allt överföringen av löv- och blandskog,
            kulturmark, m.m. till tät granskog med förödande konsekvenser
            för flora och fauna. Skogsbruket måste ta betydligt större hän-
            syn till naturvården än vad som nu sker. Både i fråga om var och
            hur skogs- bruket ska bedrivas måste naturvårdsaspekterna ges
            större tyngd. Det gäller främst bevarandet av nuvarande lövskogs-
            och blandskogskaraktär närmast stränderna.
          </p>
          <p xml:id="i-SmzRc6KpXtBKzKBvu6RHxQ">
            Industrin
          </p>
          <p xml:id="i-FCMvgAP88xTpZaNCpu4eQy">
            De dominerande industrierna inom Mälarens tillrinningsområde
            är järnverk och metallindustri samt kemisk industri. Under de
            senaste 20 åren har ett stort antal förorenande industrier lagt
            ner driften, samtidigt som kraven på reningsåtgärder ökat. Resultatet
            är i flera avseenden minskad miljöpåverkan. Därför har de årliga
            utsläppen av kväve och fosfor från industrin mer än halverats
            under den senaste 20-årspe- rioden. De största industriutsläppen
            sker i Kolbäcksåns, Arbogaåns och Eskilstu- naåns avrinningsområden
            samt direkt i Mälaren. För Eskilstunaån gäller att de sker nära
            mynningen, och tillförs därför Mälaren utan möjlighet till om-
            sättning och sedimentering på vägen. När det gäller de direkta
            utsläppen av närsalter till Mälaren dominerar Supra i Köping i
            den västra delen. Till den centrala delen av sjön sker bety- dande
            direktutsläpp av närsalter och organiskt material från Fermenta
            i Strängnäs.
          </p>
          <p xml:id="i-E8HTAfe9AHVYtYvbGY24DG">
            Mot. 1992/93 Jo626
          </p>
          <pb facs="riksdagen-motions-pdf/data/199293/mot_199293_JoU_626/mot_199293_JoU_626-004.pdf"/>
          <p xml:id="i-66U1tNRExm5afzyQH1SpQ1">
            Generellt gäller att de industriella utsläppen är mindre kända
            än utsläppen från de kommunala reningsverken. Minst kända är utsläppen
            av miljögifter. Flera av industrierna använder de kommunala avloppssystemen.
            Flertalet av industrierna är små. Dessa utsläpp påverkar såväl
            vattenrecipienten som in- nehållet i reningsverkens slam. Kunskaperna
            om utsläppen är på många håll otillräckliga. Miljö- och hälsoskyddsförvaltningen
            i Västerås har gjort en inventering över samtliga miljöfarliga
            utsläpp. En sådan inventering borde alla kommu- ner göra för att
            sedan komma med beslutande åtgärder.
          </p>
          <p xml:id="i-TNLnB5SGjkTbvKVU7ETpiQ">
            Fiske
          </p>
          <p xml:id="i-67u146YAG7BJLMZrwzbLUd">
            Mälaren är en rik fiskesjö. Fångsten av gös, gädda, ål med flera
            fiskarter är betydande. Ett relativt stort antal yrkesfiskare
            får sin utkomst ur sjön. Samtidigt är Mälaren med sin närhet till
            stora befolkningscentra av stor betydelse för fri- tidsfisket.
            Fisket har delvis hotats genom algproduktion och fiskdöd. Förekomsten
            av kiselalger i Mälaren har ökat markant de senaste åren. Olika
            uppfatt- ningar råder om anledningen till detta. Klart är att
            påverkan från industriut- släpp, kommunala reningsverk, jord-
            och skogsbruk har haft stor betydelse. Behovet av framtida förbättringar
            för fisket behöver utredas i samband med ett handlingsprogram
            för sjön.
          </p>
          <p xml:id="i-9kj5xJX5KAHGMaxSbek52F">
            Hemställan
          </p>
          <p xml:id="i-RLJzKW8934Cw4TzeRc9jn6">
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om miljöproblemen
            i och kring Mälaren.
          </p>
          <p xml:id="i-QyNUdigCrgRXVfuxrMxs9Z" type="date">
            Stockholm den 22 januari 1993
          </p>
          <div xml:id="i-2HrzAi3GCM5rXxfMmJfVWJ" type="signatureBlock">
            <p xml:id="i-HeEVehzmLbdXnVvR1JtugK" who="i-UmGHrbipY4e5SAGvddBkzr" type="signature">
              Hugo Bergdahl (fp)
            </p>
          </div>
          <p xml:id="i-Wsg2a5YZs2yo2DkDS9bhEq">
            Mot. 1992/93 Jo626
          </p>
        </div>
      </div>
    </body>
  </text>
</TEI>
