<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00240">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__240/mot_1967__ak__240-001.pdf"/>
      <fw xml:id="i-G1w7PgtiZ5XRLdKfuAe2uB">
        Motioner i Andra kammaren, nr 240 år 1967 7
      </fw>
      <div xml:id="i-Jz1n5he9tq1nn1qK86oA5r" type="motHeader">
        <div xml:id="i-6cZGT3aNXsxPnJiakWNi4m" type="motTitle"/>
        <div xml:id="i-8CoCu46MHeqguShXfU6MDH" type="motSubmissionInfo"/>
      </div>
      <div xml:id="i-PtfijroNu6G6bHeEAxrn5z" type="motBody">
        <div xml:id="i-VJKUXpU1fp2cksdvEecQqQ">
          <p xml:id="i-AdAn6mXb4d1coguZMXtJkV">
            Nr 240
          </p>
          <p xml:id="i-67uKLE7H3MPSX73AG2z2G6">
            Av herr Rimås, om upprättande av diplomatiska förbindelser med
            Vatikanstaten.
          </p>
          <p xml:id="i-6Hfu6HcLsfsfpmGeESygvL">
            Den politiska utvecklingen, de svenska intressen av ekonomisk
            och kom- mersiell art, den svenska utvecklingshjälpen, den omfattande
            missionsverk- samheten m. m. har under senare år nödvändiggjort
            en betydande utbygg- nad av Sveriges utrikesrepresentation i främst
            Afrika och Asien, och vårt land upprätthåller nu diplomatiska
            förbindelser med nästan alla självstän- diga stater i världen
            och är därjämte företrätt i flera internationella orga- nisationer
            för mellanstatligt samarbete på olika områden. För den svenska
            utrikespolitiken framstår det som synnerligen angeläget att medverka
            i strävandena för fredens bevarande. I det internationella fredsbevarande
            arbetet finns det emellertid en synnerligen aktiv stat hos vilken
            Sverige ej har någon diplomatisk representation, Vatikanstaten.
            Under senare år har Vatikanstaten framstått som en betydande faktor
            i det internationella arbetet för fred samt på de ekumeniska,
            humanitära och kulturella områdena. Här må erinras om bland annat
            Vatikanstatens ingripanden för åstadkommande av fred i Vietnam.
            Undan för undan har de nytillkomna staterna i främst Afrika och
            Asien upptagit diplomatiska förbindelser med Vatikanstaten, där
            för närvarande ett 50-tal ambassa- dörer och några ministrar företräder
            olika stater, bland vilka märkes åtskil- liga icke-katolska och
            icke-kristna länder. Bland annat är Finland represen- terat genom
            en ambassadör. På det kyrkliga området företrädes Vatikan- staten
            i de nordiska länderna av en apostolisk delegat, vilken tillika
            är diplomatisk representant i Finland med ställning av pronuntie.
            För Sveriges del synes upptagandet av diplomatiska förbindelser
            med Vatikanstaten vara motiverat med hänsyn till de bägge staternas
            fredsbe- varande strävanden samt av samarbetet i olika internationella
            organ, där Vatikanstaten är företrädd. Upptagandet av diplomatiska
            förbindelser skulle vidare vara till fördel för den ekumeniska
            verksamheten samt under- lätta vetenskapligt arbete på det kulturella
            området. Det kan i detta sam- manhang erinras om det för vårt
            lands medeltida historia mycket värdefulla urkundsmaterial, som
            förvaras i Vatikanarkivet, samt den omfattande ut- låningen av
            konstverk m.m. ur Vatikanstatens samlingar till den gångna sommarens
            stora Christina-utställning i Stockholm. Ytterligare må framhål-
            las den utveckling, som under senare år ägt rum genom att ett
            betydande an-
          </p>
          <pb facs="riksdagen-motions-pdf/data/1967/mot_1967__ak__240/mot_1967__ak__240-002.pdf"/>
          <fw xml:id="i-2okbJ93myfNs6Rc49wFbWM">
            8 Motioner i Andra kammaren, nr 240 år 1967
          </fw>
          <p xml:id="i-RHZBgUMWjucHE2r1AM7oqZ">
            tal romersk-katolska trosbekännare invandrat till Sverige eller
            är verksam- ma här för att fylla vårt lands behov av arbetskraft.
            Detta påkallar en ök- ning av den romersk-katolska församlingsverksamheten,
            vilken är av stor betydelse för den invandrade arbetskraftens
            trivsel. Slutligen skulle ett upptagande av diplomatiska förbindelser
            med Vatikanstaten skapa goodwill för Sverige ute i världen och
            därmed främja vårt lands intressen. Kostnaderna för en svensk
            diplomatisk representation i Vatikanstaten skulle bli obetydliga,
            ifall Sveriges ambassadör i Italien eller Schweiz jäm- väl vore
            ackrediterad i Vatikanstaten. Under åberopande av vad här ovan
            anförts föreslås, att riksdagen måtte besluta att hemställa hos
            Kungl. Maj:t om en undersökning snarast möjligt rörande möjligheten
            av att upptaga diplomatiska förbindelser med Vatikanstaten.
          </p>
          <p xml:id="i-ViPtjSt5uHGLUEm7GKC8YS">
            Stockholm den 19 januari 1967
          </p>
          <p xml:id="i-StLqJ4bAZEPfBj2sfVub9C">
            Sigvard Rimås (fp)
          </p>
        </div>
      </div>
    </body>
  </text>
</TEI>
