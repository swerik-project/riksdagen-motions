<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0289/mot_200203_MJ_0289-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ289 pnr: v350
          </p>
          <p>
            Motion till riksdagen 2002/03:MJ289
          </p>
          <p>
            av Kjell-Erik Karlsson m.fl. (v)
          </p>
          <p>
            Miljökrav på flygbränsle
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att införa miljökrav på flygbränslen samt att verka
            för detta internationellt.
          </p>
          <p>
            Motivering
          </p>
          <p>
            Inga egentliga miljökrav ställs i dag på bränslen till flygplan,
            varken på fotogen till jetflygplan eller bensin till propellerflygplan.
            Flyget bidrar både till global miljöpåverkan i form av koldioxid
            och andra föroreningar uppe i atmosfären samt till lokala utsläpp
            kring flygplatser. När det gäller de senare är förekomsten av
            miljöfarliga ämnen i drivmedel och emissioner om möjligt ännu
            allvarligare. Jetbränsle får enligt teknisk standard innehålla
            förhållandevis mycket svavel och polyaromater, även om de normala
            nivåerna kanske är betydligt lägre. Båda dessa ämnen får anses
            vara föroreningar som inte bidrar till teknisk prestanda, utan
            enbart skapar miljöfarligare emissioner. Teknisk standard inom
            området är inga hinder för miljövänligare varianter. Även om jetbränsle
            är en internationell produkt så finns det inga allvarliga hinder
            för Sverige att av lokala miljöskäl ställa krav på ännu renare
            jetbränsle, med välmotiverade gränsvärden för svavel och polyaromater.
            Även enskilda kommuner kan ställa miljökrav på flygbränslen, efter
            tillstånd från regeringen. Vänsterpartiet anser att regeringen
            bör inleda en process för att kunna ställa relevanta miljökrav
            på flygbränsle som tankas inom landet. Regeringen bör även ta
            initiativ på europeisk och internationell nivå för att få igång
            en process för miljövänligare flygbränslen. Detta bör riksdagen
            som sin mening ge regeringen till känna.
          </p>
          <pb facs="riksdagen-motions-pdf/data/200203/mot_200203_MJ_0289/mot_200203_MJ_0289-0002.pdf"/>
          <p>
            2002/03:MJ289
          </p>
          <p>
            Stockholm den 19 oktober 2002
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
        </div>
      </div>
    </body>
  </text>
</TEI>
