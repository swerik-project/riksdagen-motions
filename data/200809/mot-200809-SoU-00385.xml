<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00385">
  <teiHeader>
    <fileDesc>
      <titleStmt>
        <title>Åtgärder med anledning av ökad antibiotikaresistens</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder med anledning av ökad antibiotikaresistens</title>
          <idno type="rdwebb">GW02So385</idno>
          <rs type="number">So385</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So385/text</ref>
          <ref type="dokument_url_html">http://data.riksdagen.se/dokument/GW02So385</ref>
          <ref type="dokumentstatus_url_xml">http://data.riksdagen.se/dokumentstatus/GW02So385</ref>
          <ref type="doc">http://data.riksdagen.se/fil/DCC8F6BB-4F47-4D5A-9A52-8D7D6BFF67F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ZEFcwdaJ4BP3kXXBWqm5X" type="signed"/>
        <correspContext corresp="i-2ZEFcwdaJ4BP3kXXBWqm5X">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-XAN6F2PXoUcgF1ANcvyLBs" type="numbering">
          <date when="2008-10-07"/>
        </correspAction>
        <correspAction xml:id="i-HHjqceSDcqv8ARqwGTpoax" type="submission">
          <date when="2008-10-03"/>
        </correspAction>
        <correspAction xml:id="i-28aJE8uxNNJ38UgHQgKxpc" type="transfer">
          <date when="2008-10-02"/>
        </correspAction>
        <correspAction xml:id="i-G2H5HVDN3ynpB9xSwgAJfy" type="assigned"/>
        <correspContext corresp="i-G2H5HVDN3ynpB9xSwgAJfy">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-35TebDnxzBHQhgdvgWKa7Z" type="motBody">
        <div xml:id="i-AsBHeNLToDSDqvMnqBZzP" type="motProposal" subtype="förslag">
          <head xml:id="i-UqPY56zFwYPCTLuzjssS6a">
            Förslag till riksdagsbeslut
          </head>
          <list xml:id="i-W21G4TWtvAxabU5mH1PeGW" style="ol">
            <item xml:id="i-6fqoCm3q7PdnAELtVHbSXm">
              Riksdagen tillkännager för regeringen som sin mening vad som
              anförs i motionen om behovet av snabba åtgärder mot utbredningen
              av antibiotikaresistens.
            </item>
            <item xml:id="i-GAdzYbkzdm3ZkxXcEiZ9Fs">
              Riksdagen tillkännager för regeringen som sin mening vad som
              anförs i motionen om vikten av forskning kring antibiotika.
            </item>
            <item xml:id="i-EDVin44wMfVYEocWNJsU8r">
              Riksdagen tillkännager för regeringen som sin mening vad som
              anförs i motionen om behovet av ett ökat internationellt samarbete
              på området. 1
            </item>
            <item xml:id="i-JWmPd9wKRFrpFQ4zrdQy7w">
              Riksdagen tillkännager för regeringen som sin mening vad som
              anförs i motionen om vikten av att fastlägga en policy om att
              markörgener som åstadkommer resistens mot antibiotika som används
              som läkemedel inte ska tillåtas i genmodifierade växter som kan
              komma ut på marknaden. 2
            </item>
          </list>
          <p xml:id="i-UKKuqtyDJQcK2vFYH7SMT7">
            1 Yrkande 3 hänvisat till UU.
          </p>
          <p xml:id="i-NAkhGvzRcSkEZ35bsxfVo1">
            2 Yrkande 4 hänvisat till MJU.
          </p>
        </div>
        <div xml:id="i-WddSMMvvWTB8tMTrhwaAum" type="motContent">
          <head xml:id="i-GG9F1zTEN4EDAodNj2vohk" type="h1">
            Bakgrund
          </head>
          <p xml:id="i-RJLq6kWmFXvFWbsWri3LvH">
            Antibiotikaförbrukningen i Sverige ökade under 2007 för tredje
            året i rad, trots varningar om risken för resistenta bakterier.
            Det visar en gemensam rapport från Smittskyddsinstitutet och Strama
            (Strategigruppen för rationell antibiotikaanvändning och minskad
            antibiotikaresistens).
          </p>
          <p xml:id="i-MpocyNoCtd7FNPfzgXyFDs">
            Sverige har också näst högst kinolonförbrukning i Norden, trots
            att användningen av den gruppen av antibiotika bör hållas nere
            eftersom den påverkar resistensutvecklingen negativt på flera
            sätt.
          </p>
          <p xml:id="i-ECHjJoHu1VSLXJYNzTaH97">
            Rapporten visar även att mer än vart tredje barn i åldersgruppen
            06 år fick antibiotika i öppenvården någon gång under 2007. Motsvarande
            siffra för hela den svenska befolkningen var 25 procent.
          </p>
          <p xml:id="i-UaH8ABsrWGsAyy1P3zMVJC">
            Trots den utvecklingen är Sverige kanske det land som är bäst
            på att förebygga uppkomst av resistenta stammar. Men bakterier
            känner inte av några landgränser och så mycket som vi reser i
            dag så är utvecklingen av nya resistenta bakteriestammar verkligen
            ett internationellt problem och inte enbart ett svenskt. På senare
            tid har Kina ofta beskrivits som ett av de länder där riskerna
            är som störst för att nya resistenta stammar ska utvecklas. I
            Tanzania är dödligheten bland barn som vårdas på sjukhus för svåra
            infektioner 44 procent till följd av multiresistenta tarmbakterier.
            Behovet av inter­nationellt samarbete är därför mycket stort.
          </p>
          <p xml:id="i-3yAMgoXiEr9VrcBhTa3bAd">
            När en motion med krav på ökade insatser på detta område behandlades
            av riksdagen föregående år kommenterade utskottet motionens förslag
            på följande sätt:
          </p>
          <p xml:id="i-Fr4v5ZzdaSMHevXbi4QwPk">
            Liksom regeringen anser utskottet att det är viktigt att arbetet
            mot antibiotika­resistens fortsätter. Samtidigt med detta arbete
            bör enligt utskottet nya vägar, både nationellt och internationellt,
            sökas för att säkerställa utvecklingen av nya antibiotika­substanser.
            Likaså anser utskottet att det arbete som utförs på lokal nivå
            genom s.k. Stramagrupper utgör ett viktigt bidrag.
          </p>
          <p xml:id="i-WooUsXi1WZwcZqX56R7Xqh">
            Trots att motionen tydligt pekade på en del av dessa vägar som
            utskottet efterfrågar, exempelvis möjligheten att öppna för taiwanesisk
            forskning att inlemmas i WHO:s arbete som det kanske mest oortodoxa,
            så valde man att föreslå att motionen skulle avslås.
          </p>
          <p xml:id="i-5d48EPAZ6HfqwFEG7u4WSd">
            Det är därför svårt att se utskottets hantering av motionen som
            särskilt genomtänkt. Det är därför med stort eftertryck vi återkommer
            i frågan.
          </p>
          <head xml:id="i-6nXg2Nw4XfzVepZuk72C21" type="h1">
            Motivering
          </head>
          <p xml:id="i-5J8bfrvhDnZfxHUUrvDCL1">
            Det finns många anledningar till att kraftigt minska användningen
            av antibiotika. Forskarna hävdar att den mesta användningen är
            onödig. Efter en kur är exempelvis patienten minst 1 000 gånger
            mer mottaglig för smitta än innan. Oftast skadar man lika många
            eller kanske fler nyttiga bakterier än farliga vid en antibiotikabehandling.
            Bakterier finns i en närmast oändlig variationsrikedom närmare
            bestämt 10 31 , eller 10 med 31 nollor efter vilket blir ett så
            stort antal varianter att det knappast är möjligt att förstå.
            Resistens kan utvecklas i en variant för att sedan vandra vidare
            till andra miljöer och andra varianter.
          </p>
          <p xml:id="i-WqZtb1Lxz7hF8yv8zpvY6X">
            Tyvärr används antibiotika även preventivt inom både djurhållning
            och odling. Exempelvis besprutas tobaksodlingar med antibiotika.
            Det finns rester överallt och i dag anses det finnas ett belagt
            samband mellan antibiotika och astma. Även vid genmanipulerandet
            av växter för att nå högre avkastning används antibiotika.
          </p>
          <p xml:id="i-CRN5RB1FRCiSiGhWeVn2QA">
            Inom vården blir det allt svårare att hitta preparat som fungerar
            och antalet nya preparat är mycket litet. Forskarna påstår till
            och med att vi bör betrakta antibiotika som en ändlig resurs.
          </p>
          <p xml:id="i-5dwoeHuRt5WwhrkASwf7QN">
            1999 gav regeringen ett uppdrag till Socialstyrelsen att i samråd
            med berörda myndigheter och organisationer utarbeta en nationell
            plan för att bekämpa antibiotika­resistens. EU:s ministerråd kom
            med rekommendationer 2002, WHA som är WHO:s beslutande organ i
            dessa frågor tog en resolution 2005 och Sveriges regering lade
            fram en proposition samma år (Strategi för ett samordnat arbete
            mot antibiotikaresistens och vårdrelaterade sjukdomar).
          </p>
          <p xml:id="i-LkpdJG89Xg4CCckTGBKDHy">
            ReAct (Action on Antibiotic Resistance) är ett världsomspännande
            nätverk som Strama (Strategigruppen för rationell antibiotikaanvändning
            och minskad antibiotika­resistens) initierade 2004 tillsammans
            med Dag Hammarskjöld Foundation och Avdelningen för internationell
            hälsa, IHCAR, vid Karolinska institutet. ReAct finansieras av
            Sida och har sin bas vid Uppsala Universitet.
          </p>
          <p xml:id="i-XJ82L6jDhHQe5VG7ErNpt7">
            Trots ett idogt arbete från svensk sida sker tyvärr väldigt lite
            på global nivå, och i Sverige ökar alltså numera användningen
            efter att vi haft en viss minskning i slutet av 1990-talet och
            de första åren på 2000-talet.
          </p>
          <head xml:id="i-FXSiJPLnr8M3NNaqjFgW8j" type="h1">
            Åtgärder
          </head>
          <head xml:id="i-SWrAmuKfgxEYA6EKLvWLFq" type="h2">
            Fortsätt gå före
          </head>
          <p xml:id="i-UysbgAoeyd64J53YsBZcZF">
            Vården måste ha större fokus på problemet antibiotikaresistens
            både i Sverige och i resten av världen. Smittskydd måste åter
            bli en viktig del i läkarutbildningen och få mer plats i ständig
            fortbildning av all vårdpersonal. All användning av antibiotika
            även utanför vården måste granskas och behovsprövas. Detta måste
            göras inte bara i vårt land utan här krävs global skärpning. Sverige
            måste fortsätta vara det föregångsland som visar att det är möjligt
            att vara ytterst återhållsam med användningen av antibiotika,
            att välja andra behandlingsmetoder och framför allt att hålla
            ett mycket högt smittskydd.
          </p>
          <p xml:id="i-T9dgGVt4oXRxYa8h3KFUx1">
            Riksdagen bör ge regeringen till känna vad som här anförts om
            det angelägna i att snabba åtgärder vidtas mot utbredningen av
            antibiotikaresistens.
          </p>
          <head xml:id="i-Ptubh7gAqxpeQnVC4E8if5" type="h2">
            Ökat internationellt samarbete
          </head>
          <p xml:id="i-LNKrp8ddw2b4m7jD9DZiau">
            Det krävs ett internationellt arbete för att förhindra att missbruket
            av antibiotika får sådana proportioner att vi omedvetet avskaffar
            ett av de viktigaste verktygen vi har inom vården. Sverige måste
            snarast söka samverkan med länder som har insett problemets vidd
            och lyfta fram frågan inom WHO än kraftigare. Alla som kan bidra
            måste bjudas in. Här finns det särskilda problemet att Taiwan,
            som har framstående forskning på detta område, på grund av maktpolitiska
            motsättningar mellan stora nationer inte tillåts samverka med
            andra länder ens för global hälsa. Riskerna med en ökande utbredning
            av antibiotikaresistens är så allvarliga att alla goda krafter
            måste släppas lösa för att hantera frågan. Sverige måste agera
            för ökat globalt samarbete för att säkerställa vår försörjning
            utan att antibiotika regelmässigt används i vare sig odling eller
            djurhållning. All användning utanför vården måste ske med ytterst
            stor restriktivitet. Särskilt viktigt är den globala satsningen
            på rent vatten i fattiga länder eftersom förutsättningarna för
            god hygien kanske är den viktigaste faktorn för att minska behovet
            av antibiotika inom vården.
          </p>
          <p xml:id="i-MHBkvj7rfJqdVUJM1Gcahf">
            Riksdagen tillkännager för regeringen som sin mening vad som
            anförs i motionen om behovet av ett ökat internationellt samarbete
            på området.
          </p>
          <head xml:id="i-R65cAbMJAViAYBQ3j5sCX8" type="h2">
            Forskning
          </head>
          <p xml:id="i-QjPbxHJijuTGFRv1diu7kJ">
            Svensk forskning på det medicinska området är omvittnat framstående.
            Tyvärr har dock en förändring skett det senaste årtiondet där
            de kortsiktiga ekonomiska intressena inom läkemedelsindustrin
            fått ett allt större inflytande. Grundforskning och den uthållighet
            som krävs där har bolagen svårt att hantera. Svenska forskare
            har under seminarier gett exempel på utvecklingsarbete som har
            skett tack vare offentlig finansiering och som med största sannolikhet
            aldrig hade varit möjligt enbart med kommersiell finansiering.
            Oron bland forskarna för att det i dag saknas resurser på universiteten
            för de behov av medicinsk forskning som man i dag kan identifiera
            är stor.
          </p>
          <p xml:id="i-2wWkfZNHgoE86TZeQaV6rw">
            Nya antibiotika står högt på sjukvårdens önskelista. Forskningen
            har svårt att leverera med de knappa resurser man har i dag. Regeringen
            bör därför tillämpa mod och tydligt styra en del forskningsmedel
            till detta område. Det är inte alltid som den form för forskningsfinansiering
            vi har i dag i Sverige förmår styra resurser till de mest nödvändiga
            områdena. När forskningsråden styr medlen så är den vetenskapliga
            höjden på ansökningarna en tyngre faktor än den möjliga nytta
            som kan komma ut av forskningen eller de behov som finns utanför
            forskningsvärlden. Så ska säkert också huvudinriktningen vara
            men när samhället ser specifika områden där behovet av snabba
            forskningsinsatser är stort så krävs det stort politiskt mod för
            att en rimlig andel av resurserna ska styras mot samhällsbehoven
            i stället för mot de rent vetenskapligt största behoven.
          </p>
          <p xml:id="i-FEGYrZFGPcBGwXrNWzkWQQ">
            Riksdagen bör mot bakgrund av detta ge regeringen till känna
            som sin mening vad som anförs i motionen om behovet av åtgärder
            för att stärka forskningen kring antibiotika.
          </p>
          <head xml:id="i-WR9HhiM8Zh7eRqsrJYy9Xc" type="h2">
            Antibiotikaspridning via markörgener
          </head>
          <p xml:id="i-SMmZ87vURSSjECvnt9RnJh">
            I växtförädling, vid användning av så kallad GMO-teknik, används
            ibland markörgener med resistens för antibiotika, även om risken
            för skada är liten så finns den och den risken bör tas på allvar.
            Det finns en liten risk att en gen som ger resistens mot ett antibiotikum
            förs över till en bakterie som en fungerande enhet. Konsekvensen
            kan bli att bakterien i fråga kan överleva och föröka sig även
            i närvaro av aktuellt antibiotikum.
          </p>
          <p xml:id="i-EMttJUf6WD9aPKVpdNXBZH">
            Det har sedan länge sagts att man utvecklar tekniker som gör
            det möjligt att fasa ut selektionsmarkörgener som bygger på resistens
            mot antibiotika. Detta bör snarast ske.
          </p>
          <p xml:id="i-TGW3a5LSCdFYf3vAHYEas3">
            Mot bakgrund av denna riskbild bör riksdagen uppmana regeringen
            att föreslå riksdagen en policy om att markörgener som åstadkommer
            resistens mot antibiotika, som används som läkemedel, inte ska
            tillåtas i genmodifierade växter som kan komma ut på marknaden.
          </p>
        </div>
        <div xml:id="i-T3x9zS8vGmLEubL8aEk5BK" type="signatureBlock">
          <list xml:id="i-3amDqS8K9Xfq9QuTUMuJmG">
            <item xml:id="i-4sR8aXqTQyzv67YB182vsX" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-Gr3qvNWCgyVrU48osrHjJB" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-SYxQ7dyU9VqnDqSDvDrfyv" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-EANrhc6cPX1yWGj4VQegtR" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-3DbnwP2FXPwQafyk6Uqbgb" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
