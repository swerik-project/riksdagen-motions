<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-01549">
  <teiHeader>
    <fileDesc>
      <titleStmt>
        <title>Högre miljökrav på Sveaskog </title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1549 av Rebecka Le Moine (MP)</title>
          <idno type="rdwebb">H7021549</idno>
          <rs type="number">1549</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7021549/text</ref>
          <ref type="dokument_url_html">http://data.riksdagen.se/dokument/H7021549</ref>
          <ref type="dokumentstatus_url_xml">http://data.riksdagen.se/dokumentstatus/H7021549</ref>
          <ref type="docx">http://data.riksdagen.se/fil/5AADDF24-2659-4FF5-A73C-8563922B4F00</ref>
          <ref type="pdf">http://data.riksdagen.se/fil/1EAE7C3D-464D-4F4B-AF70-CAEC76BD8787</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9YxAUSKLfqesayh4T6j2Ge" type="signed"/>
        <correspContext corresp="i-9YxAUSKLfqesayh4T6j2Ge">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-KiCjPdHC9bcREpVQ2gjrNF">
          <date when="2019-10-02"/>
          <time when="12:27:34"/>
        </correspAction>
        <correspAction type="reviewed" xml:id="i-X8qG3YHhLDBmaYm5F3RF5e">
          <date when="2019-10-02"/>
          <time when="13:21:56"/>
        </correspAction>
        <correspAction type="referred" xml:id="i-8inTSS5ikrSjfsS2h6LaD8">
          <date when="2019-10-11"/>
        </correspAction>
        <correspAction type="assigned" xml:id="i-JhqjDqDNzhdPV1LCD9xyvw">
          <date when="2020-04-27"/>
          <time when="14:13:42"/>
        </correspAction>
        <correspContext corresp="i-JhqjDqDNzhdPV1LCD9xyvw">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-9WF8CSLuiuwCwqmLgw95ov"/>
        <correspContext corresp="i-9WF8CSLuiuwCwqmLgw95ov">
          <ref type="uppgift">2019/20:NU4</ref>
          <ref type="ref_dok_id">H701NU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1549 av Rebecka Le Moine (MP) Högre miljökrav på Sveaskog</div>
      </div>
      <div type="motBody">
        <div type="motProposal" subtype="förslag">
          <head xml:id="i-BTVtoiAYG5g3mj1fWt6wgs">
            Förslag till riksdagsbeslut
          </head>
          <list style="ol">
            <item xml:id="i-QSh9epQHSEbwD2aJso6Fg6">
              Riksdagen ställer sig bakom det som anförs i motionen om att
              Sveaskogs bolagsordning bör kompletteras med ett krav på att verksamheten
              ska ske inom ramen för miljökvalitetsmålet Levande skogar och
              tillkännager detta för regeringen.
            </item>
            <item xml:id="i-S6tgLydEgmBuomcdq58Nsz">
              Riksdagen ställer sig bakom det som anförs i motionen om att
              Sveaskogs mål för skyddade områden om 20 procent (exklusive naturhänsyn
              i produktionsskogen) ska vara ett minimikrav som utgår från naturvärden,
              med en god geografisk spridning, och tillkännager detta för regeringen.
            </item>
            <item xml:id="i-2jmxH8veqrrMW5GTChJy5v">
              Riksdagen ställer sig bakom det som anförs i motionen om att
              Sveaskog bör ges ett ägardirektiv där det tydliggörs att Sveaskog
              ska vara föregångare i hållbart skogsbruk och visa stor naturhänsyn,
              bl.a. genom utveckling av ett ekosystembaserat, hyggesfritt skogsbruk,
              och tillkännager detta för regeringen.
            </item>
            <item xml:id="i-GX8wsQQE8SFrVgHqTy4sJm">
              Riksdagen ställer sig bakom det som anförs i motionen om att
              Sveaskog ska offentliggöra sina naturvärdesinventeringar och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6EnHu3zEiwdo22xJj2Ckzw">
            Motivering
          </head>
          <p xml:id="i-EbzLNCLQ9VVZQHwdUbV2C4">
            Sveaskog är ett statligt ägt bolag, folkets bolag. Därav borde
            Sveaskogs verksamhet också präglas av mångbruk och högre naturvårdsambitioner.
            Sveaskog har sedan köpet av Assi Domän 2001 haft som övergripande
            mål att förvalta företagets skogar på ett föredömligt sätt, från
            både produktions- och miljösynpunkt, för att trygga en långsiktigt
            hållbar utveckling. År 2004 fick Sveaskog ytterligare ett uppdrag
            när riksdagen beslu­tade att bolaget skulle utöka sin verksamhet
            inom naturturism, rekreation och upple­velser.
          </p>
          <p xml:id="i-GSKf1HrZYwexAwf6eW6sNM">
            Sveaskog är Sveriges största skogsägare, men trots det har regeringen
            inte gett Sveaskog något ägardirektiv, eftersom att näringsdepartementet
            ansåg denna typ av direktiv oklar och otydlig och menar istället
            att Riksdagsbeslut skall återspeglas i bolagsordningen. Sveaskogs
            uppdrag som det beskrivs i propositioner, riksdags­betänk­anden
            och riksdagsskrivelser kräver tolkningar från bolaget. Sveaskog
            har tolkat det som ett uppdrag som är uppdelat i två huvuddelar:
            ett marknadsorienterat och ett samhällsorienterat uppdrag. Riksrevisionen
            menar att det inte finns någon tydlig prioritering mellan dessa.
          </p>
          <p xml:id="i-VuYqTHsqiHhURCeSBhK2AN">
            Men ändå prioriterar Sveaskog produktion, och med ett ökat avkastningskrav
            kalavverkas allt mer skog i Sveaskogs regi. På grund av en förskjuten
            åldersfördelning där yngre och yngre skogar avverkas råder det
            på flera håll i landet brist på avverk­ningsmogen skog idag. Det
            har visat sig att Sveaskog nedklassar naturvärdefull skog, från
            NO, naturvård Orörd, till PG, Produktionsskog för avverkning.
            Detta går stick i stäv med de demokratiskt fattade miljömålen,
            där levande skogar ingår, som snarare kräver att mer produktiv
            skogsmark skyddas snarast. I den årliga uppföljningen av miljömålen
            framgår det tydligt att målet levande skogar inte kommer att nås,
            då det bland annat lider brist på arealer av gammal skog med kontinuitet.
            Förutom att den biologiska mångfalden blir lidande och naturtypen
            västlig taiga hotas, minskar också rekreationsvärdet kopplat till
            vildmarksintressen och turism. Det hotar också ren­skötseln, eftersom
            att de lavrika skogarna huggs bort.
          </p>
          <p xml:id="i-7ceLiDDrHTM7n9fdRPyLR6">
            Det är först när skogen avverkningsplaneras som avverkningsplaneraren
            gör en uppskattning av naturvärden. Denna bedömning offentliggörs
            inte, inte ens efter förfrågan kan en se rapporter eller skriftliga
            bedömningar som förklarar hur ett tidigare naturvårdsklassat område
            plötsligt klassas som produktionsskog. Ideella miljörörelsen har
            gång på gång påvisat höga biologiska värden i de skogar som Sveaskog
            planerat för avverkning, och många av dessa skogar är idag borta.
            Några exempel från södra Norrbotten är Melakträskliden, Brännliden,
            lövbrännan vid Svartberget, Guorpaliden och Njoka. Sveaskog har
            i samtliga dessa fall vägrat redovisa sina naturvärdesinven­teringar.
            Det finns många fler exempel. Det är viktigt att naturvärdesinventeringar
            redovisas offentligt för att säkra att det är naturvärdena som
            avgör skyddet. Det som redovisas idag, innehåller bara information
            om vilka trädslag som finns och fördelning mellan dessa. Däremot
            saknas det information om både naturvårdsstrukturer och artförekomster.
            Dessa element beskrivs alltid för de som följer Sis-standarden
            för naturvärdesinventering, vilket är alla verksamheter som kan
            komma att påverka miljön. Varför ska inte Sveaskog vara transparenta
            och redovisa artfynd, naturvårdssturkturer och naturvärdesklasser?
            Det hade bidragit stort till planeringen av grön infrastruktur
            och prioriteringen av skydd, samt ökat tilliten från miljörörelsen
            till Sveaskog.
          </p>
          <p xml:id="i-9Pd7v2Nqqf74Y6K7Psh5H5">
            Sveaskog saknar än idag ägardirektiv från regeringen, istället
            menar Närings­departementet att riksdagsbeslut ska återspeglas
            i bolagsordningen. Enligt Sveaskogs bolagsordning och beskrivning
            står det:
          </p>
          <p xml:id="i-C46R8KZLUxkwLbP29KFzM4">
            ”Föremålet för bolagets verksamhet ska vara att äga och förvalta
            fast och lös egendom, samt bedriva skogsbruk och skogsindustri
            samt därmed förenlig verksamhet.
          </p>
          <p xml:id="i-85VH6Jie8FWfBkiqY6JpmC">
            Bolaget ska vara en oberoende aktör, dvs. utan egna stora intressen
            som slutanvän­dare av skogsråvara, med kärnverksamhet inom skogsbruk.
            Bolaget kan även bedriva närliggande verksamhet om den bidrar
            till att öka bolagets avkastning. Bolaget ska genom försäljning
            av mark på marknadsmässiga villkor möjliggöra omarronderingar
            och tillköp för enskilt skogbruk, särskilt i glesbygd. Försäljning
            av mark ska ske till dess att tio procent av den areal bolaget
            hade 2002, vid bolagets bildande, är avyttrad.
          </p>
          <p xml:id="i-T2JCu1YnT9ytjiZwbsbjyp">
            Verksamheten ska baseras på affärsmässig grund och generera marknadsmässig
            avkastning.”
          </p>
          <p xml:id="i-DzVuaQeV79XXewcXo9Snu7">
            Det ger alltså ett stort tolkningsutrymme, men tonvikten ligger
            på produktionen. Det stora tolkningsutrymmet har fått kritik från
            riksrevisionen. Sveaskog ska enligt deras egna tolkning finnas
            till för att bedriva skogsindustri, och ska bara syssla med verk­samheter
            som kan öka bolagets avkastning. Men naturvård och miljö, lyser
            med sin frånvaro. Sveaskogs uppdrag kompletteras med propositioner,
            riksdagsbetänkanden och riksdagsskrivelser, och kräver ytterligare
            tolkningar från bolaget, vilket Sveaskog har tolkat som ett uppdrag
            som är uppdelat i två huvuddelar: ett marknadsorienterad och ett
            samhällsorienterat uppdrag.
          </p>
          <p xml:id="i-QUs8Ye3XJkEF11VBwRNK6n">
            Det marknadsmässiga har Sveaskog haft enkelt att identifiera,
            nämligen ett avkast­ningskrav som ska vara jämförbart med skogsbolagen.
            Det miljömässiga har Sveaskog tolkat som 20 % skydd, som de har
            delat upp i cirka 10 % permantent skydd, men väljer även räknat
            in alla sina hänsynsytor i de övriga 10 %, vilket andra bolag
            inte gör, eftersom att det faller under sektorsansvaret. Det har
            inget med arealmålet att göra, utan ligger snarare som ett minimikrav
            för ett hållbart brukande. Nagoyamålen delar in dessa i två olika
            mål, Aichimål 7 och 11. Vad de däremot har skyddat, är naturvårdsytor
            och ekoparker. Vad gäller deras ekoparker innehåller dessa både
            produktionsytor och naturvårdsytor. Runt 40 % av ekoparkerna får
            alltså kalavverkas. Bara 80 000 hektar av Sveaskogs ekoparker
            är alltså skyddade, enligt Sveaskog själva. Detta tillsammans
            på deras naturvårdsskogar blir totalt 380 000 hektar, av Sveaskogs
            totala 3 940 000 hektar skogsinnehav. Sveaskogs bidrag till arealmålen
            är alltså bara 9,62 % av deras skogs­innehav. Sverige har skrivit
            under Nagoyaavtalet, som säger att detta arealmål ska ligga på
            17 % produktiv skogsmark, och regeringens etappmål ligger på 20
            %. Sveaskog kommer aldrig kunna tiodubbla sitt bidrag till detta
            mål, om de inte får ett förändrat uppdrag. Det finns ett stort
            folkligt engagemang i frågan. Mer än 45 000 personer skrev under
            kampanjen Vår Skog, där ett förändrat uppdrag ingick som krav
            på Sveaskog. Även före detta chefer för Sveaskog har gått ut och
            kritiserat organisationen öppet i en debattartikel, och förordar
            att miljömålen ska behandlas likställt som de ekonomiska målen.
          </p>
          <p xml:id="i-MzddQxEnevmDDra9uyCswz">
            Ett av de största problemen med Sveaskog är att deras målsättning
            om 10 % natur­vårdsskogar inte är ett golv, utan både golv och
            tak. De har tolkat sitt samhällsuppdrag så som att de inte får
            skydda varken mer, eller mindre än 10 %. Det betyder att om de
            har skyddat en skog av högt biologiskt värde, men sen hittar en
            skog som har ännu högre biologiskt värde, så måste de välja en
            skog av dessa att skydda, medans den andra får avverkas. De har
            tolkat sina egna miljömål som att de inte får ha 15 % naturvårds­skogar.
            Så länge denna tolkning får finnas kvar kommer värdefulla och
            skyddsvärda skogar att fortsätta avverkas i Sveaskogs regi. Därför
            måste Sveaskog få ett tydligare uppdrag och en omskriven bolagsordning
            som möjliggör en snabb accelerering av skydd och hållbart brukande
            av skogen.
          </p>
        </div>
        <div type="motSignatures">
          <list>
            <item xml:id="i-RBLB1nTfayWvtnGzP5HFNb">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
