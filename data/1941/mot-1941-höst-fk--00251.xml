<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941-höst-fk--00251">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941_höst_fk__251/mot_1941_höst_fk__251-001.pdf"/>
      <fw xml:id="i-Lz1ZNewGfF91uiX3vMToc5">
        Motioner i Första kammaren, Nr 251.
      </fw>
      <div xml:id="i-PB6bLqhRwRABuVjUEkURHj" type="motHeader">
        <div xml:id="i-VHZA46h9NsAHcndiNrSCdw" type="motTitle"/>
        <div xml:id="i-4Tr7v6r6UJQMPsycRnHbiV" type="motSubmissionInfo"/>
      </div>
      <div xml:id="i-4NBQtp2Af4if6n7dUUTgwW" type="motBody">
        <div xml:id="i-GVMQhyPkRMQJoLi7JRBS2L">
          <p xml:id="i-RgQH6B8aKuJ5N6QtodeA1V">
            SS
          </p>
          <p xml:id="i-ETZRKrCaz47c4GufcknAVS">
            Nr 251.
          </p>
          <p xml:id="i-8Gov3ZkoRuf7bxxJyFgYqa">
            Av herr Gränebo m. fl., i anledning av Kungl. Maj:ts proposition
          </p>
          <p xml:id="i-G7C8KgNtSbQzuySGSxSTN3">
            med förslag till värnpliktslag.
          </p>
          <p xml:id="i-DohC755NosA62HpFBiU4gf">
            Kungl. Maj:t har i proposition nr 318 framlagt förslag till ny
            värnplikts- lag. I andra kapitlet av denna lag sammanfattas de
            regler, som skola gälla för de värnpliktigas inskrivning och redovisning.
            Inskrivningen skall verk- ställas av en inskrivningsnämnd, bland
            vars åligganden även ingår att enligt särskilda av Konungen fastställda
            grunder fördela de nyinskrivna värnpliktiga på olika vapenslag.
            Enligt par. 6 i den föreslagna lagen skall vid dylik tilldelning
            och uttag- ning tillses, att envar värnpliktig såvitt möjligt
            får den tjänstgöring och undergår den utbildning, för vilken han
            befinnes lämpligast. Riktigheten av denna grundsats är uppenbar.
            Ur försvarets egen synpunkt är det nöd- vändigt, att rätt man
            kommer på rätt plats. Emellertid har det moderna, totala kriget
            i mycket hög grad skärpt kraven på ett lands försvarsmakt. Det
            är inte bara av vikt att hålla den yttre rent militära fronten,
            lika vik- tigt är att kunna upprätthålla den inre fronten. Försörjningen
            i ett krig- förande land måste säkerställas i den omfattning det
            med hänsyn till de föreliggande omständigheterna är möjligt, i
            annat fall kan inte det mili- tära försvaret fylla sin uppgift.
            Samma sak gäller även för ett land, som är neutralt men på grund
            av det utrikespolitiska läget måste upprätt- hålla en omfattande
            neutralitetsvakt. Det är därför nödvändigt, att den värnpliktiga
            personalen vid försvars- väsendet utbildas och användes på ett
            sådant sätt, att icke endast det rent militära försvarets behov
            tillgodoses utan att även näringslivets intressen i lika mån komma
            till sin rätt. I en motion från bondeförbundshåll i första kammaren
            vid 1938 års riksdag (1:56) framhöllos dessa synpunk- ter. Denna
            motion avsåg visserligen utredning rörande viss omläggning av
            då gällande inkallelseförfarande vid mobilisering i avsikt att
            bättre till- godose näringslivets och speciellt jordbrukets behov
            av arbetskraft, men den allmänna motivering, som anfördes för
            detta önskemål, kan även i nu föreliggande fall med fördel användas.
            Den av inskrivningsnämnderna verkställda tilldelningen till olika
            vapen- slag av de värnpliktiga måste givetvis även bilda grundvalen
            för deras pla- cering till krigstjänstgöring. Det är då av vikt
            att inskrivningsförfarandet
          </p>
          <pb facs="riksdagen-motions-pdf/data/1941/mot_1941_höst_fk__251/mot_1941_höst_fk__251-002.pdf"/>
          <fw xml:id="i-Mpe5orctWPzhYk6zYwfsx4">
            8 Motioner i Första kammaren, Nr 251.
          </fw>
          <p xml:id="i-MaWmLvqa3Bdhimxy4L6QUi">
            och redovisningen av de värnpliktiga blir så rationellt ordnat,
            att vid en mobilisering skälig hänsyn kan tagas till de olika
            näringsgrenarnas behov av arbetskraft. Alldeles särskilt betydelsefullt
            är detta beträffande jord- bruket, som har att sörja för att landets
            behov av livsmedel skall kunna fyllas. Även krigsindustriens behov
            av arbetskraft måste givetvis tillgo- doses. I den ovannämnda
            motionen påpekades, att det var synnerligen bety- delsefullt,
            att en utredning verkställdes om hur man rullföringstekniskt skulle
            hålla reda på den personal med visst civilt arbete, som vid en
            mobi- lisering avsågs skola stanna hemma. Med tillämpning av tankegången
            i den nämnda motionen borde de nya inskrivningsnämnderna vid inskrivningen
            av de värnpliktiga kunna göra en uppsortering av de värnpliktiga
            på olika yrkesgrupper. Förutom upp- gift om yrke borde även andra
            uppgifter av betydelse för de värnpliktigas fördelning lämnas
            till inskrivningsnämnderna, som hade att registrera dessa. Man
            skulle därigenom redan från början erhålla alla uppgifter av vikt
            för bedömningen av den frågan, efter vilka grunder inkallelse
            till mobilisering eller beredskapstjänstgöring skall ske, för
            att såväl det mili- tära försvarets som näringslivets intressen
            skola bli tillgodosedda. Dessa uppgifter kunna sedan kontinuerligt
            kompletteras med stöd av stadgandet i par. 35 av den nya lagen,
            vari föreskrives, att de värnpliktiga äro skyl- diga att vid anfordran
            lämna militär myndighet uppgifter om personliga förhållanden av
            militärt intresse. Det synes oss önskvärt, att i de instruktioner,
            som må komma att ut- färdas för inskrivningsnämnderna, dessa synpunkter
            beaktas. Enligt par. 3 i den föreslagna nya värnpliktslagen skall
            den, som till följd av lyte, stadigvarande sjukdom, bestående
            kroppslig svaghet eller annan dylik orsak är oduglig till krigstjänst,
            frikallas från värnpliktens fullgörande. Vidare stadgas i andra
            momentet av samma paragraf, att Konungen må förordna, att de som
            sålunda frikallats skola underkastas läkarundersökning och, om
            de därvid befinnas dugliga till krigstjänst, vara skyldiga fullgöra
            värnplikt. Det sistnämnda stadgandet är vagt formulerat och ger
            icke anvisning om hur långt Konungens förordningsrätt i detta
            hänseende skulle sträcka sig. Teoretiskt skulle alla män, vilka
            frikallats och ej överskridit den övre gränsen för värnpliktsåldern
            — enligt förslaget 47 år — kunna åläggas förnyad läkarundersökning
            och, om de då anses dugliga till tjänstgöring, inkallas för att
            fullgöra sin värnplikt. Det torde emellertid få förutsättas, att
            män, som hunnit till mera mogen ålder, icke komma att åläggas
            ge- nomgå förnyad prövning av deras duglighet till krigstjänst.
            Även om så är fallet, torde det dock vara lämpligt att i lagen
            fastställes en viss ålders- gräns, över vilken en dylik förnyad
            prövning icke får ske. Förslagsvis kan åldersgränsen tänkas satt
            till tjugofem år. Män, som överskridit denna
          </p>
          <pb facs="riksdagen-motions-pdf/data/1941/mot_1941_höst_fk__251/mot_1941_höst_fk__251-003.pdf"/>
          <fw xml:id="i-Jp7Vs9Rs6k3o5TUWUWZNJv">
            Motioner i Första kammaren, Nr 251. 9
          </fw>
          <p xml:id="i-HZomvdFiUdM4P6xTiXKLvP">
            ålder, ha i regel skaffat sig antingen egen förvärvsverksamhet
            eller anställ- ning, varför det skulle medföra ett väsentligt
            ekonomiskt avbräck för dem, om de vid denna ålder skulle genomgå
            militär utbildning. I regel ha de också bildat familj, vilket
            skulle göra värnpliktstjänstgöringen än mera betungande. Fastställandet
            av en åldersgräns är desto mera befogat, som lagen föreslås erhålla
            retroaktiv verkan på denna punkt. Enligt par. 29 i den föreslagna
            värnpliktslagen skall värnpliktig kunna erhålla anstånd med fullgörande
            av första tjänstgöring till nästföljande år, om han uppvisar giltiga
            skäl för en dylik anhållan. Bland annat skall så- dan värnpliktig,
            som förmår uppvisa, att tjänstgöringen skulle bereda av hans arbete
            beroende nära anhöriga väsentliga svårigheter eller olägen- heter,
            erhålla dylikt anstånd. Enligt andra momentet i nämnda paragraf
            skall anstånd beviljas för ett år i sänder och må ej medgivas
            för längre tid än sammanlagt fyra år. Det är emellertid uppenbart,
            att ett sådant skäl som det ovan nämnda, nämligen att den värnpliktiges
            nära anhöriga äro beroende av hans arbete och att tjänstgöringen
            således skulle bereda dem svårigheter, kan äga gil- tighet även
            efter det fyra år från inskrivningen förflutit. Det synes där-
            för vara befogat att i nämnda paragraf tillfoga ett stadgande
            om att upp- skov i dylika ömmande fall må beviljas även för längre
            tid än sammanlagt fyra år. De tidigare förefintliga inskrivningsrevisionerna
            skola enligt den nya lagen avskaffas och ersättas med ett för
            hela riket gemensamt inskrivnings- råd, hos vilket besvär över
            inskrivningsnämndernas beslut kunna anföras. Man torde kunna förutsätta,
            att antalet besvärsärenden kommer att ökas, emedan antalet inskrivningsnämnder
            blir mindre än tidigare, varigenom nämndens ledamöter få mindre
            personalkännedom. Det är då av vikt att se till, att inskrivningsrådets
            arbete försiggår i en sådan takt att dess be- slut i besvärsärendena
            ej låter vänta på sig alltför länge. Besluten måste givetvis komma
            till den klagandes kännedom i god tid, innan han skall påbörja
            sin första tjänstgöring. I instruktionerna för det nya inskrivnings-
            rådet torde detta böra fastslås på lämpligt sätt. Enligt par.
            21 i lagen skola besvär över inskrivningsnämnds eller inskriv-
            ningschefs beslut ingivas fjorton dagar efter inskrivningsförrättningens
            slut eller, då beslutet icke fattats vid inskrivningsförrättning,
            fjorton dagar efter det att den värnpliktige underrättats om beslutets
            innehåll. Denna tid förefaller anmärkningsvärt kort. Besvärstiden
            är enligt svensk rätt i regel trettio dagar. Det förefaller därför
            motiverat att även i detta fall föreskriva samma tid. Med anledning
            av vad som ovan anförts få vi hemställa,
          </p>
          <p xml:id="i-MK6hqL8tLmJjexXwQKVuoD">
            att i par. 3 av den föreslagna värnpliktslagen införes ett stadgande
            av det innehåll, att den som frikallats från värn-
          </p>
          <p xml:id="i-SteUorFa1AfRVW6nNsKK4E">
            Bihang till riksdagens protokoll 1941. 3 saml. Nr 250—251. 2
          </p>
          <pb facs="riksdagen-motions-pdf/data/1941/mot_1941_höst_fk__251/mot_1941_höst_fk__251-004.pdf"/>
          <fw xml:id="i-3aHyhg1S9JKwk984TCSCA8">
            Motioner i Första kammaren, Nr 251.
          </fw>
          <p xml:id="i-5EX6eGNBfnnk27bh45PWXs">
            pliktens fullgörande ej må underkastas förnyad läkarun- dersökning
            för prövning av hans krigstjänstduglighet, då han hunnit till
            mera mogen ålder, förslagsvis efter fyllda tjugofem år; att i
            par. 29 av nämnda lag införes den bestämmelsen att anstånd med
            fullgörande av värnpliktstjänstgöring må kunna beviljas för längre
            tid än sammanlagt fyra år för sådan värnpliktig, som förmår uppvisa,
            att tjänstgöringen skulle bereda av hans arbete beroende nära
            anhöriga vä- sentliga svårigheter eller olägenheter; att besvär
            över inskrivningsnämnds eller inskrivnings- chefs beslut skola
            ingivas senast trettio dagar efter inskriv- ningsförrättningens
            avslutande eller, därest beslutet icke fattats vid inskrivningsförrättning,
            senast trettio dagar efter det den värnpliktige underrättats om
            beslutets innehåll, i stället för i båda fallen fjorton dagar
            enligt Kungl. Maj:ts förslag; samt att övriga här ovan framförda
            synpunkter måtte beaktas.
          </p>
          <p xml:id="i-X5SkksW2Vn22pBusdzF78u" type="date">
            Stockholm den 12 november 1941.
          </p>
          <div xml:id="i-5Dpf7GFmD6Tb2Mc5qmHssz" type="signatureBlock">
            <list xml:id="i-WhNYKVPd4bAvzfhNKEs6sQ">
              <item xml:id="i-RkgPypWJkaqpT77e5kZPQ7" who="i-FneeHdWC4kJvq3GyuxpvWq" type="signature">
                C. P. V. Gränebo
              </item>
            </list>
          </div>
          <p xml:id="i-BWJGH9tNBr4BdnEVkhjTtf">
            Erik von Heland. Wiktor Egnell. Per Andersson. Verner Andersson.
            Ivar Persson. L. Tjällgren. Axel Löfvander. Gust. Elofsson. Ernst
            Eskhult. Gunnar Bodin. Joh. Friggeråker. Allan Holstenson. J.
            A. Andersson. A. R. Aronsson. K. I. Sköldén.
          </p>
          <p xml:id="i-QNqxB6zM6i1GAawfeqYVMR">
            Emil Kihlströms Tryckeri A.-B., Stockholm 1941 13694
          </p>
        </div>
      </div>
    </body>
  </text>
</TEI>
