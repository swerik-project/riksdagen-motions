<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01554">
  <teiHeader>
    <fileDesc>
      <titleStmt>
        <title>Den kommunala demokratin</title>
        <author>Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den kommunala demokratin</title>
          <idno type="rdwebb">G8021554</idno>
          <rs type="number">1554</rs>
          <ref type="dokument_url_text">http://data.riksdagen.se/dokument/G8021554/text</ref>
          <ref type="dokument_url_html">http://data.riksdagen.se/dokument/G8021554</ref>
          <ref type="dokumentstatus_url_xml">http://data.riksdagen.se/dokumentstatus/G8021554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILSG. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>GUNNAR BJÖRK</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-38fViwEpr1jNkP4UTzM44n" type="signed"/>
        <correspContext corresp="i-38fViwEpr1jNkP4UTzM44n">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="r-0"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-4ArLZazBX4fxunitZvs7oe"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-6J1joFvFHPkqoFzNFfxEV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1554/mot_198485__1554-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            13
          </p>
          <p>
            Motion 1984/85:1554
          </p>
          <p>
            Thorbjörn Fälldin m. fl. Den kommunala demokratin
          </p>
          <p>
            Kommuner och landsting har som uppgift att på viktiga områden
            sörja för medborgarnas trygghet och välfärd. Det är en självklarhet
            att verksam- heten därför noga måste anpassas till de enskilda
            människornas krav, behov och förmåga. Det är därför viktigt att
            kommuner och landsting har så stor frihet som möjligt och att
            människornas synpunkter på lokal nivå tillåts bli mer styrande
            för verksamheten än centrala statliga direktiv. Detta kräver en
            väl utvecklad kommunal demokrati i lokala självstyrelseenheter
            som till befolkningsstorlek och geografiskt omfång är så utformade
            att de enskilda människorna känner samhörighet och finner det
            meningsfullt att försöka påverka service och utveckling. Den kommunala
            verksamheten får inte bli ett självändamål. Det förtjänar att
            understrykas att politisk verksamhet skall förstärka — inte försvaga
            — den enskildes möjlighet att påverka sin egen situation. Kommuner
            skall upplevas som en möjlighet för enskilda människor att i samverkan
            åstadkomma utveckling. Folkstyrets förankring och utformning på
            lokal och regional nivå har avgörande betydelse för hela samhällssystemets
            demokratiska utveckling och folkliga förankring. Vi måste hela
            tiden eftersträva att finna nya former och lämpliga enheter genom
            vilka människorna kan påverka ut- vecklingen och ta ansvar för
            skeendet. Under 1984 motionerade vi vid två tillfällen rörande
            dessa frågor dels under allmänna motionstiden (mot. 1983/84:1353),
            dels i anslutning till regeringens proposition om frikommuner
            (mot. 1983/84:2867). I dessa motioner har vi utvecklat vår principiella
            syn på de kommunaldemokra- tiska frågorna samt lämnat flera förslag
            till praktiska åtgärder. I denna motion återkommer vi med ett
            antal förslag som vi anser bör kunna genomföras under relativt
            kort tidsrymd för att påbörja en utveckling i annan riktning än
            den som gällt under den nuvarande regeringens man- datperiod.
          </p>
          <p>
            Den gemensamma valdagen och mandatperiodens längd
          </p>
          <p>
            En bred kommunal opinion efterlyser i dag ett system med fyraåriga
            mandatperioder och en särskild kommunal valdag, dvs. val vartannat
            år. Det berednings- och utredningsarbete som under senare år bedrivits
            för att söka åstadkomma detta har ej krönts med framgång. Centerpartiets
            grund- läggande uppfattning är att den omfattande kommunala verksamheten
            utgör tillräckligt underlag för en särskild valrörelse. De kommunalt
            förtro-
          </p>
          <pb facs="riksdagen-motions-pdf/data/198485/mot_198485__1554/mot_198485__1554-002.pdf"/>
          <p>
            Mot. 1984/85:1554 14
          </p>
          <p>
            endevalda skulle härigenom få väsentligt förbättrade förutsättningar
            att inför sina väljare redovisa vad som åstadkommits och vilken
            inriktning man vill ge politiken de kommande åren. Med den omfattning
            den kom- munala verksamheten nu har är det mer angeläget än någonsin
            att kom- munalpolitikerna inför sina väljare kan redovisa sitt
            fögderi. Behovet av längre mandatperioder är också omvittnat från
            många håll. Det är mot denna bakgrund angeläget att det beredningsarbete
            som inletts i folkstyrelsekommittén kan leda fram till resultat
            som är gynnsam- ma för den kommunala demokratins utveckling.
          </p>
          <p>
            Den kommunala indelningen
          </p>
          <p>
            Antalet kommuner har genom indelningsreformer under de senaste
            decennierna minskat från 2 498 till endast 277 när antalet var
            som lägst 1977. Trenden mot allt färre kommuner bröts emellertid
            under centerns medverkan i regeringen. Antalet kommuner är i dag
            284. Detta har åstad- kommits genom att sju kommuner delats dels
            vid årsskiftet 1979-1980, dels vid årsskiftet 1982-1983. Vid regeringsskiftet
            hösten 1982 diskuterades ytterligare ett antal kommundelningar.
            Den tillträdande regeringen signa- lerade emellertid en annan
            praxis när det gäller att tillmötesgå lokala önskemål om kommunindelning.
            Från centerpartiets sida är vi beredda att tillmötesgå sådana
            krav när de är ägnade att stärka den kommunala demokratin. Det
            är därför beklagligt att den socialdemokratiska regering- en tillämpar
            en annan praxis på detta område. Enligt centerpartiets me- ning
            är det nu mycket angeläget att praxis i fråga om indelningsändringar
            snabbt förändras till en mer positiv attityd. Hittills redovisade
            erfarenheter från delade kommuner har genomgående varit positiva
            både avseende demokratiutveckling och ekonomi. För centerpartiets
            vidkommande finns det ännu inga tvivel om, att delning av kommuner
            hör till de metoder som bör finnas för att stärka den kommunala
            demokratin. Det har också under senare år kunnat märkas ett ökat
            intresse att ta lokala initiativ i denna riktning. En bättre anpassning
            av den kommunala indelningen till områ- den där människor kan
            känna samhörighet måste, enligt vår mening, uppmuntras av statsmakterna
            snarare än motarbetas. Centerpartiet kan inte acceptera en regeringspraxis
            som nedvärderar den lokala opinionen i frågor av denna typ.
          </p>
          <p>
            Direkta val till lokala organ i kommunerna
          </p>
          <p>
            Sedan 1980 är det genom en försökslagstiftning möjligt att i
            betydande utsträckning decentralisera den kommunala nämndverksamheten
            genom att inrätta lokala organ. Ett stort antal kommuner har redan
            inlett sådan försöksverksamhet, och i åtskilliga andra har propåer
            väckts om att sådan skall inledas.
          </p>
          <pb facs="riksdagen-motions-pdf/data/198485/mot_198485__1554/mot_198485__1554-003.pdf"/>
          <p>
            Mot. 1984/85:1554 IS
          </p>
          <p>
            Vi kan nu konstatera att systemet med lokala organ måste anses
            vara ett bestående inslag i det kommunala styrelseskicket. Det
            är enligt vår mening angeläget att kommunallagstiftningen snarast
            kan ge detta till uttryck genom att en permanent lagstiftning
            tillskapas. I båda de ovannämnda partimotionerna har centerpartiet
            krävt att möj- lighet att inrätta direkt valda lokala organ skall
            öppnas. Detta skulle kunna utgöra ett värdefullt komplement till
            den nuvarande försöksverksamheten. I många kommuner där lokala
            organ har diskuterats har man funnit det stötande att kommundelsnämnden
            får en politisk sammansättning som markant avviker från kommundelens
            politiska struktur. Det naturligaste sättet att möta denna komplikation
            är enligt vår mening att öppna möjlig- het till direkt val till
            det lokala organet. I den kommunalpolitiska debatten har detta
            krav nu rests från allt fler håll. Mot denna bakgrund vill vi
            ånyo upprepa vårt krav. Det är i denna situation självfallet djupt
            beklagligt att regeringen ej låtit fullfölja det utredningsuppdrag
            som tidigare gavs till den kommunaldemokratiska kommittén. Detta
            får emellertid inte hindra att ett förslag till lagstiftning,
            som möjliggör direkta val till lokala organ, presenteras för riksdagen
            med stor skyndsamhet. Det bör vara möjligt att åstadkomma en försökslagstiftning
            som erbjuder denna möjlighet redan under den kommande mandatperioden.
            I en sådan försökslagstiftning bör inrymmas regler som medger
            att kommundelsorganet till viss del sammanträder under offentlighet
            på sam- ma sätt som nu gäller för fullmäktiges överläggningar.
            Det torde också vara lämpligt att försökslagstiftningen reglerar
            frågan om rösträtt och valbarhet. Det bör vidare av försökslagstiftningen
            framgå att det är tillåtet för det direktvalda kommundelsorganet
            att arbeta med kommittéer och beredningar. En försökslagstiftning
            bör klart ange att valsättet skall vara proportionellt. Det torde
            också vara lämpligt att ange ett minimital för antalet ledamöter
            för att åstadkomma en grund för en allsidig proportio- nell representation.
            Tidpunkten för valet bör enligt vår mening inte regle- ras i en
            försökslagstiftning. I en framtida mer permanent lagstiftning
            kan en sådan reglering självfallet tänkas, men under en försöksperiod
            bör kommunerna ha frihet att pröva fler alternativa valdagar.
            Även mandat- tidens längd bör bestämmas i samma ordning som valdagen.
            Självfallet bör det tillkomma kommunens fullmäktige att bestämma
            om försök med di- rekta val till kommundelsorgan skall inledas.
            Riksdagen bör hos regeringen begära att ett förslag till försökslagstift-
            ning skyndsamt utarbetas och föreläggs riksdagen för beslut. Vi
            kan också konstatera att en förebild till sådan lagstiftning bl.
            a. kan sökas i våra nordiska grannländer. Kap. 10 i den finska
            kommunallagen innehåller exempelvis regler för val av kommundelsfullmäktige
            vilka torde kunna tjäna som viss vägledning vid utarbetande av
            en svensk lagstiftning på motsvarande område. Vi vill i detta
            sammanhang också peka på några andra svårigheter som
          </p>
          <pb facs="riksdagen-motions-pdf/data/198485/mot_198485__1554/mot_198485__1554-004.pdf"/>
          <p>
            Mot. 1984/85:1554 16
          </p>
          <p>
            den pågående försöksverksamheten med lokala organ har stött på.
            Från vissa håll har pekats på att decentraliseringen av den kommunala
            besluts- apparaten har uppvägts av en motsvarande centralisering
            av den interna partipolitiska beslutsapparaten. Det är framför
            allt inom partier som har svag beredskap för att acceptera ett
            decentralistiskt beslutssystem som denna tendens har visat sig.
            För vår del vill vi understryka att det är en naturlig följd av
            en decentralisering och utformning av ett beslutssystem som är
            anpassat till lokala förhållanden att olika beslut kommer att
            fattas i likartade typer av ärenden. Det är detta som är själva
            innebörden av en lokal anpassning. Enligt vår mening motverkar
            det hela tanken på för- stärkt demokrati att motverka den kommunala
            decentraliseringen med förstärkt partidisciplin. Det är viktigt
            att kommundelsorganen görs så stora att en allsidig partirepresentation
            åstadkommes. I annat fall kan de bli en försvagning snarare än
            en förstärkning av demokratin. Detta bör vägas in vid utform-
            ningen.
          </p>
          <p>
            Majoritetsstyre eller samlingsstyre?
          </p>
          <p>
            Under första hälften av sjuttiotalet fördes en intensiv diskussion
            om det kommunala styrelseskicket. Det fanns krafter som ville
            övergå till ett fullständigt genomfört majoritetsstyre där styrelser
            och nämnder i sin helhet består av företrädare för majoriteten.
            Man tog avstånd från de samlingsstyrelseformer som ditintills
            präglat styrelseskicket i kommuner och landsting. De mest långtgående
            kraven i detta avseende kom aldrig att förverkligas. Emellertid
            utnyttjades möjligheterna att inom systemets ram göra så kraftiga
            majoritetsmarkeringar som möjligt — majoriteten tog alla ordförandeposter
            och kommunal- och landstingsrådsposter medan oppo- sitionen hänvisades
            till andre vice ordförandeposter och eventuella nyin- rättade
            oppositionsrådsposter i bästa fall. När nu dessa kraftiga majoritets-
            markeringar varit i bruk ett drygt decennium börjar allt fler
            negativa konsekvenser komma i dagen. Maktkoncentrationen har ökat.
            Minorite- tens insyn och inflytande har försvagats. Från många
            håll framförs nu meningen att nivån och kvaliteten på det kommunala
            meningsutbytet har försämrats, framför allt som en följd av oppositionens
            försvagade arbets- förutsättningar. De grundläggande principer
            om det demokratiska folkstyret som gäller i vårt land innefattar
            såväl beslutsfattande på grundval av majoritetsregler som rimligt
            hänsynstagande till minoriteten och strävan efter lösningar som
            samlar en bred uppslutning. Den lagfästa rätten till proportionell
            representation i kommunstyrelsen och andra kommunala styrelser,
            nämn- der och beredande organ utgör enligt vår mening grunden
            för att de ovanstående demokratiska principerna skall kunna förverkligas.
            Detta kräver emellertid att organen reellt arbetar med de kommunala
            frågorna
          </p>
          <pb facs="riksdagen-motions-pdf/data/198485/mot_198485__1554/mot_198485__1554-005.pdf"/>
          <p>
            Mot. 1984/85:1554 17
          </p>
          <p>
            — dvs. diskuterar dem, prövar olika alternativ samt att framförda
            argu- ment prövas och vägs samt eventuellt beaktas. Detta kräver
            kommunsty- relser som verkligen arbetar med frågorna in pleno.
            Det finns emellertid oroväckande tendenser att allt mer av beredningsarbetet
            flyttas över till organ som ligger utanför nämnderna — exempelvis
            kommunal- och lands- tingsrådsberedningar. Nämndsammanträdena
            kan då utvecklas till myc- ket nedkortade träffar där beredningar
            och partigrupper endast i protokol- let låter registrera sina
            intagna positioner. Något allvarligt försök att väga argument
            och uppnå samstämmighet görs inte. Det torde stå klart att framför
            allt rollen som politisk minoritet blir allt mindre meningsfull
            i ett system som utvecklas i denna riktning. Det är angeläget
            att en utvärdering av majoritetsmarkeringarnas effekter nu kommer
            till stånd. Genom den ovan beskrivna utvecklingen förefaller det
            också som om makten alltmer förskjuts till de professionella heltidspolitikerna.
            De utgör ofta ett markant inslag i de snäva beredningsorgan som
            håller på att utvecklas. Det är angeläget att också deras allt
            starkare roll görs till föremål för en utvärdering.
          </p>
          <p>
            Försök med frikommuner
          </p>
          <p>
            I vår ovan nämnda motion (1983/84:2867) redovisade vi våra synpunk-
            ter och alternativ i fråga om det försök med frikommuner som regeringen
            lade förslag om. Våra förslag avvisades. Förberedelserna för försöksverk-
            samheten befinner sig emellertid fortfarande i ett sådant skede
            att det är fullt möjligt att vidga försöken enligt de intentioner
            vi angav. Vi anser det särskilt angeläget att försöksverksamhet
            med samordnat statsbidrag kan komma till stånd. Skatteutjämningsbidrag
            och utgående specialdestinera- de bidrag bör utgöra en samlad
            resurs som kommunen förfogar över så fritt som möjligt. I detta
            sammanhang vill vi också beklaga att regeringen förefaller vara
            mycket njugg i sin dispensgivning. I den allmänna debatten har
            framför allt regeringens avoga inställning till försök på skol-
            och massmedieområ- det tilldragit sig uppmärksamhet. Detta bådar
            inte gott för ett lyckosamt genomförande av denna försöksverksamhet.
          </p>
          <p>
            Brukarmedverkan
          </p>
          <p>
            Demokratiberedningen har nyligen avlämnat ett diskussionsbetänkan-
            de om brukarmedverkan (SOU 1984:84). För vår del vill vi redan
            nu framhålla att vi ser det som positivt för den kommunala demokratin
            att brukarmedverkan kan utvecklas i olika delar av kommunen, Det
            är dock enligt vår mening viktigt att den har nära anknytning
            till och utövas av dem som verkligen deltar i skilda verksamheter.
            Däremot får man inte göra de centrala kommunala instanserna till
            korporativa organ. Detta skulle enligt
          </p>
          <pb facs="riksdagen-motions-pdf/data/198485/mot_198485__1554/mot_198485__1554-006.pdf"/>
          <p>
            Mot. 1984/85:1554 18
          </p>
          <p>
            vår mening stå i strid med grundläggande principer om det representativa
            styrelseskicket. I detta sammanhang vill vi också peka på vad
            som kan åstadkommas genom att kommunen stödjer kooperativ på lokal
            bas som vill utföra serviceuppgifter som hitintills utövats inom
            den offentliga sektorns ram.
          </p>
          <p>
            MBL i den offentliga sektorn
          </p>
          <p>
            En från demokratins utgångspunkt självklar begränsning av medbe-
            stämmandet måste gälla för anställda inom den kommunala sektorn.
            An- ställda där kan inte ha ett i förhållande till övriga medborgare
            större inflytande på verksamhetens utformning och inriktning.
            Oklarheten om var exakt gränsen mellan politisk demokrati och
            med- bestämmande över förhållandena på arbetsplatser går har lett
            till byråkra- tisering. Särskilt på det kommunala och landstingskommunala
            området har MBL-förhandlingar i flera olika instanser i samma
            ärende kommit att medföra olycklig irritation i stället för ett
            konstruktivt samarbete. Också på den offentliga sektorn är det
            viktigt att medbestämmandet utövas på de enskilda arbetsplatserna
            för att beslutsprocessen skall få tillgång till de enskilda befattningshavarnas
            kunskap. I en särskild motion från vårt håll (mot. 1984/85:330
            av Arne Fransson m. fl.) har centerpartiet tagit upp flera arbetsrättsliga
            frågor, däribland MBL på det offentliga området.
          </p>
          <p>
            Länsdemokrati
          </p>
          <p>
            Den nuvarande statliga länsförvaltningen, uppbyggd kring en länssty-
            relse med en landshövding i spetsen, kan i år fira 350-årsjubileum.
            Läns- styrelsen är självfallet inte densamma i dag som den var
            vid sin tillkomst 1635, men dess principiella ställning i statsförvaltningen
            är i stort sett densamma. Den fungerar som den centrala statsmaktens
            förlängda arm ute i landet. Benämningen Konungens befallningshavande
            hade länge en reell innebörd. Uppgiften att följa länets utveckling
            och tillstånd och göra den centrala statsmakten uppmärksam härpå
            har emellertid kommit att accentueras under senare årtionden.
            Det torde vara ett unikt drag hos det svenska styrelseskicket
            att demo- kratins genombrott och införande av allmän rösträtt
            endast i begränsad omfattning och i mycket sen tid har tillåtits
            påverka den regionala nivån. Visserligen tillskapades landstingen
            genom de kommunalrättsliga refor- merna 1862. Det förefaller dock
            som om det hela tiden funnits ett motstånd mot att låta landstingen
            få ett samlande och övergripande ansvar för utvecklingen i länen
            på samma sätt som kommunstyrelse och kommunfull- mäktige har det
            i primärkommunen. 1960-talets starka satsning på att utveckla
            samhällsplaneringsfunktionerna resulterade i vårt land i en ut-
            byggnad av den statliga länsstyrelsen. Som jämförelse kan här
            nämnas
          </p>
          <pb facs="riksdagen-motions-pdf/data/198485/mot_198485__1554/mot_198485__1554-007.pdf"/>
          <p>
            Mot. 1984/85:1554 19
          </p>
          <p>
            Danmark och Norge där regionala kommunala organ har kommit att
            spela en helt annan roll för utvecklingen. Det svenska styrelseskicket
            på regional nivå utmärks också av förekoms- ten av en lång rad
            specialorgan som var för sig utgör regionala funktioner i den
            statliga verksstrukturen. Länsskolnämnden, länsbostadsnämnden
            och länsarbetsnämnden är exempel på sådana organ. Det torde föreligga
            en bred enighet kring tanken på en mer omfattande samordning av
            framför allt de olika statliga funktionerna på länsnivån. Detta
            får dock enligt vår mening inte leda till en centralisering av
            förtroendemannafunktionerna. Sedan mitten av 1960-talet har det
            pågått en debatt i vårt land som syftat till att reformera styrelseskicket
            på den regionala nivån och införa läns- demokrati eller länsparlamentarism.
            Centerpartiet har länge varit den mest pådrivande kraften för
            att utveckla landstingen till organ med ansvar och uppgifter över
            hela det politiska fält som berör regionens utveckling. Motståndet
            från skilda håll har emellertid varit betydande. Från socialdemokratiskt
            håll har man visat sig i huvudsak vara tillfreds med en ordning
            där länens utveckling planeras av organ som utgör en förlängd
            arm av den centrala statsmakten. Utvecklingen under den senaste
            tioårsperioden visar också att socialdemokraterna vägleds av strävan
            att utveckla nya länsorgan uppbyggda helt eller delvis på korporativa
            grun- der. Vuxenutbildningsnämnderna och de regionala samhällsföretagsstif-
            telserna är exempel härpå. Från den senaste tioårsperioden kan
            också hämtas exempel på att socialdemokraternas korporativistiska
            ambitioner har kunnat tillbakavisas. Införandet av en lekmannastyrelse
            i länsstyrel- sen, som helt väljs av landstinget, var en framgång
            för centerns linje. Detsamma gäller styrelserna för de regionala
            utvecklingsfonderna. Centern ansluter sig principiellt till länsdemokratitanken
            som innebär att tyngdpunkten skall ligga hos ett av länsbefolkningen
            i direkta val utsett organ som arbetar under offentlighet och
            med reglerade möjligheter för ledamöterna att ta initiativ och
            utöva kontroll. Det har visat sig svårt att nå en tillräckligt
            stor politisk uppslutning kring länsdemokratitanken för att förverkliga
            innehållet i dess innersta kärna. Lekmannastyrelsereformen 1976
            var emellertid ett betydelsefullt steg på vägen. Sedan mitten
            av 1960-talet har fyra parlamentariska utredningar belyst länsdemokratifrå-
            gan i hela dess vidd. Ingen av utredningarna har lagts till grund
            för mer genomgripande reformer. Det kan också vara svårt att i
            ett steg och under begränsad tid åstadkomma en mer genomgripande
            omdaning. Vi kommer därför nu att inrikta våra krafter på att
            framlägga förslag på successiva reformer varigenom länsdemokratitanken
            steg för steg kan förverkligas. Vi vill redan nu presentera huvuddragen
            i två delreformer på detta område som kan genomföras utan några
            större svårigheter och med verkan redan från årsskiftet 1985-1986.
            Det första förslaget gäller länsnämndernas sammansättning. Det
            är an- geläget att dessa bättre återspeglar den syn som länsinnevånarna
            uttryckt
          </p>
          <pb facs="riksdagen-motions-pdf/data/198485/mot_198485__1554/mot_198485__1554-008.pdf"/>
          <p>
            Mot. 1984/85:1554 20
          </p>
          <p>
            i val. Vi vill därför föreslå att riksdagen hos regeringen begär
            att ett förslag till lag framläggs varigenom det uppdras åt landstingen
            att helt och hållet på proportionella grunder utse länsbostadsnämnd,
            vuxenutbildnings- nämnd och länsskolnämnd. Länsbostadsnämnden
            utses i dag av regering- en. Några särintressen finns inte representerade
            i nämnden. En övergång till landstingsval bör därför kunna ske
            ganska smidigt. Länsskolnämnden utses i dag till en del av landstingen.
            Därutöver ingår företrädare med speciell bakgrund. För att det
            skall vara möjligt att även i fortsättningen kunna knyta personer
            som företräder speciell sakkunskap till nämndarbe- tet bör man
            i länsnämndsarbetet pröva den form som tillämpas i det statliga
            utredningsväsendet där sakkunniga utses. Dessa sakkunniga bör
            delta i nämndens överläggningar men ej i dess beslut (jämför kommittéför-
            ordningen SFS 1976:119, 4 och 12 $$). I fråga om vuxenutbildningsnämn-
            derna bör de nuvarande fackliga representanterna övergå till funktionen
            som sakkunniga på samma sätt som i fråga om länsskolnämnderna.
            Vi vill inte utesluta att exempelvis hyresgästorganisationer bereds
            möjlighet no- minera sakkunniga som knyts till länsbostadsnämnden.
            Om landstingen görs till valkorporation för de ovan nämnda länsnämn-
            derna krävs lagstiftning. Denna torde kunna utarbetas med den
            särskilda lagen om landstingens val av länsstyrelser som förebild
            eller till och med inarbetas i denna. Uppgiften torde vara fullt
            möjlig att fullborda under innevarande år. Vårt andra förslag
            gäller vidgade möjligheter för de folkvalda lands- tingsledamöterna
            att aktualisera viktiga länsfrågor och starta debatt kring dessa.
            Vi vill därför föreslå att en vidgad interpellationsrätt i länsfrågor
            införs i landstinget. En av de stora skillnaderna mellan den statliga
            länsför- valtningen och landstingen är att den förra saknar de
            kommunalrättsliga initiativ- och kontrollinstrumenten som motioner,
            interpellationer och frågor utgör. Att införa en initiativrätt
            kan erbjuda svårigheter av såväl praktisk som principiell natur.
            Ett närmande mellan den statliga länsför- valtningen och landstinget
            kan dock åstadkommas redan genom att folk- representationens funktion
            som debattforum i länsfrågor utvecklas. Det torde inte erbjuda
            några större svårigheter att utforma ett sådant debattin- stitut
            exempelvis efter förebild i kommunallagens 2 kap. 24 $ fjärde
            stycket varigenom det görs möjligt att interpellera i frågor som
            rör kommunala bolag. Denna bestämmelse kan exempelvis kompletteras
            med en möjlighet för ordföranden i landstingets förvaltningsutskott
            att överlämna en inter- pellation till ledamot i länsstyrelsen
            eller annan länsnämnd. Riksdagen bör hos regeringen begära att
            förslag med denna inriktning utarbetas och föreläggs riksdagen
            under hösten.
          </p>
          <p>
            Landstingens ställning Vi vill i detta sammanhang också ta upp
            den debatt som på senare tid förts rörande landstingens ställning.
            Där har förekommit propåer om
          </p>
          <pb facs="riksdagen-motions-pdf/data/198485/mot_198485__1554/mot_198485__1554-009.pdf"/>
          <p>
            Mot. 1984/85:1554 21
          </p>
          <p>
            överförande av de nuvarande landstingsuppgifterna dels till försäkrings-
            väsendet, dels till primärkommunerna. Andra åter har inte framfört
            lika långtgående förslag men hävdat att landstingen skall koncentrera
            sig på vad som påstås vara deras huvuduppgift — dvs. utvecklas
            till en renodlad specialkommun för sjukvård. Centern har följande
            syn på dessa frågor. Vi ser det som en styrka för demokratin i
            stort och för den kommunala självstyrelsen i synnerhet att det
            finns en folkvald representation på läns- nivå med uppgifter över
            ett brett fält. Uppgiftsfördelningen mellan lands- ting och primärkommuner
            behöver inte vara för alla tider given, men enligt vår mening
            skulle ett överförande av landstingens omfattande sjuk- vårdsuppgifter
            innebära att stora svårigheter skapas som ytterst är till nackdel
            för patienterna. Innevånarna i de mindre kommunerna skulle förmodligen
            ställas helt utanför inflytande över sjukvårdens utveckling eftersom
            länssjukhus och länsdelssjukhus därvid skulle komma att drivas
            av de något större kommunerna. Kommuner utan eget sjukhus kommer
            att vara hänvisade till att samverka i kommunalförbund, där de
            är hänvisade till en minoritetsroll, eller att lösa vården genom
            interkommunala avtal där inflytandet blir minimalt. Mot denna
            bakgrund finner vi det angeläget att statsmakterna nu genom ett
            uttalande klargör att det finns en bred riks- dagsmajoritet som
            värnar om existensen av en direkt folkvald representa- tion på
            länsnivå med egen beskattningsrätt och med uppgifter över ett
            brett fält.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen beslutar
            att hos regeringen begära förslag till lag- stiftning om direkta
            val till lokala organ i enlighet med de riktlinjer som anges i
            motionen, 2. att riksdagen beslutar som sin mening ge regeringen
            till känna vad i motionen anförs rörande delning av kommuner,
            3. att riksdagen beslutar att hos regeringen begära en utvärdering
            av effekterna för den kommunala demokratin av majoritetsmar- keringarna,
            4. att riksdagen beslutar som sin mening ge regeringen till känna
            vad i motionen anförs rörande vidgade försök med frikommuner,
            5. att riksdagen beslutar som sin mening ge regeringen till känna
            vad i motionen anförs rörande brukarmedverkan och koopera- tiv
            verksamhet, 6. att riksdagen beslutar hos regeringen begära förslag
            till lagstift- ning om landstingsval av vissa länsnämnder i enlighet
            med de riktlinjer som anges i motionen,
          </p>
          <pb facs="riksdagen-motions-pdf/data/198485/mot_198485__1554/mot_198485__1554-010.pdf"/>
          <p>
            Mot. 1984/85:1554 22
          </p>
          <p>
            7. att riksdagen beslutar hos regeringen begära förslag till
            lagstift- ning om införande av rätt för landstingsledamöter att
            interpel- lera i länsfrågor i de former som anges i motionen,
            8. att riksdagen beslutar att som sin mening uttala att det även
            i framtiden skall finnas en direkt folkvald representation på
            läns- nivå med egen beskattningsrätt och med uppgifter över ett
            brett fält.
          </p>
          <p>
            Stockholm den 24 januari 1985 THORBJÖRN FÄLLDIN (c)
          </p>
          <p>
            OLOF JOHANSSON (c) KARIN SÖDER (c) RUNE GUSTAVSSON (c) BERTIL
            JONASSON (c) ANDERS DAHLGREN (c) KARL BOO (c) TAGE SUNDKVIST (c)
            EINAR LARSSON (c) NILS G. ÅSLING (c) GUNNEL JONÄNG (c) ARNE FRANSSON
            (c) KJELL A. MATTSSON (c) GUNILLA ANDRÉ (c) BERTIL FISKESJÖ (c)
            GUNNAR BJÖRK (c) BRITTA HAMMARBACKEN (c)
          </p>
          <p>
            i Gävle
          </p>
          <pb facs="riksdagen-motions-pdf/data/198485/mot_198485__1554/mot_198485__1554-011-001.pdf"/>
          <pb facs="riksdagen-motions-pdf/data/198485/mot_198485__1554/mot_198485__1554-011-002.pdf"/>
          <pb facs="riksdagen-motions-pdf/data/198485/mot_198485__1554/mot_198485__1554-011.pdf"/>
          <pb facs="riksdagen-motions-pdf/data/198485/mot_198485__1554/mot_198485__1554-012.pdf"/>
          <p>
            Liber Tryck AB Stockholm 1985
          </p>
        </div>
      </div>
    </body>
  </text>
</TEI>
