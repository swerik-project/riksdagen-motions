<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__398/mot_1936__fk__398-001.pdf"/>
      <div type="motHeader" xml:id="i-RPLNLy9KZvRkkBjC6sdExm">
        <div type="motTitle" xml:id="i-8MKmgpiXhsQPNiJ9rKzrTq"/>
        <div type="motSubmissionInfo" xml:id="i-PJ1WUGUKCDJMAZvChAfXXG"/>
      </div>
      <div type="motBody" xml:id="i-NY9rg6pJ2odxaZ4Zw8CYVi">
        <div xml:id="i-xbTmygxieYcLz1WqzKjfz">
          <p xml:id="i-HbbmHmYrPhBufYUC7Vr22Z">
            Motioner i Första kammaren, Nr 398. 13
          </p>
          <p xml:id="i-GHjh8Sed5qUUdfe1GqqN81">
            Nr 398.
          </p>
          <p xml:id="i-z9EpeHWEA7CBJj5WZnCvs">
            Av herr Forssell, i anledning av Kungl. Maj:ts propo- sition
            angående försvarsväsendets ordnande.
          </p>
          <p xml:id="i-9f7av3fjpUnicj3sQcUA2e">
            Den nitälskan för försvaret, som tager sig uttryck på olika sätt
            inom breda lager av svenska folket, har såsom frivilligt arbete
            till försvarets stär- kande väsentligen inriktats på perifera
            områden såsom landstorm och skytte- rörelse. Det förefaller som
            om detta intresse och detta frivilliga arbete i första hand borde
            utnyttjas inom försvarets centrala delar och på ett sådant sätt,
            att den som frivilligt vill offra tid och krafter på sin utbildning
            i för- svarets tjänst även beredes tillfälle härtill. Härvid böra
            dessa frivilliga krafter i görlig mån utnyttjas för utbildning
            till befäl av olika grader. Ett viktigt önskemål är härvid, att
            denna befälsutbildning ordnas så, att vägen till befordran jämnas
            för inom det militära området talangfull och intres- serad man,
            även om denne icke avlagt studentexamen vid inträdet i militär-
            tjänst. Till vinnandet av ovan angivna önskemål kunna nedanstående
            anordningar tjäna. Samtliga som göra militärtjänst vid armén fullgöra
            vanliga värnplikts- övningar (börjande omkring 1 april). En var
            bör det stå fritt att göra detta, så snart han besitter erforderlig
            kroppsutveckling. Till en början sker inom varje vapenslag gemensam
            utbildning, utan uppdelning efter föregående skol- bildning eller
            eventuella framtidsplaner. Efter relativt kort tid — en å två
            månader — sker, på grund av visad färdighet i tjänsten, uppdelning
            i grupper som givas differentierad utbildning, allt efter kompetens.
            Därvid gives så- lunda möjlighet för envar att få följa utbildningen
            i första hand till under- befäl och sedan vidare, allt efter militär
            färdighet, och detta tillsammans med dem, som avse att utbilda
            sig till officerare eller reservofficerare. Vid slutet av den
            första obligatoriska utbildningstiden (1 okt.) bör en var hava
            rätt att frivilligt fortsätta sin militära utbildning över vintern
            till vårens inryckningsdag. Därvid bör uttagning ske till olika
            fortsatta utbild- ningskurser allt efter i militärtjänsten visad
            kompetens. De sålunda till vidare utbildning uttagna böra till
            visst antal hava rätt till fortsatt utbild- ning för vinnande
            av officersgraden. Att genomgåendet av denna utbildning till vissa
            delar kommer att taga längre tid för dem, som hava lägre skol-
            bildning, är uppenbart, men bör icke hindra, att utbildningen
            fortlöper efter enahanda linjer för alla. Vid inträde i krigsskolan
            måste viss del av de allmänna läroverkens studentkurs förutsättas
            som förkunskap. För icke studenter måste dessa delar särskilt
            kompletteras. Huruvida den nu för motsvarande ändamål till- lämpade
            förkortade studentexamen därvid är lämplig eller huruvida i stället
            en speciell inträdesprövning i samma syfte bör anordnas vid krigsskolan,
          </p>
          <pb facs="riksdagen-motions-pdf/data/1936/mot_1936__fk__398/mot_1936__fk__398-002.pdf"/>
          <p xml:id="i-LiSxUb39jDMAus5JSREcX9">
            14 Motioner i Första kammaren, Nr 398.
          </p>
          <p xml:id="i-QTzqU1B9bbQ6jMCUDdhno9">
            borde närmare prövas, men är för principens genomförande av mindre
            be- tydelse. För den händelse icke obligatoriska repetitionsövningar
            införas i tillräck- ligt antal, bör även här stå en var öppet
            att frivilligt genomgå sådana till sådant antal och med sådana
            tidsmellanrum, som militärt befinnes lämpligt. På samma sätt bör,
            för den som icke frivilligt fortsatt sin tjänstgöring efter första
            årets obligatoriska tjänstgöring, tillfälle finnas att frivilligt
            genomgå vinterutbildning under lämplig tid. Frivillig tjänstgöring
            borde för reservofficerare av särskild talang för mili- tärt arbete
            kunna utnyttjas till deras vidareutbildning utöver kaptensgraden.
            Det synes, som det icke vore uteslutet att reservofficerare med
            teknisk ut- bildning, speciellt inom det mekaniska området, borde
            kunna hava stora förutsättningar att dels själva på framgångsrikt
            sätt handhava trupp, som förses med allt mera komplicerade mekaniska
            hjälpmedel, dels kunna vara arméns ledning till särskild nytta,
            då det gäller att finna den militärt bästa användningen för nya
            tekniska möjligheter. Det synes icke uteslutet, att vad som nu
            planeras av mekanisk utrustning för armén vid ett kommande krigsutbrott
            snart befinnes föråldrat. Helt visst skulle anpassningen till
            de nya tekniska möjligheterna kunna ske bättre och framför allt
            snabbare, om skickliga ingenjörer med viss militär träning över
            den vanliga reservofficerens funnes att tillgå på olika håll inom
            armén. Det är självfallet icke uteslutet — ehuru knappast troligt
            — att öppnade möjligheter för frivillig militärtjänstgöring enligt
            vad ovan antytts eller efter andra linjer skulle bliva i stort
            sett outnyttjade. Skadan härav vore jäm- fört med nu ingen, ty
            samtidigt skulle kostnaden för detta frivilliga arbete försvinna.
            Lyckas åter försöket, så att ett icke allt för ringa antal påtager
            sig sådan frivillig tjänst, kommer vinsten att bliva avsevärd.
            Icke blott därigenom att bättre övad trupp skulle förefinnas,
            utan en elit skulle bildas, ur vilken arméns befäl kunde väljas
            och vilken i övrigt kunde utgöra en moralisk ryggrad för olika
            förband och trupper. Ovan har förutsatts, att den obligatoriska
            militärtjänstgöringen för till krigstjänst uttagna skulle vara
            så lång, men icke heller längre än vad ound- gängligen kräves
            för att åstadkomma en stridsduglig trupp. Denna tjänst- göring
            måste föreligga, även om förhållandena för tillfället äro av fredlig
            art, ty läget kan ändras innan årgången åldrats. Vid kritiska
            tillfällen kan beredskapskravet nödvändiggöra, att första tjänstgöringstiden
            förlänges, even- tuellt intill ett år. Detta bör kunna ske utan
            särskilt uppseendeväckande åtgärder, varför det bör ligga i regeringens
            hand att sålunda förlänga tjänste- tiden. Med hänvisning till
            ovanstående får undertecknad hemställa, att riks- dagen måtte
            besluta:
          </p>
          <p xml:id="i-EugRHxEFnFEuUqYXMwVS1i">
            att de värnpliktigas tjänstgöring inom armén skall ordnas så,
            att samtliga, både de som avse att vidare utbilda sig till befäl
            och övriga, hava från början gemensam tjänstgöring samt
          </p>
          <pb facs="riksdagen-motions-pdf/data/1936/mot_1936__fk__398/mot_1936__fk__398-003.pdf"/>
          <p xml:id="i-GqvJCJK3xjucAWWx5UstNY">
            -
          </p>
          <p xml:id="i-BTTAapw9qnLrH8M1oF1rjm">
            Motioner i Första kammaren, Nr 398. 15
          </p>
          <p xml:id="i-DiJvaJozqjxCkBwJ9DHd8i">
            sedermera uttagas till vidare utbildning i mån av visad kom-
            petens, att möjlighet beredes för frivillig utbildning utöver
            den obligatoriska, att reservofficersutbildningen ordnas så, att
            särskilt kvalifi- cerade reservofficerare kunna efter fortsatt
            frivillig utbildning befordras till högre grad än kapten, att
            i regeringens hand lägges rättigheten att, då så prövas nödigt,
            förlänga första utbildningstiden intill ett år. Stockholm den
            21 april 1936.
          </p>
          <p xml:id="i-CjQN3tRcgB3ACAScuiiYCz">
            Carl Forssell.
          </p>
          <pb facs="riksdagen-motions-pdf/data/1936/mot_1936__fk__398/mot_1936__fk__398-004.pdf"/>
          <p xml:id="i-CkQbu7iVsQumah54oeL4wr">
            Y
          </p>
        </div>
      </div>
    </body>
  </text>
</TEI>
