<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00329">
  <teiHeader>
    <fileDesc>
      <titleStmt>
        <title>Skydd i folkbokföringen</title>
        <author corresp="i-3hmS3YtKuXCDu8pntcLAdc">av Hans Hoff (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd i folkbokföringen</title>
          <idno type="rdwebb">GY02Sk329</idno>
          <rs type="number">Sk329</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk329/text</ref>
          <ref type="dokument_url_html">http://data.riksdagen.se/dokument/GY02Sk329</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk329</ref>
          <ref type="doc">http://data.riksdagen.se/fil/AA07DFC9-759B-4BF6-B2FA-94AAD7247EDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QJyViqtAC25CK2DdcQTQR7" type="signed"/>
        <correspContext corresp="i-QJyViqtAC25CK2DdcQTQR7">
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction xml:id="i-6C14DEpyLnZRyCB7wypQK5" type="numbering">
          <date when="2010-10-28"/>
        </correspAction>
        <correspAction xml:id="i-SejxZrJV9HLoizFiMmNrFE" type="submission">
          <date when="2010-10-26"/>
        </correspAction>
        <correspAction xml:id="i-BbqssKpRUyoKdss3j7cbkT" type="transfer">
          <date when="2010-10-21"/>
        </correspAction>
        <correspAction xml:id="i-3CBPtUWmq8RCQCuqUqbk2u" type="assigned"/>
        <correspContext corresp="i-3CBPtUWmq8RCQCuqUqbk2u">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-99zuatvTDh1VKJ8CSXQvvF" type="motBody">
        <div xml:id="i-CnzMSEBL8BcMv9YvEKm1xJ" type="motProposal" subtype="förslag">
          <head xml:id="i-ChGBauc7tk8LSmCdq5zRZz">
            Förslag till riksdagsbeslut
          </head>
          <p xml:id="i-DDZpjuEmwx86uDvikxEGk4">
            Riksdagen tillkännager för regeringen som sin mening vad som
            anförs i motionen om vikten av att personer med skyddad identitet
            garanteras ett fullgott skydd.
          </p>
        </div>
        <div xml:id="i-LaDkXU2pQ9nUT5jwkax8ux" type="motContent">
          <head xml:id="i-AXo98grWbrytMaKtsBQBKF" type="h1">
            Motivering
          </head>
          <p xml:id="i-QKiST3HNvS1EyMsVsJuiXB">
            Det man i vardagligt tal talar om som skyddad identitet innebär
            en spärrmarkering i folkbokföringsregistret och är en av skattemyndighetens
            skyddsåtgärder. En spärrmarkering innebär att personuppgifterna
            spärras och lämnas ut av skattemyndigheten endast efter särskild
            prövning. Eftersom uppgifterna i folkbokföringen normalt är offentliga
            är det enda sättet att skydda sig mot en förföljare. Dock har
            det förekommit att spärrade personuppgifter lämnats ut till hustrumisshandlare,
            och vittnens hemliga bostadsadress har röjts. Det borde inte vara
            möjligt men har trots allt skett. Socialstyrelsen tillstår att
            risken är stor att skyddade uppgifter av misstag läcker ut till
            följd av undermåliga rutiner och undermålig kunskap hos flera
            myndigheter.
          </p>
          <p xml:id="i-VkK7aoD2PD58jKXbJXztzS">
            Andra skyddsåtgärder är kvarskrivning och fingerade personuppgifter.
            Skyddsåtgärden kvarskrivning innebär att man står skriven på annan
            ort än bostadsorten. Det innebär dock problem för den enskilde
            med hänsyn till olika typer av samhällsservice, såsom tillgång
            till sjukvård, barnomsorg, skolgång och bostadsbidrag. Därför
            är antalet kvarskrivningar förhållandevis litet. Fingerade personuppgifter
            är den starkaste formen av skydd, och den innebär identitetsbyte
            med fingerade personuppgifter i folkbokföringen och hos olika
            myndigheter. Att få fingerade personuppgifter är dock tämligen
            svårt. Så trots goda intentioner från oss lagstiftare de senaste
            åren är förhållandena kring skyddad identitet inte tillräckliga,
            och i förlängningen hotar detta att urholka förtroendet för rättssamhället.
          </p>
          <p xml:id="i-RYoEDVoi3kKwnoYpd7hxaT">
            Redan steget att ansöka om någon av de åtgärder som ger ett visst
            skydd mot trakasserier, hot och våld innebär ett stort ingrepp
            i den personliga friheten. Till och med något så odramatiskt som
            att gå med i en bokklubb innebär för den förföljda med skyddad
            identitet att risken att hittas ökar. Dessutom försvåras kontakten
            med myndigheterna då endast ett fåtal tjänstemän har tillgång
            till personuppgifterna. Samtidigt är det oerhört viktigt att utsatta
            kvinnor och vittnen kan skyddas.
          </p>
          <p xml:id="i-JpVnnm2M3NDfdrUK7mn56G">
            De exempel som finns på att skyddade uppgifter lämnats ut visar
            på nödvändigheten av att ytterligare åtgärder vidtas för att garantera
            dessa personers säkerhet. Utskottets senaste betänkande (2008/09:SkU22),
            behandlat i kammaren mars 2009, innebär några lovande steg i rätt
            riktning, t.ex. att de som utsätts för hot kan få en förstärkning
            av sekretessen och att en utvidgning av ansvaret för att sekretessen
            inte bryts omfattar samtliga myndigheter. Skyddet för vittnen
            har fått en ny reglering. Den s.k. Stalkningsutredningen som lades
            fram i oktober 2008 innehåller också bra förslag om skyddsåtgärder
            för personer som utsätts för hot eller förföljelse.
          </p>
          <p xml:id="i-6dDcKvBeNfuscevDsgUWsa">
            Men det avgörande är ändå att riksdag och regering orkar hålla
            i de här viktiga frågorna och gå vidare så att förslag i utredningar
            även leder till konkreta resultat. Ytterligare insatser i form
            av lagändringar, informationsinsatser och tekniklösningar krävs
            innan vi når ett något så när fullgott integritetsskydd för de
            hotade och våldsutsatta.
          </p>
        </div>
        <div xml:id="i-J1PrTZ3F4PgGfZxzK19r3T" type="motSignatures">
          <list xml:id="i-UYdfgC6AokG9z3jKxhjamM">
            <item xml:id="i-6f4emtGMBufuEEtKqCtEm5" who="i-3hmS3YtKuXCDu8pntcLAdc">
              Hans Hoff (S)
            </item>
          </list>
        </div>
      </div>
    </body>
  </text>
</TEI>
