<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03681">
  <teiHeader>
    <fileDesc>
      <titleStmt>
        <title>med anledning av skr. 2016/17:126 Tillsammans mot brott - ett nationellt brottsförebyggande program</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3681 av Linda Snecker m.fl. (V)</title>
          <idno type="rdwebb">H4023681</idno>
          <rs type="number">3681</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023681/text</ref>
          <ref type="dokument_url_html">http://data.riksdagen.se/dokument/H4023681</ref>
          <ref type="dokumentstatus_url_xml">http://data.riksdagen.se/dokumentstatus/H4023681</ref>
          <ref type="docx">http://data.riksdagen.se/fil/FDB81A35-0ECB-47F0-BA46-3064B1BDC1BB</ref>
          <ref type="pdf">http://data.riksdagen.se/fil/E36C77C7-116D-412B-9778-CE82ABBB14F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2aGJstS5EhnixCzfd55foH" type="basedOn"/>
        <correspContext corresp="i-2aGJstS5EhnixCzfd55foH">
          <ref>Skrivelse 2016/17:126</ref>
        </correspContext>
        <correspAction xml:id="i-CzVCEraKZLteZ3kJaBmcKA" type="signed"/>
        <correspContext corresp="i-CzVCEraKZLteZ3kJaBmcKA">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-74KqkoxrzR2o2MM7GUWRQD" type="submitted">
          <date when="2017-04-05"/>
          <time when="16:27:02"/>
        </correspAction>
        <correspAction xml:id="i-xrioJwYSJDP5vpjHBkRd8" type="reviewed">
          <date when="2017-04-07"/>
          <time when="10:17:11"/>
        </correspAction>
        <correspAction xml:id="i-WSxrcGSmuwom6rMe3MzPYZ" type="dismissed">
          <date when="2017-04-18"/>
        </correspAction>
        <correspAction xml:id="i-CNVEmobC9YdHhSHvBE3NLt" type="referred">
          <date when="2017-04-19"/>
        </correspAction>
        <correspAction xml:id="i-CzcJpttn9CCE7mrY5Tox5U" type="assigned">
          <date when="2018-02-19"/>
          <time when="20:07:00"/>
        </correspAction>
        <correspContext corresp="i-CzcJpttn9CCE7mrY5Tox5U">
          <ref type="assignedTo">Justitieutskottet</ref>
        </correspContext>
        <correspAction xml:id="i-HjTrW2f4RQ4C59hEAjbJbC" type="behandlas_i"/>
        <correspContext corresp="i-HjTrW2f4RQ4C59hEAjbJbC">
          <ref type="uppgift">2016/17:JuU15</ref>
          <ref type="ref_dok_id">H401JuU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU15</ref>
          <ref type="ref_dok_titel">Tillsammans mot brott - ett nationellt brottsförebyggande program</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4KUkf8rXnt2QUDigKKcgDc" type="motHeader">
        <div xml:id="i-GLxUL9CBPx6mbVhEhyGDGw" type="motTitle">
          Motion till riksdagen 2016/17:3681 av Linda Snecker m.fl. (V)
          med anledning av skr. 2016/17:126 Tillsammans mot brott – ett
          nationellt brottsförebyggande program
        </div>
      </div>
      <div xml:id="i-UCKeXS8cW2FmnT3HtyQ1hk" type="motBody">
        <div xml:id="i-7AERKsRUTd4zbS2mYcKiSc" type="motProposal" subtype="förslag">
          <head xml:id="i-H8xe7iaKW7PPUTCQ2JEzPX">
            Förslag till riksdagsbeslut
          </head>
          <list xml:id="i-8P1Ti2FgbN75LqZ6ngUvrK">
            <item xml:id="i-Q4GvUUBVVBdbYGTG9dKDph" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som syftar till
              att uppmuntra och stimulera förekomsten av feministisk stadsplanering
              och feministiskt bostadsbyggande och tillkännager detta för regeringen.
            </item>
          </list>
        </div>
        <div xml:id="i-LmhHWrJiDSfezLx9y9QRZw" type="motContent">
          <head xml:id="i-7aiePSVnPMzDdgLo979QBe" type="h1">
            Motivering
          </head>
          <p xml:id="i-KctHwuc77uDv8Z5WK4gzfB">
            För Vänsterpartiet finns det ingen del av det rättspolitiska
            arbetet som är så viktig som det brottsförebyggande arbetet. De
            borgerliga partierna ropar återkommande på hårdare tag mot de
            kriminella, ökad kriminalisering och längre straff som ett slags
            universallösning oavsett vilken rättspolitisk fråga det handlar
            om. Vänsterpartiet vill angripa kriminalitetens orsaker och fokusera
            på det brottsförebyggande arbetet. Samhället måste naturligtvis
            sätta gränser i fråga om vad som är accepterade handlingar och
            inte, samt utdöma proportionerliga straff. I vissa fall kan strängare
            straff vara positivt om det medför en starkare prioritering inom
            rättsväsendet samt ökade resurser för att utreda brotten. Det
            finns dock inget egenvärde i att höja straffen för höjningens
            skull.
          </p>
          <p xml:id="i-RDQyJ6ZRYe7DNrG6mVvfco">
            Polismyndigheten och antalet poliser spelar en mycket viktig
            roll för att både förebygga brott och ingripa när brott har skett,
            men det är inte polisen och rättsväsendet som ensamt ansvarar
            för det brottsförebyggande arbetet. Grundförutsättningen för att
            förebygga brott är ett starkt välfärdssamhälle som håller ihop.
            Ett samhälle utan stora klassklyftor och med en hög grad av jämställdhet
            och jämlikhet. Ett samhälle med en välfungerande vård och omsorg,
            en bra skola samt tillgång till arbete, bostäder, kultur och en
            meningsfull fritidssysselsättning.
          </p>
          <p xml:id="i-YG1r3qAcPMyMzyJmqTTAm1">
            De flesta vinner på ett rättvist och solidariskt samhälle. Att
            förebygga brott är både ett långsiktigt arbete och ett arbete
            som kräver en helhetssyn. Det räcker inte att reagera när olyckan
            är framme utan det måste vara en ständig och naturlig del av det
            dagliga arbetet på såväl nationell som regional och kommunal nivå.
          </p>
          <p xml:id="i-XTReG1dpaC9c93HatyfUxP">
            Vänsterpartiet välkomnar det brottsförebyggande program som regeringen
            genom aktuell skrivelse presenterar. Vi är i huvudsak mycket positivt
            inställda till programmets kunskapsbaserade fokus, innehåll och
            bredd. Även om ordet feminism inte finns med i skrivelsen så genomsyras
            många förslag av ett genusperspektiv och feministiskt tänkande.
            Inte minst tycker vi det är bra att frågan om destruktiva maskulinitetsnormer
            lyfts. Vänsterpartiet anser dock att det feministiska perspektivet
            kan bli än starkare, bl.a. avseende de brottsförebyggande aspekterna
            i fysisk planering och bostadsbygge.
          </p>
          <head xml:id="i-VEWCyKm7mFcGjsaki7uzYd" type="h1">
            Feministisk stadsplanering
          </head>
          <p xml:id="i-L1F9p867C5dpJzcNGMcZFM">
            Vänsterpartiet har länge lyft och drivit frågan om feministisk
            stadsplanering. I Stockholms stad, där Vänsterpartiet är en del
            av majoriteten, har vi t.ex. också sett till att skriva in kravet
            på en feministisk stadsplanering i ägardirektiven för stadens
            bostadsbolag. Ytterst är det en fråga om demokrati. Det offentliga
            rummet tillhör alla och måste därför vara tryggt och välkomnande
            för oss alla oavsett vilka vi är.
          </p>
          <p xml:id="i-EGurXP5fTMd7ZqhH75f6w3">
            I Brottsförebyggande rådets (Brå) trygghetsundersökning för 2016
            svarade en tredjedel av de tillfrågade kvinnorna att de antingen
            kände sig ganska otrygga eller mycket otrygga eller att de inte
            går ut alls i det egna bostadsområdet sent om kvällarna på grund
            av otrygghet. Bara en tiondel av männen svarade likadant. Det
            är ett av alla skäl till varför det brottsförebyggande arbetet
            i allmänhet och planeringen av stadsmiljöer och bostadsbyggande
            i synnerhet behöver ett tydligt feministiskt perspektiv.
          </p>
          <p xml:id="i-8jnaPjcU2wbHa7ycfvhiA2">
            Brottsförebyggande rådets senaste trygghetsundersökning visar
            att kvinnors rädsla för att vistas ute i det offentliga rummet
            ökar. Det är inte bra. Feministisk stadsplanering handlar inte
            om att bereda plats för kvinnor utan att tillföra den offentliga
            miljön värden som vi alla behöver – oavsett kön, ålder osv. Väl
            upplysta gångstråk är viktiga för att öka tryggheten, men framför
            allt behöver det offentliga rummet återigen bli en viktig plats
            som angår oss alla. Fungerande aktiviteter, som pågår i och runt
            våra hem varje dygn, är möjliga att planera in, bygga fram och
            synliggöra. Kort sagt behöver vi planera våra städer för ökad
            närvaro där det finns människor som gör saker tillsammans i rum
            som är synliga och ligger i markplan.
          </p>
          <p xml:id="i-GNHDdw45ikx49LGMboDaU7">
            Även om det är kommunerna som har planmonopol och förfogar över
            stadsplaneringen, så bör regeringen kunna vidta åtgärder för att
            stimulera och uppmuntra till ett tydligare feministiskt perspektiv
            vid stadsplanering och bostadsbyggande. Regeringen bör därför
            återkomma med förslag på åtgärder som syftar till att uppmuntra
            och stimulera förekomsten av feministisk stadsplanering och feministiskt
            bostadsbyggande. Detta bör riksdagen ställa sig bakom och ge regeringen
            till känna.
          </p>
          <head xml:id="i-8qTkNAvsUYU9UQzYhh7myv" type="h1">
            Minska återfall i brott
          </head>
          <p xml:id="i-4JsitPfKkrTkpDJpSWA8K4">
            Ytterligare en väldigt viktig del i det brottsförebyggande arbetet
            är att minska antalet återfall i brott. Samhällets insatser för
            att förhindra återfall i brott är för få och för dåligt samordnade.
            Dessutom sätts de ofta in för sent och är inte tillräckligt individuellt
            anpassade. Vänsterpartiet har tillsammans med regeringen i budgetöverenskommelser
            förstärkt resurserna till det återfallsförebyggande arbetet, men
            mer behöver göras.
          </p>
          <p xml:id="i-Uy1CVgGzGgNciocwFo5hMY">
            Verkställigheten av straff ska utformas på ett sätt så att anpassningen
            till samhället underlättas för den enskilde. Ett viktigt verktyg
            för att klara detta mål är att använda sig av den s.k. verkställighetsplanen.
            En verkställighetsplan ska göras i samråd mellan den intagne och
            Kriminalvården och ska löpa som en röd tråd mellan häkte, fängelse
            och frivård. Vänsterpartiet anser att det måste vidtas åtgärder
            för att säkerställa att den intagne varit delaktig i utformandet
            av verkställighetsplanen samt att det över huvud taget upprättas
            en sådan plan.
          </p>
          <p xml:id="i-7eajV3y67QpcXZdQjHv7pM">
            För att syftet med de återfallsförebyggande åtgärderna ska kunna
            uppnås och antalet återfall i brottslighet ska minska behöver
            det t.ex. ställas tydligare krav på samverkan mellan myndigheter
            som är ansvariga för återfallsförebyggande insatser. Landstingen
            bör exempelvis vara skyldiga att ingå avtal med Kriminalvården
            om vård och behandling av klienter med missbruk eller beroende.
            Det bör även göras en översyn av instruktioner och regleringsbrev
            till de myndigheter som är ansvariga för återfallsförebyggande
            insatser i syfte att både skärpa och göra kraven på samverkan
            samstämmiga.
          </p>
          <head xml:id="i-UsiCZ9cyqjSoF7KQQ8F1ib" type="h1">
            Sexualiserat våld och betydelsen av kön och genus
          </head>
          <p xml:id="i-7i2JjYL2LXz93FXAJMfUHK">
            Det sexualiserade våldet är fortfarande ett av de största hoten
            mot kvinnors hälsa och ett hinder för att nå en jämställd värld.
            Våldet präglar dagligen kvinnors liv och överallt utmanas kvinnors
            rättigheter ständigt på olika sätt. I Sverige och internationellt.
            Mäns våld mot kvinnor existerar dock inte i ett vakuum, utan är
            det yttersta uttrycket för ett ojämställt samhälle.
          </p>
          <p xml:id="i-MyZ4cGWNgWxt4kpe3hEKoP">
            Det sexualiserade våldet är strukturellt och systematiskt, samtidigt
            godtyckligt och oberäkneligt; det kan slå till när som helst,
            var som helst och mot vem som helst – så länge du är kvinna. Ibland
            är förövaren mannen i en nära relation, ibland familjen och andra
            gånger en helt främmande man eller flera okända män. Det sexualiserade
            våldet är direkt eller indirekt en del av alla kvinnors vardag.
            Flera undersökningar visar att flickor och kvinnor medvetet eller
            omedvetet anpassar sitt liv på olika sätt på grund av rädsla för
            våld och kränkningar. Vi måste också se hur maskulinitetsnormer
            och hur maskulinitet, makt och våld hänger ihop och hur de stereotypa
            könsrollerna påverkar mäns beteenden och syn på framför allt kvinnor
            och hbtq-personer för att sedan kunna vidta åtgärder för förändring
            och slutligen uppnå ett samhälle fritt från sexualiserat våld.
          </p>
          <p xml:id="i-HAM2XSTeRiwMbqugnw5U7N">
            Det hedersrelaterade våldet är en del av det strukturella könsförtrycket
            och således inte begränsat eller kopplat till en viss religion
            eller etnicitet. Det specifika med hedersrelaterat våld är att
            det utövas med hjälp av kollektiva kontrollmekanismer och många
            gånger sanktioneras av släkt och omgivning. Det har genomförts
            olika utbildningsinsatser, men kunskapsspridandet om hedersvåldets
            orsaker, mönster och potentiella riskfaktorer måste naturligtvis
            ske kontinuerligt.
          </p>
          <p xml:id="i-8xmNCkr48uiezvme5WvXZj">
            Vänsterpartiets fokus är att söka genomföra åtgärder som kan
            förebygga sexualbrott, underlätta och förbättra villkoren för
            de personer som utsätts för sexualbrott samt förbättra och göra
            rättsprocessen mer rättssäker. Vid sidan om en ändrad lagstiftning
            arbetar vi därför för att motverka att stereotypa könsroller reproduceras.
            Det förebyggande och våldspreventiva arbetet behöver utvecklas
            och stärkas. Dessutom behöver det psykosociala stödet till dem
            som blivit utsatta för sexuellt våld förbättras. Det behöver tas
            fram en nationell handlingsplan mot våldtäkt och sexuellt våld.
            Vi anser även att sex- och samlevnadsundervisningen behöver utvecklas,
            att det bör införas feministiskt självförsvar i skolan från årskurs
            7 samt att sexistisk reklam bör förbjudas. Vi vill även öka genuskompetensen
            och stärka jämställdhetsarbetet inom förskolan och skolan eftersom
            grunden för de föreställningar om kön och sexualitet m.m. som
            präglar vårt samhälle etableras redan i mycket tidig ålder.
          </p>
          <p xml:id="i-KdptCaYTCVHUGphmCUJPgP">
            Kunskap om våld i vissa yrkesgrupper kan vara helt avgörande
            för att förhindra brott och framför allt för att rädda liv. Vi
            har länge efterlyst och drivit på för att det på grundutbildningarna
            för de yrken där studenterna i sitt framtida yrkesliv kommer att
            möta våldsutövare och våldsutsatta ska ingå obligatorisk utbildning
            om genuskunskap och sexualiserat våld m.m. Vi i Vänsterpartiet
            är därför mycket glada och stolta över att vi gemensamt med regeringen
            kommit överens om att avsätta pengar i budgeten för att finansiera
            införandet av obligatoriska moment om mäns våld mot kvinnor och
            våld i nära relationer i utbildningar till yrken som innebär möten
            med våldsutsatta kvinnor och barn. De utbildningar som berörs
            är fysioterapeutexamen, juristexamen, läkarexamen, psykologexamen,
            sjuksköterskeexamen, socionomexamen och tandläkarexamen.
          </p>
          <p xml:id="i-FougN26bEZPqgrt5cxyih5">
            Polisen är ytterligare en yrkesgrupp som i sin yrkesutövning
            behöver goda kunskaper om mäns våld mot kvinnor och våld i nära
            relationer. För Vänsterpartiet är det därför grundläggande att
            obligatoriska moment om mäns våld mot kvinnor och våld i nära
            relationer införs även på polisutbildningen. Beredningsarbetet
            med att lägga fram ett förslag om att göra polisutbildningen till
            högskoleutbildning pågår just nu, och vi hoppas att detta är en
            fråga som regeringen beaktar i detta arbete. Vänsterpartiet inväntar
            och avser att återkomma när regeringen väl presenterar ett förslag
            om polisutbildningen för riksdagen.
          </p>
        </div>
        <div xml:id="i-72RsxxWZLFPDTYcahGJouT" type="signatureBlock">
          <list xml:id="i-BUqjcaZEju7SjkMA8cxRLt">
            <item xml:id="i-LZDCcpdV4qaezQnMAeUNEb" type="signature">
              Linda Snecker (V)
            </item>
            <item xml:id="i-LYhrtqanvbf4dQ9tVLWwJp" type="signature">
              Nooshi Dadgostar (V)
            </item>
            <item xml:id="i-CeDVNxP5tbwkpjX1Hbr8SB" type="signature">
              Rossana Dinamarca (V)
            </item>
            <item xml:id="i-Du8rM3UiBgz8iQwBvckE22" type="signature">
              Lotta Johnsson Fornarve (V)
            </item>
            <item xml:id="i-RGXJrj8jDibkZWL2aFAga3" type="signature">
              Maj Karlsson (V)
            </item>
            <item xml:id="i-7fmt64WicnwY8KSm6gGCs1" type="signature">
              Karin Rågsjö (V)
            </item>
            <item xml:id="i-FReCbMiathGwSb82h2apSg" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
