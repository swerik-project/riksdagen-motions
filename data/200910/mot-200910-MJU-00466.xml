<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00466">
  <teiHeader>
    <fileDesc>
      <titleStmt>
        <title>Konsumentinformation i rökfri tobak</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentinformation i rökfri tobak</title>
          <idno type="rdwebb">GX02MJ466</idno>
          <rs type="number">MJ466</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ466/text</ref>
          <ref type="dokument_url_html">http://data.riksdagen.se/dokument/GX02MJ466</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ466</ref>
          <ref type="doc">http://data.riksdagen.se/fil/CF6DF1CB-4BDB-44A1-8719-F4B85ED9404B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CdNLKWBSE4M9k1K5QST1HV" type="signed"/>
        <correspContext corresp="i-CdNLKWBSE4M9k1K5QST1HV">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-H9VeW9UeBK2JrBo6UyUiZT" type="numbering">
          <date when="2009-10-08"/>
        </correspAction>
        <correspAction xml:id="i-9Sr37EQyMJezgwngBAe5Bo" type="submission">
          <date when="2009-10-06"/>
        </correspAction>
        <correspAction xml:id="i-9ZhXdCaewuDfyKZXUoAgE9" type="transfer">
          <date when="2009-10-06"/>
        </correspAction>
        <correspAction xml:id="i-M5uwpz1rnFke3DTerw2kda" type="assigned"/>
        <correspContext corresp="i-M5uwpz1rnFke3DTerw2kda">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-57h3Z3Y2eGrPxvR1sc2AAM" type="motBody">
        <div xml:id="i-CMvmA7gmjF4etcJA7YRV1w" type="motProposal" subtype="förslag">
          <head xml:id="i-45Q8X5DZkhkPHSXVPwb5by">
            Förslag till riksdagsbeslut
          </head>
          <p xml:id="i-Ja6zKcLMrZD9cDM64EudHi">
            Riksdagen tillkännager för regeringen som sin mening vad som
            anförs i motionen om behovet av entydig konsumentinformation om
            av behöriga myndigheter godkänt innehåll i svenskt snus baserad
            på konkurrensneutral reglering av innehåll och återkommande redovisning
            av tillverkningen.
          </p>
        </div>
        <div xml:id="i-2YYGVhZU1bJayKapuWP52s" type="motContent">
          <head xml:id="i-R86mmJnWT96BdB3UX5dx37" type="h1">
            Inledning
          </head>
          <p xml:id="i-RVcxBAwsKu8WV4gbTCaWZH">
            Sverige har 1 miljon dagliganvändare av snus, en produkt vars
            framställning och innehåll huvudsakligen är oreglerat, utöver
            en fåtal uppsatta gränsvärden för maximalt innehåll av för odlade
            livsmedel vanliga beståndsdelar.
          </p>
          <head xml:id="i-V4vjJGBSeN5yGqKKm6Jwcv" type="h1">
            Skillnader mellan snus och cigaretter
          </head>
          <p xml:id="i-LgS6a6qsm6F9CMRvgZxi75">
            Svenskt snus är unikt, sett till sin spridning, det frekventa
            bruket och dess inverkan på den internationellt låga andelen bruk
            av cigaretter. Sverige blev år 2003 första land som klarade Världshälsoorganisationen
            WHO:s mål att minska rökningen till under 20 procent av befolkningen.
            I Sverige röker 900 000 personer dagligen, 11 procent av männen
            och 14 procent kvinnor. Men andelen av befolkningen som brukar
            nikotin är jämförbart med övriga västvärlden.
          </p>
          <p xml:id="i-6Zs65cLaiPpi5ECRhaC8a7">
            Ca 6 500 svenskar avlider varje år till följd av rökrelaterade
            sjukdomar. Det historiskt sett minskande rökandet är en folkhälsopolitisk
            framgång utan internationellt motstycke, där snusningen förefaller
            spela en viktig roll värd att studera än mer.
          </p>
          <p xml:id="i-U5KnGGR4srXN2LRKrSwzKX">
            Nikotin i sig kan svårligen klassas som farligt, det är sättet
            det tas upp i kroppen som föranleder behovet att folkhälsopolitiskt
            värdera skillnaderna i risk mellan snus och cigaretter för konsumenten.
          </p>
          <p xml:id="i-K3KzYUPizPBjiG3WMoudiU">
            Magnus Stenbeck vid Karlstads universitet publicerade år 2009
            resultat som tydligt fastslog ett samband mellan rökning och snus;
            sex personer slutar att röka med hjälp av snus för varje ny rökare
            som tillkommer. Det stödjer studier av rökbeteende i norra Sverige
            från Umeå universitet från 2005 av Birgitta Stegmayrs och Martin
            Lindströms studie på sydsvenskar från Lunds universitet från 2007.
            Tillgången på snus har en minskande effekt på rökandet i Sverige,
            framför allt bland svenska män som förefaller vara traditionellt
            mest benägna att välja snus framför rökning.
          </p>
          <p xml:id="i-TQ9nZL7kJJemf52wymHszL">
            Slutsatserna att det svenska snuset, som skiljer sig i betydande
            utsträckning från en rad varianter av muntobak vanliga i Afrika,
            Asien och i viss mån i USA, haft en betydelse för den svenska
            folkhälsan vidgick Europeiska unionens expertpanel SCENIHR som
            fann att förekomsten av snus i Sverige kan ha inverkat gynnsamt
            på folkhälsostatistiken. En svensk forskare som ingick i expertpanelen
            konstaterade att följande slutsatser dragits i kommissionens rapport:
          </p>
          <list xml:id="i-YZvi8EeM4NNBhHC7T8wkt7" style="ul">
            <item xml:id="i-4AKQP3TTngLWy1DtAbwKUP">
              att det saknas vetenskapliga belägg för samband mellan snus och
              kroniska lungsjukdomar (t ex KOL och lungcancer), vilka svarar
              för nästan hälften av all tobaksrelaterad dödlighet inom EU,
            </item>
            <item xml:id="i-HJ9ta69piAXeiH1eZN4vym">
              att epidemiologiska studier av kardiovaskulära sjukdomar samstämmigt
              visat mindre riskökning med snus än med rökning,
            </item>
            <item xml:id="i-LWq5j75UvWNiSvovLqFARi">
              att detta också gäller för det fåtal cancerformer där eventuella
              samband med snus har diskuterats.
            </item>
          </list>
          <p xml:id="i-6MFvoABrwx1iAP6WhdKoC2">
            SCENIHR konstaterade därutöver att svenskt snus inte fungerar
            som en inkörsport till annat drogbruk, baserat på en rad studier
            av detta inom folkhälsopolitiken mycket vanligt framförda påstående.
            Även Världshälsoorganisationen WHO har förtydligat skillnaden
            mellan tobak som röks och tobak som inte röks. I SCENIHR-rapporten
            konstateras att riskbilden för svenskt snus inte är jämförbar
            med cigaretter. Därmed är det folkhälsopolitiska underlaget för
            att separera cigaretter och snus åt som skilda produktkategorier
            vetenskapligt befogad.
          </p>
          <head xml:id="i-AedorXNbiSpmgNC5tVRW2q" type="h1">
            Regler i ng av snustillverkning som grund för konsumentinformation
          </head>
          <p xml:id="i-Fb1dTdwfVeKhusmqpHsJvu">
            Tillverkningen av svenskt snus ska vara så säker för konsumenten
            som är rimligt att förvänta sig av en produkt som innehåller råvaran
            tobak, om än i förädlad form. Känd riskbild ska avspeglas i en
            reglering av tillverkning och utpekade myndigheter ska kontinuerligt
            följa industrins processer.
          </p>
          <p xml:id="i-2amTywseUfPmbQNq68YRUK">
            När svenskt snus används som avsett placeras snuset i munhålan
            under lång tid, vilket gör det angeläget att konsumenten bör få
            så utförlig information som möjligt av innehållet och hur det
            framställs. Produktregleringen av svenskt snus bör utgå från kvalitet
            och konsumentskydd dvs. tydliga krav på gränsvärden och tillåten
            standard rörande utformning och innehåll i livsmedel inom Sverige
            och inom EU.
          </p>
          <p xml:id="i-RhAKH2NPnjoZ2FypuzZxXP">
            Produktregleringen bör utgå från reglering av:
          </p>
          <list xml:id="i-472gefTtnuRLcag5UwVh8H" style="ul">
            <item xml:id="i-S3WVqRQG51VX2ZmLcdR3em">
              Deklaration av nikotininnehåll.
            </item>
            <item xml:id="i-R9qo1G5ZNTgNrY4kE8esDg">
              Övrigt innehåll, främst potentiellt skadliga substanser.
            </item>
            <item xml:id="i-PctqHCTiX9eHn1GdcmDbNF">
              Ingredienser, exempelvis för smaksättning.
            </item>
            <item xml:id="i-WdRoo1ExCUs3G1cSrhejdX">
              Spår av bekämpningsmedel/agrokemikalier vid odling av tobak.
            </item>
            <item xml:id="i-RRJn8GyM7tx5Sh4pr1ivvM">
              Förbjudna ingredienser, oacceptabla halter av oönskade ämnen.
            </item>
            <item xml:id="i-Q8uaMZYBRHpPKQmnqXY5gp">
              Förpackningsmaterialet.
            </item>
            <item xml:id="i-7FLoLyCoTgwzXpFvzjyYvj">
              Märkning, dvs. vad får producenterna hävda gentemot konsument.
            </item>
            <item xml:id="i-5k7cEqtkDvkiRRRuz3eCQG">
              Lagstadgad konsumentinformation.
            </item>
            <item xml:id="i-BTyzKgbXFE2ghjuu8aqR5P">
              Övervakning av efterlevnad, provtagning, myndighetskontroll osv.
            </item>
          </list>
          <p xml:id="i-Ubg2c9FHQMq42kKtQfmL3q">
            Reglering av snusframställning i tillverkningsledet avser att
            garantera att innehållet inte överskrider kända vetenskapligt
            konstaterade risknivåer för kända beståndsdelar i odlade grödor
            såväl som tobaksspecifika beståndsdelar. Regleringen ska vara
            konkurrensneutral, i betydelsen att den inte ska användas som
            styrmedel av marknadens utveckling. De halter och nivåer som ska
            garanteras konsumenten ska alla vara maxvärden, inte tvinga fram
            helt enhetliga produkter eller inskränka möjligheterna till produktutveckling.
          </p>
          <p xml:id="i-QL7TXcUF9mWSQyrQPXX4Qr">
            Myndigheter ska inte godtyckligt avgöra vad som är skadligt och
            inte skadligt i det svenska snuset utifrån en vag försiktighetsprincip.
            Avsikten är att etablera ett evidensbaserat yttre ramverk som,
            där så av konsumenthänsyn är vetenskapligt påkallat, anger gränsvärden
            för de beståndsdelar som redan idag är gängse bruk inom branschen,
            med möjligheten att skärpa dessa krav och sänka dessa nivåer om
            nya vetenskapliga rön aktualiserar en sådan utveckling. Detta
            är inte för att ge stat eller kommun ökade befogenheter att begränsa
            myndigs valmöjlighet att snusa, utan ett led i utvecklingen av
            en snabbt växande efterfrågan som mer än fördubblats sedan 70-talet
            på en allt mer konkurrensutsatt kommersiell marknad.
          </p>
          <p xml:id="i-C4ZT7uNFUckfY2JLC4AqQA">
            Svenskt snus ska få fortsätta vara svenskt snus. Redan idag är
            branschen långt kommen inom självreglering och dokumentation kring
            oönskade ämnen och god konsumentinformation på frivillig basis.
            Dock har konkurrensen om det svenska snuset hårdnat det senaste
            decenniet, inte minst från utländskt håll, vilket kan locka fram
            aktörer där kvalitet och konsumentskydd får stå tillbaka till
            fördel från pris och yttre produkterbjudande.
          </p>
          <p xml:id="i-2p7Sm7LbUz8vpeVVSo6qg6">
            Myndigheter och konsumenter har att vinna på ökad kunskap om
            snustillverkningens olika led och innehållet i slutprodukten.
            Inom ett ramverk för tillåtna beståndsdelar och myndighetsrekommendationer
            ska det sedan vara fri konkurrens för både svenska och utländska
            leverantörer.
          </p>
        </div>
        <div xml:id="i-Gvm3dDHGw3uLEdom5b1Jiw" type="motSignatures">
          <list xml:id="i-LM8xcC9EJw5KnFB5tZVWBg">
            <item xml:id="i-9vTYoVdxe9hjoHPniUiMzU" who="i-U4pHk2tFdyZvzTiVobxoV7">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
