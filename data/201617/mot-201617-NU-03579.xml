<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03579">
  <teiHeader>
    <fileDesc>
      <titleStmt>
        <title>med anledning av prop. 2016/17:66 Forskning och innovation på energiområdet för ekologisk hållbarhet, konkurrenskraft och försörjningstrygghet</title>
        <author corresp="i-Qqu9byP8zwudzHA8ErxkRe">av Rickard Nordin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3579 av Rickard Nordin m.fl. (C)</title>
          <idno type="rdwebb">H4023579</idno>
          <rs type="number">3579</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023579/text</ref>
          <ref type="dokument_url_html">http://data.riksdagen.se/dokument/H4023579</ref>
          <ref type="dokumentstatus_url_xml">http://data.riksdagen.se/dokumentstatus/H4023579</ref>
          <ref type="docx">http://data.riksdagen.se/fil/FC505DEC-1B1A-4E37-9214-376CB0A5A2FA</ref>
          <ref type="pdf">http://data.riksdagen.se/fil/3109FDC3-D80A-4B1B-BD30-F04F0E5A5ADD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4EPgg5qfR919mSNKBLQeEK" type="basedOn"/>
        <correspContext corresp="i-4EPgg5qfR919mSNKBLQeEK">
          <ref>Proposition 2016/17:66</ref>
        </correspContext>
        <correspAction xml:id="i-Vg92U1PxYr5V4GJqe6Wa8X" type="signed"/>
        <correspContext corresp="i-Vg92U1PxYr5V4GJqe6Wa8X">
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-MJ9P3ueh2iiqrF19JCMs1x" type="submitted">
          <date when="2017-01-13"/>
          <time when="13:32:00"/>
        </correspAction>
        <correspAction xml:id="i-WPA4F1Lm8NX5qrFFWvEge4" type="reviewed">
          <date when="2017-01-20"/>
          <time when="11:31:33"/>
        </correspAction>
        <correspAction xml:id="i-9PxGBvyR3htyHWxaPgJErw" type="dismissed">
          <date when="2017-01-24"/>
        </correspAction>
        <correspAction xml:id="i-XXjgFAWXty8RS1jppXigKZ" type="referred">
          <date when="2017-01-25"/>
        </correspAction>
        <correspAction xml:id="i-AdVkMfEmsVvYh9xJfWb7NH" type="assigned">
          <date when="2018-06-13"/>
          <time when="13:13:36"/>
        </correspAction>
        <correspContext corresp="i-AdVkMfEmsVvYh9xJfWb7NH">
          <ref type="assignedTo">Näringsutskottet</ref>
        </correspContext>
        <correspAction xml:id="i-4VKFjscmuiYAwDLtjWpUNJ" type="behandlas_i"/>
        <correspContext corresp="i-4VKFjscmuiYAwDLtjWpUNJ">
          <ref type="uppgift">2016/17:NU9</ref>
          <ref type="ref_dok_id">H401NU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU9</ref>
          <ref type="ref_dok_titel">Forskning och innovation på energiområdet för ekologisk hållbarhet, konkurrenskraft och försörjningstrygghet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HvHt3jCuBBD1bkyUf8yqnj" type="motHeader">
        <div xml:id="i-EwhAR8Tr28fcuNXefFdsrJ" type="motTitle">
          Motion till riksdagen 2016/17:3579 av Rickard Nordin m.fl. (C)
          med anledning av prop. 2016/17:66 Forskning och innovation på
          energiområdet för ekologisk hållbarhet, konkurrenskraft och försörjningstrygghet
        </div>
      </div>
      <div xml:id="i-6X1zPDPAu94hQgGHtnLixL" type="motBody">
        <div xml:id="i-VheXVQbkwJ4znKG5BeW78r" type="motSummary">
          <head xml:id="i-QQ7GcMM1rRCkHUJanEE2RC">
            Sammanfattning
          </head>
          <p xml:id="i-9jnDEzskokq9WEXRn4vUZ">
            Det sker stora och omvälvande förändringar på energimarknaden.
            Teknikutvecklingen och fallande priser leder till nya möjligheter
            där nya system och affärsmodeller måste till. Förnybara energislag
            som ofta har nära noll i marginalkostnad leder till ett nytt sätt
            att se på energi.
          </p>
          <p xml:id="i-RDgVZNtrnjtRktNVhn8Veo">
            Centerpartiets forskningspolitik på energiområdet har hållbarhet
            och teknikoptimism som ledord. Vi tror på utvecklingen av lösningar
            inom exempelvis eldrivna transporter, förnybara drivmedel och
            energilagring. Med fallande priser, nya möjligheter och de förändringar
            som följer, krävs nya sätt att se på affärer. Därför krävs forskning,
            inte bara på teknik utan på sådant som på affärsmodeller och system
            inom flera områden där lokalnät, elvägar och energimarknad är
            några exempel. Utvecklingen kan och bör göras i Sverige, det ger
            inte bara en förbättrad miljö, utan kan skapa nya svenska företag
            och exportprodukter samtidigt som vi i omställningen mot förnybart
            säkrar vårt oberoende i en tid av osäkerhet.
          </p>
          <p xml:id="i-3dKnrvmEKizg4bgcZyb3id">
            Energiföretag i både Sverige och Europa möter redan utmaningar
            i form av brist på ingenjörer och yrkeskunniga. Att skapa en inkluderande
            atmosfär som inte utesluter på grund av kön blir därför vitalt
            även inom energiforskningen. En ökad jämställdhet hjälper till
            att göra branschen mer attraktiv samtidigt som det bidrar till
            ett hållbarart energisystem.
          </p>
        </div>
        <div xml:id="i-JiozuFw5aef2yLqkLiyUk2" type="TOC">
          <head xml:id="i-EiXDJ1227b1YYH5ZRcnTAF">
            Innehållsförteckning
          </head>
          <list xml:id="i-GtNRq62JAZTMbQL9np1biP">
            <item xml:id="i-F3RdS7AkmSkFPdezwJ3xS2" style="indent-level: 1">
              Sammanfattning
            </item>
            <item xml:id="i-VToJfFSrCHfBSq46M9PKeE" style="indent-level: 1">
              Förslag till riksdagsbeslut
            </item>
            <item xml:id="i-QieJzHdgexjmv7PMJBBxpD" style="indent-level: 1">
              Bakgrund och behov
            </item>
            <item xml:id="i-XV9rAaQCz6hoAbPjVKshfM" style="indent-level: 3">
              Energiöverenskommelsen
            </item>
            <item xml:id="i-LircxXtsspkP2zobvpBsok" style="indent-level: 1">
              En fortsatt stark forskning och utveckling
            </item>
            <item xml:id="i-ShHke7R2c3HXcWhHGVDbEZ" style="indent-level: 3">
              Alliansregeringen stärkte svensk forskning och utveckling
            </item>
            <item xml:id="i-JwXCVvjxDUWdKaPbwTWmpb" style="indent-level: 3">
              EU-medel
            </item>
            <item xml:id="i-EjhHmak8FkjZvpsEGHQsN" style="indent-level: 3">
              Tydligt ledarskap
            </item>
            <item xml:id="i-JyPCxpzCUfjA2YrFyzwdck" style="indent-level: 3">
              Öka samarbetet mellan lärosäten och med arbetsliv
            </item>
            <item xml:id="i-EBxXGyfJhNk3cEN7z1wBFZ" style="indent-level: 1">
              Tillförsel
            </item>
            <item xml:id="i-MtADF6nmS52DMvHEpp59Sf" style="indent-level: 3">
              Effekten av utrivning av äldre småskaliga vattenkraftverk
            </item>
            <item xml:id="i-HAfrVRzGssugf7e3SSHS4D" style="indent-level: 3">
              Vattenkraftens roll och potential i elsystemet
            </item>
            <item xml:id="i-6cTGWwY9R7SyJ12seHUgTq" style="indent-level: 3">
              Solceller
            </item>
            <item xml:id="i-XebDP77xqP9LevqfMGbcgr" style="indent-level: 3">
              Havsbaserad elproduktion
            </item>
            <item xml:id="i-QXhEmhT7hkmoW8pTRgmLcb" style="indent-level: 1">
              Distribution
            </item>
            <item xml:id="i-FdzyH12LmLGg4s4wJaGgu1" style="indent-level: 3">
              Demonstrationer av nya affärsmodeller och innovationer i elnäten
            </item>
            <item xml:id="i-RVkjYUoFkCTdPryYyuJWAd" style="indent-level: 3">
              Utvecklingsincitament till nätbolagen
            </item>
            <item xml:id="i-MvG7RbBNt3X2yohdqu9BqS" style="indent-level: 1">
              Elmarknad
            </item>
            <item xml:id="i-REznshY8S8AEM8se7PVkSe" style="indent-level: 3">
              En utvecklad marknad för elsystemtjänster möjliggör för tekniska
              innovationer
            </item>
            <item xml:id="i-4pFqeg7GHyx7qkjgDo7eBP" style="indent-level: 1">
              Användning
            </item>
            <item xml:id="i-TaPa6p81FYfHp7bxSpVfTt" style="indent-level: 3">
              Forskning kring systemperspektivet av elektrifiering
            </item>
            <item xml:id="i-Pcx3hiLtzTt1x2RqEbmXAj" style="indent-level: 3">
              Elvägar
            </item>
            <item xml:id="i-Nkp7GBcs5s6LKztsd5b15e" style="indent-level: 3">
              Biobränslen från skogen
            </item>
            <item xml:id="i-RuMHrj3EaPQkgJsize1o25" style="indent-level: 3">
              Biodrivmedel och eldrift för flyg
            </item>
            <item xml:id="i-EAJGdw4shfxcWXZ65KnCh8" style="indent-level: 3">
              Energilagring
            </item>
            <item xml:id="i-PjHNw8YH4DWAKZRSwrN7M1" style="indent-level: 1">
              Kompetens och jämställdhet
            </item>
            <item xml:id="i-Eovg2qmWR2mUfpM79rSeD2" style="indent-level: 3">
              Brist på ingenjörer och arbetskraft
            </item>
            <item xml:id="i-7crumqfScjjmTvAPrbumBx" style="indent-level: 3">
              Arbetskraftsinvandring
            </item>
            <item xml:id="i-EDMT6dB8pKmPFEZvU3s1Aj" style="indent-level: 3">
              Rörlighet för studenter
            </item>
            <item xml:id="i-EbDwgkZjdzSFQBAgyTNNAQ" style="indent-level: 3">
              Jämställdhet
            </item>
          </list>
        </div>
        <div xml:id="i-49k9FdHF8ej1iQjHhpyjRS" type="motProposal" subtype="förslag">
          <head xml:id="i-TsFvojBrwbiRRn5RfZhMpN">
            Förslag till riksdagsbeslut
          </head>
          <list xml:id="i-BHWJKH5DkfudbgnokaE149" style="ol">
            <item xml:id="i-Pi99cxUCodi2ut4KqScQAD">
              Riksdagen ställer sig bakom det som anförs i motionen om forskning
              om effekten av utrivning av småskaliga vattenkraftverk och tillkännager
              detta för regeringen.
            </item>
            <item xml:id="i-MqkDhwHKPQSwfSY9umj3rc">
              Riksdagen ställer sig bakom det som anförs i motionen om forskning
              om vattenkraftens potential i elsystemet och tillkännager detta
              för regeringen.
            </item>
            <item xml:id="i-2ztF5n8GaVHz5vjTLQTDTE">
              Riksdagen ställer sig bakom det som anförs i motionen om potentialen
              av ökad kunskap om tillverkning av nya solcellsmaterial och tillkännager
              detta för regeringen.
            </item>
            <item xml:id="i-WjkSMFfLA8s25mZGQ4NCeg">
              Riksdagen ställer sig bakom det som anförs i motionen om potentialen
              för havsbaserad energiproduktion och tillkännager detta för regeringen.
            </item>
            <item xml:id="i-RY8jQSYuQL4ojWjZob48gH">
              Riksdagen ställer sig bakom det som anförs i motionen om att
              nätföretag ska få testa affärsmodeller och prissättning i tillståndsgivna
              områden och tillkännager detta för regeringen.
            </item>
            <item xml:id="i-Tec8aJ49AyCqjcHBep3rDT">
              Riksdagen ställer sig bakom det som anförs i motionen om att
              elnätsbolag ska kunna ansöka om att inom regleringen få tillstånd
              att bedriva utvecklings- och demonstrationsprojekt och tillkännager
              detta för regeringen.
            </item>
            <item xml:id="i-7MGVyg8S9noUC5nUWeDhmi">
              Riksdagen ställer sig bakom det som anförs i motionen om forskning
              om marknader för elsystemtjänster och tillkännager detta för regeringen.
            </item>
            <item xml:id="i-TE5nBR8C9EXDWAh4zGrFso">
              Riksdagen ställer sig bakom det som anförs i motionen om att
              ett helhetsgrepp och en långsiktig strategi behövs kring elektrifiering
              av transporter och tillkännager detta för regeringen.
            </item>
            <item xml:id="i-9CMMi8s8eHMy6UYDsrEiXW">
              Riksdagen ställer sig bakom det som anförs i motionen om forskning
              om elvägar och tillkännager detta för regeringen.
            </item>
            <item xml:id="i-Qw555BVjKjdvT9p1DMwfHV">
              Riksdagen ställer sig bakom det som anförs i motionen om forskning
              om biobränsle och bioekonomin och tillkännager detta för regeringen.
            </item>
            <item xml:id="i-Y944Q965C53c4BzZEez9T">
              Riksdagen ställer sig bakom det som anförs i motionen om energieffektivisering
              och framställning av förnybara bränslen för flygplan och tillkännager
              detta för regeringen.
            </item>
            <item xml:id="i-XQKRvy6hdpKKsN3TuN6Wz2">
              Riksdagen ställer sig bakom det som anförs i motionen om forskning
              om energilagring och tillkännager detta för regeringen.
            </item>
            <item xml:id="i-D2rLrt4HiqDVboFXEGpCNM">
              Riksdagen ställer sig bakom det som anförs i motionen om hotet
              för framtida energiforskning vid brist på ingenjörer och yrkesutbildade
              och tillkännager detta för regeringen.
            </item>
            <item xml:id="i-E2gb5LMfucvSJ5vokCeNnC">
              Riksdagen ställer sig bakom det som anförs i motionen om att
              jämställdhetsperspektivet alltid ska vara gällande i energiforskning
              och högre utbildning och tillkännager detta för regeringen.
            </item>
            <item xml:id="i-UexVCuB2Ar5tPbYYmFj1p4">
              Riksdagen ställer sig bakom det som anförs i motionen om vikten
              av jämställdhetsperspektiv i framtagande av forskningsprogram
              för energieffektivisering och tillkännager detta för regeringen.
            </item>
          </list>
        </div>
        <div xml:id="i-NrgvB8zkW9AcUBJg5wDYFf" type="motContent">
          <head xml:id="i-DM37dKrzdhQaMsjQ1ZEKUH" type="h1">
            Bakgrund och behov
          </head>
          <p xml:id="i-H6vGPwNkg7FszNxmT3dqj4">
            Utsläpp av växthusgaser känner inga gränser. För att hindra den
            stigande globala medeltemperaturen behöver vi verka på alla politiska
            nivåer – från kommunal och nationell nivå, till EU och global
            nivå. Vår lösning på världens stora klimat- och miljöproblem bygger
            på att alla länder kan och ska ha hållbar tillväxt, samtidigt
            som dess skadliga klimat- och miljöpåverkan minskar. Centerpartiet
            har en lång tradition av att driva politik som förenar ekonomisk,
            social och ekologisk hållbarhet. Vi har en vision om att vårt
            samhälle till 2040 inte ska ha några nettoutsläpp av växthusgaser,
            och globalt behöver vi begränsa medeltemperaturen från att stiga
            med mer än två grader jämfört med förindustriella nivåer och i
            enlighet med Parisavtalet sträva mot endast 1,5 graders uppvärmning.
          </p>
          <p xml:id="i-UTx4mSFr1SjqZii4oTF1za">
            Vi tror att världens miljöutmaningar kräver grön tillväxt. Transporter
            och energi är grundstenar för att möjliggöra för människor att
            bo och verka var de vill, att hjälpa människor ur fattigdom och
            att minska avståndet mellan stad, land och kontinent. Det är genom
            den ekonomiska tillväxten som vi kan producera mer förnybar energi
            och som fler klimatsmarta bilar kan rulla på våra vägar samtidigt
            som vi åstadkommer resultat för miljön.
          </p>
          <p xml:id="i-8x6FEk9h6SBtDjVboU6Zwz">
            Centerpartiet anser att vi behöver tidsatta och tunga mål för
            att öka sannolikheten att Sverige når tvågradersmålet och kan
            vara den kraft i den globala omställningen som vi hittills varit.
            Centerpartiet anser därför att Sverige bör bli fritt från fossila
            bränslen och nettoutsläpp av koldioxidekvivalenter och att Sverige
            ska nå 100 procent förnybart energisystem till 2040. Centerpartiet
            ställer sig därmed bakom det förslag som Miljömålsberedningen
            tagit fram i SOU 2016:47.
          </p>
          <head xml:id="i-R653NHNVAX6cFY1bjMFfhg" type="h2">
            Energiöverenskommelsen
          </head>
          <p xml:id="i-UBqrCNaEkTgrwf5Ndt7heX">
            Centerpartiet har tillsammans med fem andra partier enats i en
            historisk blocköverskridande energiuppgörelse om Sveriges elsystem.
            Eftersom vi svenskar och vår industri är beroende av el, tycker
            vi att det är mycket viktigt att ta ansvar för en stabil elförsörjning,
            där de långsiktiga förutsättningarna ligger fast över flera mandatperioder.
          </p>
          <p xml:id="i-DetZWNn3TnfFPLSYVf8ZNJ">
            I Centerpartiet har miljö länge varit en prioriterad fråga, och
            en omställning till ett förnybart energisystem som drivs med skog,
            sol och vind är en central del i detta. Därför är det en stor
            framgång att partierna i energiöverenskommelsen kunde enas om
            att målet är ett 100 procent förnybart elsystem 2040. Centerpartiets
            förslag på vägen dit är att utöka det befintliga marknadsbaserade
            systemet med gröna elcertifikat så att utbyggnaden av sol-, vind-
            och vattenkraft kan hålla samma utbyggnadstakt som tidigare. I
            överenskommelsen är elcertifikatssystemet förlängt och utökat
            med 18 TWh till 2030. Andra viktiga förutsättningar för mer förnybart
            i överenskommelsen är en mer rättvis beskattning av vattenkraft,
            enighet om att värna och förenkla för den småskaliga vattenkraften
            samt att avgiften för elnätanslutningen till havsbaserade vindkraftsparker
            bör slopas. Det var viktiga delar för Centerpartiet i förhandlingarna.
          </p>
          <p xml:id="i-LccVKRkowdHChbR3NRJ5Ge">
            Solceller blir billigare för varje år, och nya smarta lösningar
            för energilagring utvecklas i snabb takt. Vi ser en global trend
            där makten över elproduktionen flyttas till fler och fler mikroproducenter.
            För att förenkla för denna trend även i Sverige innehåller överenskommelsen
            en översyn av regelverk både för mikroproduktion, energilagring
            samt för de nya innovativa produkter och tjänster som kommer att
            behövas.
          </p>
          <p xml:id="i-7UeQnrVwLWQP5xYWxCSZ38">
            I november 2016 slöt de fem partierna även en överenskommelse
            gällande energieffektiviseringsmål. Energiintensiteten (tillförd
            energi per BNP) ska minska med 50 procent till år 2030 baserat
            på 2005 års basvärde. Vidare ska ett program liknande det tidigare
            PFE-programmet tas fram, för att ge incitament till elintensiva
            industrier att energieffektivisera. En utredning ska även tillsättas
            för att undersöka vilka ekonomiska incitament och styrmedel, exempelvis
            vita certifikat, som är effektivast för att öka effektiviseringen
            både ur energi- och effekthänseende.
          </p>
          <p xml:id="i-JLLujD9d67HAZFPcxgciSH">
            Centerpartiet är det enda parti som varit med i alla de breda
            energiöverenskommelser som slutits i Sverige. För oss är det naturligt
            att fortsätta ta ansvar, genom energiöverenskommelsen för en säker
            och stabil elproduktion, och förutsättningar för grön omställning
            och jobb i hela Sverige.
          </p>
          <head xml:id="i-GTamRjLv8ncKAyqxpbiwjk" type="h1">
            En fortsatt stark forskning och utveckling
          </head>
          <head xml:id="i-9u326TRmjUiX1YeJq9RqhN" type="h2">
            Alliansregeringen stärkte svensk forskning och utveckling
          </head>
          <p xml:id="i-TNZYVCLMw82f4KnCZ3hJLa">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att utbildning, forskning och entreprenörskap lägger grunden
            för att möta olika samhällsutmaningar och att det bidrar till
            att stärka svensk konkurrenskraft och tillväxten av fler och nya
            jobb.
          </p>
          <p xml:id="i-LMHdEphwbHFF4N1v5YpJfd">
            Alliansregeringen genomförde historiska satsningar för att stärka
            svensk forskning och innovation. Anslagsnivån för forskning och
            innovation höjdes med 9 miljarder kronor mellan åren 2009 till
            2016, en ökning med 30 procent. Vidare initierade alliansregeringen
            långsiktiga satsningar på strategiska forskningsområden (SFO)
            inom globalt viktiga samhällsområden såsom hälsa, teknik och klimat.
            Alliansregeringen inrättade även strategiska innovationsområden
            (SIO) och projekt för utmaningsdriven forskning (UDI).
          </p>
          <p xml:id="i-Ex9WoxSkDEWuicZhjoYCug">
            Alliansregeringen tillsatte flera utredningar, bl.a. om akademins
            ledarskap. Dessutom genomfördes kunskapsdrivande satsningar inom
            hela utbildningskedjan. Karriärlärarsystemet och etableringen
            av forskarskolor hade till syfte att öka graden av bl.a. vetenskaplig
            metodik och ämnesdidaktik i undervisningen i ungdomsskolan. Detta
            var historiskt stora satsningar som har stärkt Sverige som kunskapsnation.
            Men det räcker inte. Andra länder kommer i kapp och därför måste
            ett strategiskt och systematiskt ledarskap fortsatt genomsyra
            hela utbildningsområdet.
          </p>
          <head xml:id="i-NBQfwargSPa3emYFcrfLJj" type="h2">
            EU-medel
          </head>
          <p xml:id="i-41gKDGyvLmLmXQ2zCukPUz">
            Lärosätenas förmåga att ansöka och få externa medel från EU:s
            forsknings- och partnerskapsprogram beviljade har inte varit tillräckligt
            god de senaste åren. Det är en oroväckande utveckling som måste
            brytas. Statistik från oktober 2015 visar att Sverige har tappat
            i andel beviljade medel, jämfört med EU:s tidigare forskningsprogram
            (FP7).
          </p>
          <p xml:id="i-AtaWv4Np9hUdrLZ98cDTFK">
            Statistiken visar dessvärre också att svenska forskare inte når
            upp till tidigare nivåer då det gäller Europeiska forskningsrådets
            anslag, ERC-anslaget, som beviljar bidrag till enskilda forskare
            baserat på deras grad av vetenskaplig excellens. Likaså visar
            statistiken att de större lärosätena har tappat förhållandevis
            kraftigt jämfört med tidigare år. I jämförelse med det tidigare
            ramprogrammet (FP7) har Sverige på aggregerad nivå (oktober 2015)
            tappat från 3,87 procent till 3,33 procent av tillgängliga medel.
            Utvecklingen måste brytas, därför krävs ett strategiskt arbete
            samt tydliga och mätbara mål.
          </p>
          <head xml:id="i-Qrc12ATYr51xCsKBf5TuVq" type="h2">
            Tydligt ledarskap
          </head>
          <p xml:id="i-AkCA3wn3JVd6WqkY5qU1b3">
            Sveriges högskolor och universitet har en viktig roll att spela
            som samhällets kritiska och självreflekterande spegel, men också
            som motor i den kunskapsdrivna tillväxten. I en globaliserad och
            föränderlig värld ställs stora krav på ett strategiskt ledarskap.
            Det gäller också för universitet och högskolor. Det finns flera
            studier som visar att ett välfungerande och akademiskt ledarskap
            har stor betydelse för den vetenskapliga kvaliteten i utbildning
            och forskning. Det är också av vikt att styrelser vid universitet
            och högskolor har den kompetens som krävs för att svenska lärosäten
            ska kunna hålla en internationellt sett hög kvalitet. Kompetens
            och sammansättning spelar stor roll för hur en styrelse fungerar.
          </p>
          <p xml:id="i-CgN5SW9oixNBRzk89WtRw2">
            Ingenjörsvetenskapsakademien (IVA) har presenterat en rapport
            som behandlar just utmaningar och utvecklingspotential avseende
            universitets- och högskolestyrelser. Där föreslås bl.a. att rekryteringen
            av nya ledamöter till en styrelse ska vara grundad på definierade
            kompetensprofiler och att hänsyn ska tas till lärosätets sammantagna
            behov. Alliansregeringen tillsatte Ledarskapskapsutredningen (2015).
            Utredningens slutsatser bör följas upp för att fortsätta att stärka
            lärosätenas ledarskap och tydliggöra universitetsstyrelsernas
            roll.
          </p>
          <head xml:id="i-3tKnnpo5zaZAhCGbokQfsG" type="h2">
            Öka samarbetet mellan lärosäten och med arbetsliv
          </head>
          <p xml:id="i-EZzrVJFhzQCqViSqCV29m5">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbildningar. Enligt flera
            undersökningar anser arbetsgivare att de saknar förutsättningar
            att lokalt påverka utbildningsutbud och utbildningars innehåll.
            Det finns flera yrken där det råder arbetskraftsbrist. Dessutom
            finns det en matchningsproblematik. Studenter väljer i alltför
            låg utsträckning utbildningar som leder till arbete. En låg kompetensförsörjning
            riskerar att försvaga Sverige.
          </p>
          <p xml:id="i-PEQRUzYVTxB7KwP5XfFAWS">
            Dialogen mellan arbetsgivare och Sveriges lärosäten behöver stärkas.
            Regeringen bör därför verka för en ökad dialog mellan lärosäten,
            arbetsliv och branschorganisationer. Regeringen bör i dialog med
            lärosätena förbättra möjligheterna till fristående kurser. Det
            är viktigt för att stärka det livslånga lärandet.
          </p>
          <head xml:id="i-B882a3HaGkHEU3PiFCGVwe" type="h1">
            Tillförsel
          </head>
          <head xml:id="i-7WnU3T89F77zuoKRWSNHY4" type="h2">
            Effekten av utrivning av äldre småskaliga vattenkraftverk
          </head>
          <p xml:id="i-JogdvdPFjpnGwxSs4YBH2D">
            Den småskaliga vattenkraften står för en liten andel av Sveriges
            totala vattenkraftsproduktion, men producerar ändå el som kan
            försörja upp emot en miljon hushåll med el. I omgivningarna av
            dessa tusental små vattenkraftverk har samhällen utvecklats sedan
            flera hundra år tillbaka, vilket har skapat värdefulla kulturmiljöer
            i hela landet. Intresset för att utmana de stora energibolagen
            och i mindre skala producera den energi man själv förbrukar ökar
            stadigt.
          </p>
          <p xml:id="i-VN9nKTdaKZuiDMpEUeVoqD">
            Den småskaliga vattenkraften står dock inför stora utmaningar.
            I Vattenverksamhetsutredningens slutbetänkande förordades en nyprövning
            av alla vattenverksamheter med tillstånd som utfärdats före 1999.
            Ett tillstånd med miljöprövning är omfattande och dyrt. Det medför
            kostnader som inte står i proportion till intäkterna. Kraven riktas
            till kraftverk som varit i bruk i flera generationer, som haft
            tillstånd i decennier. Avsikterna i EU:s ramdirektiv för vatten
            må vara goda, men konsekvenserna riskerar att bli att ödesdigra.
            Det finns hundratals anläggningar som inte kommer att ha råd att
            förnya tillstånden eller själva investera i förbättrande miljöåtgärder,
            t.ex. fiskvägar. Ägande- och förfoganderätten och behovet av förnybar
            energi ställs mot behovet av miljöskydd och en rimlig och rättssäker
            process med en likvärdig tillämpning i hela landet.
          </p>
          <p xml:id="i-HWrmc9BVkDwugvoswGSanA">
            Ägare av småskaliga vattenkraft står i en ”pest eller kolera”-situation
            då tillståndet är orimligt dyrt och kan ta lång tid att få, och
            fås inte tillstånd krävs ytterligare en lång och dyr process för
            utrivning. Flera småskaliga vattenkraftverk har och kommer att
            hinna rivas ut. Utrivningens effekter är dock inte utredda och
            det finns lite underlag om exempelvis vad som händer med gifter
            lagrade i strandbankar, hur inte bara vandrande fisk utan även
            annan fisk och djurliv påverkas av mer snabbströmmande vatten.
            Forskningsinsatser behövs även kring vilka åtgärder som gör störst
            miljönytta i våra vattendrag. Det finns stora mängder felaktigt
            utformade vägtrummor, flottningsleder och annat som behöver åtgärdas.
            Insatser och resurser behöver sättas in där det är mest kostnadseffektivt
            och skapar störst systemnytta. Den kunskapen saknas i dag.
          </p>
          <head xml:id="i-PpcTxAZpLcGKAMPKWM4h2x" type="h2">
            Vattenkraftens roll och potential i elsystemet
          </head>
          <p xml:id="i-FNE9AYRa7RRyD32M38r9Vs">
            Vattenkraften, såsom förnybar energikälla med god reglerkapacitet,
            utgör en oerhört viktig resurs i strävan efter en elproduktion
            som ska vara 100 procent förnybar år 2040. I Sverige finns ca
            2 000 småskaliga vattenkraftverk i drift, dessa producerar ca
            4,3 TWh/år, vilket motsvarar 860 000 hushålls årliga elförbrukning.
            Detta motsvarar ca 10 procent av den årligen producerade vattenkraften,
            en siffra som kan fördubblas utan att ändra vattenhushållningen.
            Lika många kraftverk är tagna ur drift men skulle kunna återstartas.
            En ökad produktion av förnybar energi är en absolut nödvändighet
            för att stävja det hot som pågående klimatförändringar utgör bl.a.
            mot den biologiska mångfalden.
          </p>
          <p xml:id="i-6JT1GwB2EwC5jokq9n3ojG">
            I omgivningarna av dessa tusental små vattenkraftverk har samhällen
            utvecklats sedan flera hundra år tillbaka, vilket har skapat värdefulla
            kulturmiljöer i hela Sverige. Vattenkraften har även en unik roll
            i det svenska elsystemet tack vare den stora reglerresurs som
            den innehar. Den skandinaviska vattenkraften på den nordisk-baltiska
            elmarknaden utgör Europas gröna batteri. Men en växande andel
            variabel väderberoende kraft innebär att regleringen av vattenkraften
            får en allt större och viktigare roll. Behovet av snabbare öppningar
            och stängningar ökar och tekniska påfrestningar på vattenkraftens
            system ökar därmed också. Centerpartiet värnar om vattenkraften
            och att potentialen tas till vara på bästa och mest effektiva
            sätt. Därför behövs forskning om vattenkraftens roll och potential
            i ett framtida elsystem, samt hur den används på ett sätt som
            också värnar vattenkraftverkens livslängd.
          </p>
          <head xml:id="i-D1tJ3ocsv8jkPTt2ZKeXpu" type="h2">
            Solceller
          </head>
          <p xml:id="i-KejnmwtmdeZAo3T2Htfvqn">
            Under de senaste åren har många forskningsframsteg på organiska
            solceller tagits, exempelvis solceller baserade på fotosyntesen
            eller gjorda av polymerer. För att vi ska behålla dessa innovationer
            i Sverige och se industriella framgångar och export behöver uppskalningen
            ske i Sverige. Centerpartiet värnar om svensk innovationskraft
            och företagsamhet och vill därför se forskning på tillverkningsteknik
            och processer som möjliggör produktion i större skala än de små
            materialbitar som tas fram i laboratorium. På så sätt finns kompetens
            och kunskap redo för etablering och kommersialisering av solcellsmaterial
            i Sverige, som dessutom är ett land som lämpar sig särskilt väl
            för elintensiva industrier tack vare en elproduktion med nära
            noll i utsläpp.
          </p>
          <head xml:id="i-XNP6n4R2JQ8UELSoN8s4BC" type="h2">
            Havsbaserad elproduktion
          </head>
          <p xml:id="i-Z97qG5GoxUbXw1JfZGg7D">
            Det finns stor potential i de tekniker som är kopplade till energiutvinning
            till havs. Vi har sett stora kostnadsreduktioner i den havsbaserade
            vindkraften och vi ser hur olika former av exempelvis vågkraft
            eller tidvattenkraft är på stark frammarsch. Det finns flera spännande
            pilotprojekt igång i Europa. Många drivs av framstående svenska
            företag. Alla typer av produktion kommer inte att lämpa sig för
            svenska förhållanden, men tekniken och kunnandet finns här och
            potentialen för ny svensk industriproduktion är stor. Det är viktigt
            att bejaka den utveckling som finns och fortsätta de forskningsinsatser
            som görs för att på nya innovativa sätt utvinna förnybar energi
            till havs.
          </p>
          <head xml:id="i-7HoEDZdDweqe72ortH7zRP" type="h1">
            Distribution
          </head>
          <head xml:id="i-CMs7yoyQxpGuh6NHB69xWT" type="h2">
            Demonstrationer av nya affärsmodeller och innovationer i elnäten
          </head>
          <p xml:id="i-D6aXg7VwrFSxYNsMbYGdQJ">
            I dag får nätföretag inte testa nya affärsmodeller eller viss
            ny teknik som kräver annan prissättning, detta på grund av elnätsregleringen.
            Nätföretagen har i dag möjlighet att införa olika modeller av
            flexibel nättariff, men måste då införa detta hos alla kunder
            inom nätområdet. Centerpartiet vill att nätföretagen ska få undantag
            i geografiska områden, där de får demonstrera nya affärsmodeller,
            incitament och prismodeller och få chans att analysera detta innan
            det exempelvis införs i större skala. På så sätt möjliggörs det
            att ha en mängd pilotkunder där t.ex. utslaget av innovativa affärsmodeller
            och tekniker kan testas i elnätet.
          </p>
          <head xml:id="i-FNgXxCWugxsLxjaLWtqQyb" type="h2">
            Utvecklingsincitament till nätbolagen
          </head>
          <p xml:id="i-Wo8nMgzYxf9eAvUmY4m5kg">
            De ca 180 elnätsbolag vi har i Sverige i dag har i det närmaste
            inga incitament att bedriva utveckling och demonstrationer. I
            praktiken är det bara de allra största energikoncernerna som har
            resurser och möjligheter att ha en egen forsknings- och utvecklingsavdelning
            som också hanterar utvecklingsfrågor för elnäten. I Norge tillämpas
            sedan ett par år ett system där elnätsföretagen kan tilldelas
            utvecklingspengar som ett tillägg till regleringen efter att ha
            ansökt och blivit granskade av myndigheten. Detta ger elnätsföretagen
            möjlighet att våga testa ny teknik och affärstänk som i slutändan
            har chans att öka kundnyttan men även öka kostnadseffektiviteten
            internt i bolaget. En investering i utvecklingsprojekt ger chans
            till en utveckling utöver den dagliga verksamheten och linjearbetet
            som annars inte skulle gjorts, av både tids- och finansieringsskäl.
            Den transformation av energisystemet som sker globalt påverkar
            i hög grad elnäten, och det finns därför ett stort behov hos elnätsföretagen
            att tänka i nya banor och våga testa ny teknik och it. Centerpartiet
            föreslår därför att de svenska elnätsföretagen på liknande sätt
            som i Norge bör kunna ansöka om utvecklings- och demonstrationspengar
            i arbetet med att utforma en ny, för konsumenterna mer kostnadseffektiv
            nätreglering.
          </p>
          <head xml:id="i-BaCFahRMabvGsQNjPqYaXf" type="h1">
            Elmarknad
          </head>
          <head xml:id="i-NwDwj8BZLZw3R15nbNaVLF" type="h2">
            En utvecklad marknad för elsystemtjänster möjliggör för tekniska
            innovationer
          </head>
          <p xml:id="i-2mXJVTDTa5vtzzVkdW49Qg">
            Mycket tyder på att det kommer att finnas ett behov av nya systemtjänster
            när både kunder och producenter bidrar med mer flexibilitet i
            elsystemet. Ett exempel är affärsmodellen ”aggregator”, som innebär
            en aktör som köper och säljer energi och/eller effekt från småkunder
            och deltar på elmarknaden. Kunderna kan vara både producenter
            av t.ex. vindkraft eller solkraft eller kunder med flexibel last.
            Nya marknadslösningar skulle frigöra en ny kreativitet och drivkraft
            i marknaden samtidigt som det förenklar strukturen mellan de olika
            aktörerna. Här behövs ny kunskap, exempelvis kring vilka alternativa
            lösningar som finns och vilka de huvudsakliga utmaningarna och
            hinder som kan uppstå är. Det är också viktigt att studera hur
            relationen med balansansvarig ska hanteras och hur mätning och
            verifiering av laststyrning säkerställs.
          </p>
          <head xml:id="i-3oRW2mHhE5foEDVn1dUjzc" type="h1">
            Användning
          </head>
          <head xml:id="i-6SAG2qbwCKxZmjKsM6s5sB" type="h2">
            Forskning kring systemperspektivet av elektrifiering
          </head>
          <p xml:id="i-JK95yJpnL8upSCmtwDr1oy">
            För att nå Miljömålsberedningens förslag till mål för transportsektorn
            om att utsläppen från inrikes transporter ska minska med 70 procent
            till år 2030 jämfört med 2010 års nivå behövs ny teknik, nya beteenden
            och ett helhetsgrepp om hela transportsektorn. Elektrifiering
            ska ses som en viktig möjliggörare mot en fossilfri framtid. Elektrifiering
            av transporter kan även bidra till måluppfyllelse inom andra samhällsproblem,
            t.ex. trängsel, buller och en förbättrad luftkvalitet.
          </p>
          <p xml:id="i-2TzHfvgvdY67dSgh6rCtzR">
            Teknikleverantörerna är helt eniga om ett viktigt budskap på
            elektrifieringsområdet – tekniken finns. Utmaningarna ligger i
            dagsläget snarare i affärsmodellerna och systemintegrationen.
            Sverige har sedan länge en etablerad industri kring systemlösningar
            genom exempelvis ABB, och vi har därför goda förutsättningar att
            bli världsledande även här. Med hjälp av tvärvetenskapliga forskningsteam
            från bl.a. elsystem, affärsmodeller och elmarknad behöver forskningen
            inriktas mot skärningspunkten mellan tekniken och affären. Frågor
            som behöver besvaras är bl.a. hur och var nya former av tjänster
            kan skapas som gör nytta för elsystemet och som tillvaratar både
            ny och befintlig, redan installerad, teknik.
          </p>
          <head xml:id="i-TkPEZdtknLzGLRozRHz67i" type="h2">
            Elvägar
          </head>
          <p xml:id="i-3Z5Eh1dEtY8oFkfHbttZsg">
            Teknikerna för elvägar har utvecklats kraftigt de senaste åren
            och är nu så pass mogna att de kan demonstreras. År 2016 invigdes
            världens första elväg i Sverige på E16 mellan Sandviken och Kungsgården.
            En strömavtagare på lastbilens tak matar ned strömmen till lastbilens
            hybridmotor. Lastbilar som körs med denna teknik står i princip
            inte för några utsläpp av växthusgaser samtidigt som bullret som
            vanligtvis uppstår från den här typen av transporter mer eller
            mindre helt elimineras. Vid sidan av den teknik som testas i Sandviken
            pågår förberedelser för ytterligare ett försöksprojekt i Sverige.
            Vid Arlanda byggs en testanläggning där man kommer att använda
            sig av en elskena i vägbanan som driver och laddar fordonet under
            resan. Genom den här typen av tekniska innovationer kan vi utveckla
            och värna alla transportslag och samtidigt nå ett mer hållbart
            samhälle. Beräkningar som WSP har gjort visar att två tredjedelar
            av lastbilstransporterna i Sverige skulle kunna utföras på elvägar
            2030. Att elektrifiera Sveriges alla större statliga vägar med
            elskenor skulle kosta omkring 120 miljarder kronor, enligt en
            beräkning från VTI. Därför är det angeläget att regeringen ger
            Trafikverket i uppdrag att ta fram en strategi för en fortsatt
            utbyggnad av elvägar i Sverige och vem som bör stå för kostnaderna.
          </p>
          <p xml:id="i-RVZQ2LAkf3E9LKj5KNJ7N2">
            Övergripande studier av elvägar inom programmet för fordonsstrategisk
            forskning och innovation visar att utvecklingen till en omfattande
            elvägstrafik har potentialen att minska energiåtgången per fordonskilometer
            mer än hälften. När den tunga godstrafiken längs de stora transportlederna,
            som står för ca 2/3 av det vägbundna transportarbetet, elektrifieras
            kan energianvändningen minska med ca 10 TWh per år. Samtidigt
            innebär det att upp mot 5 TWh el kommer att behövas. Mer djupgående
            studier och forskning behövs dock om effektvariationer, effektiv
            distribution och säkerhet.
          </p>
          <p xml:id="i-DWW1jB4i3sCspBJN2tRJ56">
            En av de största utmaningarna med ny disruptiv teknik är hur
            affärsmodellerna ska se ut. Det är tydligt att åkerier och kunder
            tjänar på elektrifieringen eftersom driftskostnaden sänks med
            75 procent. Frågan återstår vem som ska göra investeringen och
            elektrifiera vägnätet. Det kommer sannolikt att utvecklas flera
            helt marknadsbaserade lösningar där industrier själva kommer att
            elektrifiera vissa för dem viktiga delsträckor. I de fall staten
            behöver ta ansvar för de tungt trafikerade vägarna, såsom E4,
            E6 och E20, anser Centerpartiet att privata finansiärer och kombinationer
            av affärsmodeller är ett självskrivet inslag. Här skulle den offentlig-privata
            samverkansmodellen vara en möjliggörande lösning som inte belastar
            statsbudgeten alltför mycket samtidigt som den bjuder in aktörer
            för långsiktig avkastning. Centerpartiet anser att detta är en
            lösning som behöver studeras närmare.
          </p>
          <head xml:id="i-QXf7YuV54nv3n7nbpogmrF" type="h2">
            Biobränslen från skogen
          </head>
          <p xml:id="i-N3THLzHkQBe75sCQBSFqqb">
            Även om vi ser en stark trend mot elektrifiering kommer vi att
            ha kvar förbränningsmotorer i fordonsflottan för lång tid framöver.
            Det är därför extra viktigt att fortsätta – och utöka – satsningarna
            på biobränslen som kan användas i dagens motorer. Sverige ligger
            i framkant med biobränslen i världsklass, men forskning och utveckling
            av det som EU kallar andra generationens biodrivmedel, från exempelvis
            skogsavfall har stor potential. Sverige har både kunnandet och
            råvarorna, men det behövs mer forskning och politiska insatser
            för att få fart på utvecklingen i än högre grad. Att potentialen
            i biodrivmedel från rötning av avfall och skogsråvara är stor
            och underutnyttjad råder inget tvivel om. Därför behövs forskningsinsatser
            främst kring processtekniker för att nyttja råvaran mer effektivt
            så att den blir mer konkurrenskraftig mot fossila alternativ.
            Forskningen behöver även fokusera på hur fler avfallsströmmar
            kan nyttjas och affärsmodeller utvecklas för att fördela de ekonomiska
            nyttor som uppstår. Förutom detta behövs mer forskning om hur
            uppfyllandet av olika miljömål påverkar varandra inom den cirkulära
            bioekonomin som helhet. Stora möjligheter finns att använda bioråvaror
            inte bara för att ersätta fossila bilbränslen utan även för att
            ersätta olja i kemiindustrin och för produktion av kemiska i dag
            oljebaserade produkter såsom plast. Där finns också en potentiell
            svensk exportsuccé – när den norska oljan fasas ut kan den svenska
            skogen stå för en del av framtidens drivmedel.
          </p>
          <head xml:id="i-NiBp7TwzfVpwFHt2cE6VsS" type="h2">
            Biodrivmedel och eldrift för flyg
          </head>
          <p xml:id="i-UXqqCwyNVVipC45pEqeANb">
            Flyget står för en mindre del av Sveriges utsläpp av växthusgaser
            och flygplanen blir alltmer energieffektiva. Men vi anser att
            både flyget och sjöfarten ska bära sina miljökostnader och på
            så sätt stimuleras till energieffektivisering och framställning
            av förnybara bränslen.
          </p>
          <p xml:id="i-8UqHxKeKV1gYrgFtqYWQE">
            I oktober kom flygsektorn internationellt överens om ett tak
            för flygens utsläpp. Beslutet innebär att CO2-utsläppen från flyget
            ska stabiliseras till 2020 års nivå, och att flygaktörerna får
            kompensera om de släpper ut mer. På det här sättet får alla länder
            samma förutsättningar och det drabbar inte enskilda länders konkurrenskraft
            på det sätt som olika utformade nationella flygskatter kan göra.
            En internationell CO2-skatt för flyg utesluter dock inte behovet
            av fortsatt arbete för energieffektivisering och framtagande av
            förnybara bränslen. Åtgärder för internationella lösningar kan
            inkludera utvecklandet av strategier för hållbara bränslen inom
            flyget. Centerpartiet vill därför främja forskning och utveckling
            av biodrivmedel för flygindustrin.
          </p>
          <p xml:id="i-VCb4sJwcsAyS49KQAo4D4m">
            Centerpartiet har stor tilltro till den nya tekniken och inser
            vikten av den energieffektivisering som sker genom eldrift. Teknikutvecklingen
            går särskilt snabbt på området kring just elektrifiering. Eldrivna
            flyg har länge setts som en utopi, men sanningen är att stora
            framsteg har skett på detta område. Redan 2030 räknar flygtillverkare
            med att ha delvis eldrivna passagerarplan i drift. Vi vill främja
            och påskynda en sådan utveckling och ser potentialen för svenska
            aktörer att fortsatt vara en internationell spelare att räkna
            med. Historiskt är Sverige redan en viktig tillverkare av traditionella
            flygmotorer genom svenskgrundade GKN Aerospace Sweden, baserade
            i Trollhättan. För fortsatta framsteg behövs forskning, och utvecklingen
            fokuseras mot effektivare flygmotorer. Viktigt i närtid är utveckling
            av effektivare flygmotorer för biobränslen och på längre sikt
            forskning och framtagning av eldrivna flygmotorer där hybridmotorer
            är en milstolpe. Även inom detta områden behövs materialforskning
            för att hitta lätta och hållfasta material, som klarar av att
            utvinnas på ett hållbart och resurseffektivt sätt. För eldrift
            är naturligtvis batterierna en nyckel. Batterierna behöver vara
            lätta, säkra och med hög energitäthet, samtidigt som råvarorna
            är hållbart utvunna och är möjliga att återvinna. Sverige är bl.a.
            genom Uppsala universitet framgångsrika inom forskningen kring
            batterikemier, vilket bidrar till potentialen att bidra till mer
            tillämpad och sektorsspecifik forskning.
          </p>
          <head xml:id="i-AhzTU6FtGUweNM5rYcTgHc" type="h2">
            Energilagring
          </head>
          <p xml:id="i-K4vngjt5ZWQNsyxQMqHY5f">
            Behovet av att kunna lagra energi ökar allteftersom större andel
            variabla produktionskällor ansluts till elsystemet. Energilager
            i form av exempelvis batterier kan utjämna variationen mellan
            mycket eller lite sol och vind. Lager kan också bidra till att
            balansera de korta oförutsägbara spänningsvariationer som kan
            uppstå, exempelvis när en solcell skuggas eller vindhastigheten
            snabbt förändras vid ett vindkraftverk. Detta behov pekar på att
            energilagring kommer att bli en mycket viktig pusselbit i ett
            framtida elsystem. Tekniska analyser och trendspaningar pekar
            ofta på just litiumjonbatterier som den energilagringsteknik som
            kommer att bli en viktig möjliggörare. Priserna på batterier har
            sjunkit mer än de flesta prognoser förutspått. Anledningarna är
            den snabba industriella lärkurvan samt en enormt ökad efterfrågan
            tack vare fler elbilar. De senaste fem åren har priserna sjunkit
            med 80 procent, och de spås fortsatt minska med ca 8 procent per
            år till målvärdet på ca 1 300 kronor/kWh. I Sverige finns fortfarande,
            trots bred kompetens och erkända forskningsgrupper, få demonstrationsprojekt
            eller förstudier kring energilager. Det finns behov av forskning
            och testning av distribuerade energilager och vad användning på
            fastighetsnivå har för teknisk påverkan på batteriet, samt på
            vilka sätt och med hjälp av vilka affärsmodeller som fler intäktsströmmar
            kan genereras.
          </p>
          <head xml:id="i-Sxq8bqp8B69TBVtxxXFHxb" type="h1">
            Kompetens och jämställdhet
          </head>
          <head xml:id="i-QkLbUD66VmbVt9dujzRueD" type="h2">
            Brist på ingenjörer och arbetskraft
          </head>
          <p xml:id="i-YSZfKrSJMFA9vudZkAsv2J">
            Enligt SCB:s långsiktiga prognoser kommer det redan år 2030 att
            saknas 100 000 teknikutbildade i Sverige, framför allt ingenjörer,
            men det kommer även att saknas nära 50 000 yrkesutbildade. På
            europeisk nivå räknar man med att det saknas en halv miljon ingenjörer
            redan år 2020. Ett väl fungerande utbildningssystem är avgörande
            för att Sveriges energiföretag ska kunna behålla sin konkurrenskraft.
            En studie av branschorganisationen Energiföretagen visar att utbildningsutbudet
            inte motsvarar efterfrågan och att gapet återfinns på alla kompetensnivåer,
            men är störst avseende högskoleingenjörer och yrkeshögskoletekniker.
            Ovanpå detta underskott läggs stora pensionsavgångar de kommande
            åren.
          </p>
          <p xml:id="i-P29THUpm2tvUizw7Nndo79">
            Kompetens och rekrytering är en av de största framtidsutmaningarna
            inte bara för energibranschen, utan för hela industrisektorn.
            Företag i hela Europa kommer att ha svårt att genomföra de planerade
            rekryteringarna, och konkurrensen om den befintliga arbetskraften
            kommer att bli stor, något som riskerar att pressa upp lönerna.
          </p>
          <head xml:id="i-VALd4z85CAAmKZECtHtnhb" type="h2">
            Arbetskraftsinvandring
          </head>
          <p xml:id="i-ZyfT3MLkUK4wmPmTxYA69">
            Arbetskraftsinvandringen är en stor tillgång för Sveriges kompetensförsörjning,
            för samhällets ekonomi och för företagens konkurrenskraft. Dessutom
            innebär arbetskraftsinvandringen en säker väg hit för personer
            som har möjlighet att bidra med kompetens, kunskap och viktigt
            arbete. Det är ingen förlust för Sverige att underlätta för människor
            som kan försörja sig att stanna. Vi har mycket att vinna på välfungerande
            migration. Därför är arbetskraftsmigrationen av stor vikt, inte
            minst för att upprätthålla kompetensen inom sektorer i energibranschen
            som studenter i högre grad idag väljer bort, så som kärnteknik.
          </p>
          <p xml:id="i-MbEwwRmc2ZpHdBP8eo59Xu">
            I dag är grundregeln att en person som saknar uppehållstillstånd
            inte får arbeta, men en asylsökande kan beviljas undantag, så
            kallat AT-UND. Centerpartiet vill vända på detta och låta alla
            asylsökande arbeta. Istället för att arbetsförbud ska vara regel
            vill vi tillåta alla att arbeta som utgångspunkt. Det ska fortsatt
            vara möjligt att besluta om arbetsförbud, och även sänkt dagersättning,
            för de personer som vägrar bidra till att fastställa identiteten
            eller som bryter mot regler på olika vis. Det enda den asylsökande
            ska behöva för att få jobba är ett bevis på att man registrerats
            som asylsökande hos Migrationsverket.
          </p>
          <p xml:id="i-K98UKCqeqTyZ5CgnffqLDR">
            Även att erbjuda och ta praktikplatser måste underlättas kraftigt.
            I dag måste alla praktikplatser för asylsökande godkännas av Migrationsverket
            efter en omfattande ansökningsprocess där nära nog varje detalj
            måste redogöras. Det måste underlättas så att fler redan under
            asyltiden kan få en fot in i svensk energisektor och prova på
            den svenska arbetsmarknaden.
          </p>
          <head xml:id="i-2R4tbQSXhnCUp6WDTxi9LR" type="h2">
            Rörlighet för studenter
          </head>
          <p xml:id="i-GDwFz4aguVMRQw6gbY5zSx">
            Studenter som kommer till Sverige är en resurs för vårt land.
            Men trots att många utländska studenter studerar i Sverige är
            det få som stannar. När så många väljer bort Sverige efter avslutat
            utbildning går vi miste om några av världens skarpaste hjärnor.
            För att fler internationella studenter ska kunna etablera sig
            på den svenska arbetsmarknaden och bidra till den forskning och
            utveckling i energisektorn vi skriver om vill vi göra det lättare
            för dem att stanna i Sverige längre efter avslutad utbildning.
          </p>
          <p xml:id="i-WxEJHjzgUUAMSQL4Kef7sd">
            Centerpartiet vill underlätta ansökningsförfarandet för utomeuropeiska
            studenter och doktorander att studera i Sverige. Det är viktigt
            att attrahera utländska studenter och doktorander. Den högre utbildningen
            är en snabbväxande global marknad som skapar nya kontakter, nätverk
            och tillför värdländerna värdefullt humankapital. Det stärker
            inte bara Sverige utan skapar en bättre utbildad och bättre utvecklad
            värld. I flera fall har Migrationsverket fått kritik från högskolor
            och universitet för bristfällig hantering av studenters uppehållstillstånd,
            otydlighet i processer och en icke-transparent tolkning av regelverk.
            De regler som finns för studenters och doktoranders uppehållstillstånd,
            med bl.a. tryggad försörjning och studieresultat måste tydliggöras
            med utgångspunkt i deras möjlighet att studera och stanna i Sverige.
          </p>
          <head xml:id="i-FcUPUiExKs2h2mqbMvRqav" type="h2">
            Jämställdhet
          </head>
          <p xml:id="i-43iSNBbtZDn2DYXLxHjD4D">
            För att möta de samhälleliga utmaningarna och främja forskning
            och innovation i världsklass måste jämställdhet inkluderas i högre
            utbildning och forskning. Lärosätena är också enligt högskolelagen
            skyldiga att främja jämställdhet mellan kvinnor och män i hela
            sin verksamhet. Jämställdhet ska vara en tydlig del i alla delar
            av lärosätenas verksamhet. Från rekrytering och tillsättning av
            styrelser och ledningar till fördelning av forskningsresurser.
          </p>
          <p xml:id="i-TU6D8DYNyBLvRGvQENPWQV">
            Utvecklingen av fler kvinnliga professorer går för långsamt.
            Alliansregeringen satte 2012 upp rekryteringsmål för professorer
            för perioden 2012–2015. Resultatet visade att en dryg majoritet,
            55 procent, av lärosätena uppnådde målen. Utvecklingen går åt
            rätt håll men för långsamt. Trots att fler kvinnor söker sig till
            högre utbildning och nära hälften av lektorerna är kvinnor är
            fortfarande 74 procent av professorerna män. Tydliga kvantitativa
            mål bör därför sättas för en mer jämställd rekrytering. Vi anser
            även att jämställdhet ska vara ett starkt fokus vid tillsättning
            av styrelser och ledningar. En viktig del är att göra både utlysningar
            av tjänster och medel mer transparenta.
          </p>
          <p xml:id="i-S8noiT9goUCh7o3WVYqesh">
            Vidare är det viktigt att forskningsanslag i större utsträckning
            än i dag kommer kvinnliga forskare till del samt att en plan tas
            fram för hur medlen som går till kvinno- respektive mansdominerade
            fält kan jämnas ut. För att genusperspektiv ska få ett starkare
            genomslag i forskning, utbildning och forskningsfinansiering anser
            Centerpartiet att jämställdhetsintegrering på högskolor och universitet
            ska vara självklart.
          </p>
          <p xml:id="i-8ebS7skrXQqRHKdzUSUkXg">
            För att skapa en energibransch som är jämställd behövs riktade
            insatser och mål att följa upp. I Energimyndighetens rapport Energiindikatorer
            2015 visades tydligt att de energisektorer där kvinnor har högre
            representation är inom förnybart. Av det kan slutsatsen dras att
            främjande av jämställdhet och därmed högre representation av kvinnor
            i energibranschen även i förlängningen kan leda till ett hållbart
            energisystem. Vi välkomnar därför regeringens förslag och skrivningar
            bl.a. om att kvinnors företagande, entreprenörskap och innovation
            ska uppmärksammas och att Energimyndighetens främjande medel ska
            fördelas på ett jämställt sätt.
          </p>
          <p xml:id="i-TuQ7Jg9hXnDBk7hj3qdfTX">
            En studie av Energikontor Norr visar att det är svårare att nå
            företagare som är kvinnor när energieffektiviseringsprogram sätts
            upp. Studien menar att kvinnor generellt har bilden av att energifrågor
            är komplicerade, men att exempelvis tydlig visualisering som ett
            verktyg har gett resultatet att fler kvinnor engagerar sig. En
            annan strukturell utmaning som hittades var att kvinnor i större
            utsträckning hyr sina lokaler än äger, och därför inte själva
            är ansvariga för energieffektiviseringen. Centerpartiet värnar
            om en effektiv användning av den värdefulla energi som producerats,
            och vår ingång är att alla, oavsett kön, ska ha lika möjligheter
            att delta i forskning om energieffektivisering. Därför bör bl.a.
            utformning och sättet som resultat visualiseras tas fram ur ett
            jämställdhetsperspektiv, något som bör finnas med i utredningsdirektiven.
          </p>
          <p xml:id="i-YTFviRqhfPb1mFqHTWqVYp">
            Vid extrema situationer då Sverige når nationell elbrist är processen
            så att Svenska kraftnät beslutar om bortkoppling av elanvändning
            och meddelar detta till berörda region- och lokalnätsföretag som
            verkställer detta enligt en prioriteringsordning som länsstyrelserna
            har beslutat. För att utforma en jämställd och därmed säkrare
            situation vid elbrist krävs också att både kvinnor och män deltar
            i samtal och beslut som berör prioriteringar. Centerpartiet föreslår
            därför att forskning om hur jämställdhetsaspekten ska finnas med
            när beslut och prioriteringar om elbrist formuleras, så att fler
            grupper kan föra talan och inte riskerar att nedprioriteras av
            fel anledningar.
          </p>
        </div>
        <div xml:id="i-Aj1XYNHXptD7KUqu1E8NNe" type="signatureBlock">
          <list xml:id="i-2EpDQHiWQwBKSJHerWNdcw">
            <item xml:id="i-Qxy2ojjVtCo6anWahEAgML" type="signature">
              Rickard Nordin (C)
            </item>
            <item xml:id="i-9M4rhMSirdJ5M6K7WY5WLL" type="signature">
              Anders Åkesson (C)
            </item>
            <item xml:id="i-J5mCFEepcTzHjCcTpons29" type="signature">
              Fredrik Christensson (C)
            </item>
            <item xml:id="i-P2znBGwnutzJJipk3VfRa5" type="signature">
              Helena Lindahl (C)
            </item>
            <item xml:id="i-PbRARETQhy8SggqbFojBrU" type="signature">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
