<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1894/mot_1894__ak__114/mot_1894__ak__114-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 114. 1
          </p>
          <p>
            N:o 114.
          </p>
          <p>
            Af herr O. BR. Themptander, om anstånd med uppförande af de beslutade
            byggnaderna för Riksdag och riksbank å Helgeandsholmen.
          </p>
          <p>
            Det af 1888 års Riksdag fattade beslut, som afsåg kongl. hofstallets
            för- flyttning från Helgeandsholmen till Artilleriplanen, har
            numera gått i verk- ställighet och, sedan de å nämnda holme hittills
            befintliga byggnader blifvit till större delen rifna, förestår
            nu utförandet af de två byggnader för Riks- dagen och riksbanken,
            hvilka af samma Riksdag beslötos. Allvarliga betänk- ligheter
            hafva alltid framstälts från åtskilliga håll mot dessa båda byggnaders
            1891 års riksdag, väckta af friherre af Ugglas och herr Walldén,
            samt i den af herr Fränckel vid samma riksdag afgifna reservation
            mot samman- satta stats- och bankoutskottets utlåtande n:r 3 öfver
            berörda motioner, och jag tillåter mig att hänvisa till och åberopa
            hvad i dessa aktstycken finnes anfördt om olämpligheten af två
            byggnaders uppförande på holmen enligt 1888 års beslut. Befogenheten
            af deras anmärkningar framträder dock nu på ett mera i ögonen
            fallande sätt, sedan större delen af de gamla byggna- derna på
            holmen blifvit afröjd, och den allmänhet, som ej är van att med
            säkerhet bedöma dylika förhållanden efter ritningar och planer,
            med egna ögon kan iakttaga, huru belamrad med byggnader den i
            det hela ganska lilla holmen måste blifva, huru långt åt öster
            riksdagshuset måste framskjutas och derigenom med sina dimensioner
            verka menligt på kongl. slottet eller, hvad än mera blir förhållandet,
            nedtryckas af detta, huru en stor del af bankhuset måste byggas
            å utfyllningar i strömmen och huru den tillämnade, icke mindre
            än 60 fot breda gatan mellan de båda byggnaderna kommer att utmynna
            liksom i en gränd, då den skall fortsättas af Drottninggatan,
            som icke ens Bih. till Riksd. Prot. 1894. 1 Saml. 2 Afd. 2 Band.
            25 Häft. (N:is 114, 115)
          </p>
          <pb facs="riksdagen-motions-pdf/data/1894/mot_1894__ak__114/mot_1894__ak__114-002.pdf"/>
          <p>
            2 Motioner i Andra Kammaren, N:o 114.
          </p>
          <p>
            uppnår två tredjedelar af nyss angifna bredd. Det må icke heller
            väcka förundran, om 1888 års riksdagsbeslut i detta ämne visar
            sig vid utförandet blifva mindre gynsamt, ty sällan torde väl
            ett beslut i en så vigtig fråga hafva fattats med så liten föregående
            utredning som då. Den motionär, hvilken har förtjensten att hafva
            föranledt Riksdagen att definitivt gripa sig an med Helgeandsholmens
            befriande från derå förut befintliga byggnader för att kunna användas
            för annat ändamål, föreslog icke i sin motion uppförande af två
            byggnader å holmen. Lika litet var sådant föreslaget i den kongl.
            proposition, som framlades vid 1887 års riksdag, ty i strid mot
            hvad som derom i tryck förekommit, ber jag få erinra, att nämnda
            proposition afsåg endast en byggnad å holmen, hvilken skulle inrymma
            lokaler för både Riksdag och riksbank. På den kongl. propositionen
            stödde motionären ock sitt förslag om en byggnad, men 1888 års
            Riksdag beslöt enligt ett i sista stunden framkastadt förslag
            att uppföra två byggnader å holmen. Villigt medgifver jag, att
            stora olägen- heter kunna hafva blifvit förbundna med Riksdagens
            och riksbankens inrym- mande i samma byggnad, och särskildt att
            denna i följd deraf behöft blifva för stor eller också kommit
            att blifva otillräcklig. Men då Riksdagen för att förekomma sådant
            beslöt bygga två hus på holmen i stället för ett, inne- fattade
            detta ett alldeles nytt uppslag, och dess bringande till verkställighet
            befarar jag skola komma att bedömas temligen strängt af framtiden.
            Grund- skilnaden mellan två och ett hus på holmen ligger ju deri,
            att, när såsom nu är meningen, två hus byggas, det större huset
            måste skjuta fram alldeles för långt åt öster, under det att ett
            hus, om äfven stort, kan förläggas längre åt vester och derigenom
            blifva mera oberoende af slottsbyggnaden. Är fråga endast om en
            byggnad, behöfver man naturligtvis ej heller göra på långt när
            så stora utfyllningar i strömmen, i synnerhet om man lyckas frigöra
            sig från den tankegången, att Drottninggatan oundgängligen måste
            förlängas i rak linie öfver holmen, och i stället låter dess fortsättning
            gå bågformigt kring den å holmen uppförda byggnaden. Jag vill
            ock antyda, utan att närmare ingå på ämnet, huru önskvärdt det
            vore att kunna lösa denna fråga utan de mera vidtutseende rättsliga
            förvecklingar, som kunna uppstå genom större utfyllningar i vattnet.
            Den ofvan antydda olägenheten af riksdagshusets framdragande för
            långt åt öster har emellertid, det medgifver jag, nu mera gjort
            sig gällande i vida högre mån än Riksdagen år 1888 kunde antaga,
            och detta beroende på de så betydligt stegrade anspråk på utrymme
            inom så väl riksdagshuset som bankhuset, hvilka efter den tiden
            framträdt och måst tillgodoses. Det är helt andra och större bygnader,
            som nu äro afsedda att utföras, än man år 1888 beräknade, och
            i detta vigtiga förändrade förhållande ligger i min tanke en fullgiltig
            anledning för Riksdagen att låta den år 1888 beslutade planen
          </p>
          <pb facs="riksdagen-motions-pdf/data/1894/mot_1894__ak__114/mot_1894__ak__114-003.pdf"/>
          <p>
            Motioner i Andra Kammaren, N:o 114. 3
          </p>
          <p>
            underkastas en revision. Det är emellertid icke blott behofvet
            af ökadt utrymme inom hus, utan äfven den på senare tid i den
            ursprungliga planen tillkomna förändring, enligt hvilken gatan
            mellan de båda byggnaderna skall betydligt tillökas på bredden,
            som medverkat till att hela byggnadskomplexen kommer att få längre
            utsträckning i öster och vester, än Riksdagen år 1888 kunde antaga.
            Huru betänkligt detta förhållande är hafva nog de, som sysslat
            med den nu föreliggande planen, fullkomligt väl insett och derför
            så långt de med sina förutsättningar förmått sökt hushålla med
            utrymmet inom byggnaderna, men just derför torde det icke heller
            sakna sitt intresse att, innan det blir för sent, jemväl undersöka,
            huru vida icke man i vissa afseenden gått för långt i fråga om
            hushållning med utrymme och med an- ordnande af mindre tillfredsställande
            lokaler i entresolvåningar och dylikt blott af den hänsyn, man
            måst taga till att icke göra byggnaderna för stora. Bättre är
            väl dock att bygga blott ett hus å holmen, som för sitt ändamål
            erbjuder tillräckligt utrymme för en längre framtid, än att bygga
            två hus, med hvilka man i följd af bristande utrymme eller mindre
            väl anordnade lokaler snart måste känna sig mindre väl till freds.
            Äfven ur sist angifna synpunkt kan nog den plan, man nu står i
            begrepp att utföra, tarfva en revision. Riksdagen kan vara uttröttad
            vid de många olika försök, som i mer än tjugu år gjorts att lösa
            dessa byggnadsfrågor, Riksdagen erfar dagligen under sin sammanvaro
            det trängande behofvet af rymligare och mera tids- enliga lokaler
            för Riksdagen och dess delegationer, och intresset att för riks-
            banken anskaffa en ändamålsenlig byggnad är med rätta stort, men
            då man nu efter hvad under de senaste åren skett måste anses stå
            lösningen af dessa frågor temligen nära, bör det dock, efter mitt
            förmenande, vara en angelägen omsorg för Riksdagen att icke förhasta
            sig med att utföra för sekler afsedda byggnadsföretag, innan planerna
            derför underkastats den sorgfälligaste gransk- ning. De, hvilka
            hittills haft i uppdrag att besörja verkställighet af 1888 års
            riksdagsbeslut, hafva nedlagt det mest förtjenstfulla arbete i
            detta sitt värf, men deras uppgift har varit att verkställa, ej
            att kritisera Riksdagens beslut. En sådan kritik, verkstäld af
            sakkunnige, hvartill jag räknar så väl ' i byggnadsvärf kunnige
            som äfven sådana, hvilka förstå att bedöma behofvet af utrymme
            och inredningen i byggnaderna, skulle i min tanke vara egnad att
            betrygga Riksdagen för att icke i detta vigtiga fall låta planer
            komma till utförande, öfver hvilka man sedermera skulle endast
            hafva att klaga, utan möjlighet till ändring eller rättelse. Om
            en sådan kritik eller revision, utöfvad med sakkunskap och oveld,
            icke ger anledning att i hufvudsak ändra den nu föreliggande planen,
            är ökad trygghet för lämpligheten af densamma vunnen, och olägenheten
            endast ungetär ett års uppskof. Skulle en närmare
          </p>
          <pb facs="riksdagen-motions-pdf/data/1894/mot_1894__ak__114/mot_1894__ak__114-004.pdf"/>
          <p>
            4 Motioner i Andra Kammaren, N:o 114.
          </p>
          <p>
            granskning af planen åter leda till en allmännare insigt om behofvet
            af dess förändring i någon väsentlig mån, så att man t. ex. funne
            endast en af de nu ifrågasatta byggnaderna kunna lämpligen förläggas
            å holmen, blefve det ju en ovärderlig fördel att i tid hafva upptäckt
            ett sådant förhållande. | Af dessa skäl tillåter jag mig föreslå,
          </p>
          <p>
            att Riksdagen må besluta, att med utförande af de beslutade byggnaderna
            för Riksdag och riksbank å Helge- andsholmen skall anstå, samt
            att låta de uppgjorda: pla- nerna till holmens bebyggande och
            byggnadernas inredning underkastas en ytterligare sorgfällig granskning
            på sätt jag ofvan antydt, med bemyndigande för dem, åt hvilka
            granskningen anförtros, att i hvarje afseende framställa de förslag,
            hvilka de anse bäst vara egnade att främja dessa byggnadsfrågors
            lösning.
          </p>
          <p>
            Stockholm den 28 januari 1894.
          </p>
          <p>
            OR. Themptander.
          </p>
        </div>
      </div>
    </body>
  </text>
</TEI>
