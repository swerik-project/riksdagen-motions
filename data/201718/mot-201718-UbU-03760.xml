<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03760">
  <teiHeader>
    <fileDesc>
      <titleStmt>
        <title>Högre utbildning till jobb</title>
        <author corresp="i-DyMWrZMvLW1B7NfePkXTu4">av Fredrik Christensson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3760 av Fredrik Christensson m.fl. (C)</title>
          <idno type="rdwebb">H5023760</idno>
          <rs type="number">3760</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023760/text</ref>
          <ref type="dokument_url_html">http://data.riksdagen.se/dokument/H5023760</ref>
          <ref type="dokumentstatus_url_xml">http://data.riksdagen.se/dokumentstatus/H5023760</ref>
          <ref type="docx">http://data.riksdagen.se/fil/F67134C0-79F3-4167-8553-BFC8615B934E</ref>
          <ref type="pdf">http://data.riksdagen.se/fil/325DE1E4-A660-420D-AD0A-E28E9E063BC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9pmRpB8mU8w56jxoh27r6C" type="signed"/>
        <correspContext corresp="i-9pmRpB8mU8w56jxoh27r6C">
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-GxZSg7BA5BHpdBsJgM4GnH" type="submitted">
          <date when="2017-10-05"/>
          <time when="16:02:34"/>
        </correspAction>
        <correspAction xml:id="i-8Yzf99Y2GLutmL2ARkxBwR" type="reviewed">
          <date when="2017-10-05"/>
          <time when="18:47:25"/>
        </correspAction>
        <correspAction xml:id="i-BQnrj5dHJgZ2B9SLFPiFTy" type="referred">
          <date when="2017-10-13"/>
        </correspAction>
        <correspAction xml:id="i-XKr8LadUpCPutcJf1A7KHp" type="assigned">
          <date when="2018-11-12"/>
          <time when="12:30:51"/>
        </correspAction>
        <correspContext corresp="i-XKr8LadUpCPutcJf1A7KHp">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-PmXvDPV3qxmyksYAKhYdkW" type="behandlas_i"/>
        <correspContext corresp="i-PmXvDPV3qxmyksYAKhYdkW">
          <ref type="uppgift">2017/18:UbU2</ref>
          <ref type="ref_dok_id">H501UbU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU2</ref>
          <ref type="ref_dok_titel">Utgiftsområde 15 Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DNAjKuKTqQBHTFyVRjWCZX" type="behandlas_i"/>
        <correspContext corresp="i-DNAjKuKTqQBHTFyVRjWCZX">
          <ref type="uppgift">2017/18:UbU15</ref>
          <ref type="ref_dok_id">H501UbU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BJ4JcQrSoqwwgoia47D1vK" type="behandlas_i"/>
        <correspContext corresp="i-BJ4JcQrSoqwwgoia47D1vK">
          <ref type="uppgift">2017/18:SfU17</ref>
          <ref type="ref_dok_id">H501SfU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2yN9uj6rUMhrfTWiT2qsEi" type="behandlas_i"/>
        <correspContext corresp="i-2yN9uj6rUMhrfTWiT2qsEi">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sxq7z7BVUkykmf6qjmNpS6" type="behandlas_i"/>
        <correspContext corresp="i-Sxq7z7BVUkykmf6qjmNpS6">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ZoghGm5WzmWhcJiQzGZJd" type="behandlas_i"/>
        <correspContext corresp="i-2ZoghGm5WzmWhcJiQzGZJd">
          <ref type="uppgift">2017/18:UbU11</ref>
          <ref type="ref_dok_id">H501UbU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU11</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K53dWJC4AVJ4qNsARCi3Pa" type="behandlas_i"/>
        <correspContext corresp="i-K53dWJC4AVJ4qNsARCi3Pa">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3760 av Fredrik Christensson m.fl.
          (C) Högre utbildning till jobb
        </div>
      </div>
      <div type="motBody">
        <div type="motSummary">
          <head xml:id="i-9XyncigR9rKSEcAAMANoLE">
            Sammanfattning
          </head>
          <p xml:id="i-HT2JDr8bW4aAXJ3JX7gZZy">
            Utbildning berikar både samhälle och individer. Tillgång till
            högre utbildning av god kvalitet i hela landet ökar människors
            möjligheter till jobb och trygghet, samtidigt som det gynnar näringslivet
            och vår gemensamma välfärd. I dag går allt fler vidare till högre
            studier. Centerpartiet välkomnar att fler har tillgång till högre
            utbildning men det får inte ske på bekostnad av kvalité. Om vi
            även fortsättningsvis ska vara ett land som bygger vår välfärd
            på kunskap där vi kan konkurrera internationellt och locka till
            oss internationella forskare måste det finnas en spets. Grogrunden
            är grundskolan men kvalitén måste stärkas på utbildningarna genom
            bland annat mer lärarledd undervisning och stöd för elever som
            är i behov av det, en bättre koppling till arbetsmarknaden samt
            mer autonoma lärosäten i nära samverkan med näringslivet. Forskningen
            är i sin natur global och gränsöverskridande och Sveriges politik
            på området ska gynna detsamma. Centerpartiets politik för högre
            utbildning, forskning och innovationer har målsätt­ningen att
            idag och i framtiden skapa nytta, utveckling och välstånd i Sverige
            och för hela världen.
          </p>
        </div>
        <div type="motProposal" subtype="förslag">
          <head xml:id="i-XooVcJQafQ6Byn2DtmRVyG">
            Förslag till riksdagsbeslut
          </head>
          <list style="ol">
            <item xml:id="i-ZDJizJw7t9wwdvdvFS6Ej">
              Riksdagen ställer sig bakom det som anförs i motionen om att
              se över möjligheterna att stärka undervisningens kvalitet och
              tillkännager detta för regeringen.
            </item>
            <item xml:id="i-WjcmRTxE5TL9c4oLtgVBsi">
              Riksdagen ställer sig bakom det som anförs i motionen om att
              verka för tryggare anställningsformer för forskare och om att
              tydliga karriärvägar för unga forskare utarbetas, och detta tillkännager
              riksdagen för regeringen.
            </item>
            <item xml:id="i-UHF1MpRXdc7CUhZsxGysaQ">
              Riksdagen ställer sig bakom det som anförs i motionen om att
              verka för att det blir mer förtjänstfullt för forskare att gå
              mellan akademin och näringslivet och tillkännager detta för regeringen.
            </item>
            <item xml:id="i-Jq3YJBcoEU5FNsczngJfdH">
              Riksdagen ställer sig bakom det som anförs i motionen om att
              verka för att öka möjligheten för utländska lärosäten att etablera
              sig i Sverige och tillkännager detta för regeringen.
            </item>
            <item xml:id="i-7QZpDdJwShtQQp347beytB">
              Riksdagen ställer sig bakom det som anförs i motionen om att
              se över möjligheterna att det sker en satsning på nätbaserade
              lärosäten samt att utveckla alternativ likt MOOC och kommunala
              lärcentrum och tillkännager detta för regeringen.
            </item>
            <item xml:id="i-6rU3LE4YfW4L7h12J23Z5Q">
              Riksdagen ställer sig bakom det som anförs i motionen om att
              lärosätenas autonomi bör stärkas och tillkännager detta för regeringen.
            </item>
            <item xml:id="i-Vi3gRvLbMr8EgMMeYCFnrt">
              Riksdagen ställer sig bakom det som anförs i motionen om att
              se över möjligheterna att de lärosäten som vill ska ha möjlighet
              att ombilda sig till stiftelser, och detta tillkännager riksdagen
              för regeringen.
            </item>
            <item xml:id="i-VySYJxhWkfbFL6yqxod8EG">
              Riksdagen ställer sig bakom det som anförs i motionen om att
              se över möjligheterna att göra donationer till lärosäten från
              näringsliv och privatpersoner avdragsgilla och tillkännager detta
              för regeringen.
            </item>
            <item xml:id="i-V62JR8w2s2jroyRfKVeBV1">
              Riksdagen ställer sig bakom det som anförs i motionen om att
              verka för att det ska finnas en mångfald och flexibilitet kring
              examinationsformer inom den högre utbildningen och tillkännager
              detta för regeringen.
            </item>
            <item xml:id="i-3hcUAfSZfAahqCE51vLaZ7">
              Riksdagen ställer sig bakom det som anförs i motionen om att
              lärosätena själva bör få bestämma hur icke-akademiska meriter
              ska jämföras med akademiska meriter vid exempelvis anställningar
              på högskolor och universitet och tillkännager detta för regeringen.
            </item>
            <item xml:id="i-8WJVpwAA3UKDWVF8SrH1fD">
              Riksdagen ställer sig bakom det som anförs i motionen om att
              se över möjligheterna att införa ett transparent utvärderingssystem
              där utbildningens kvalitet, koppling till arbetsmarknaden och
              tidigare studenters åsikter tydliggörs för att blivande studenter
              ska kunna göra välinformerade studieval, och detta tillkännager
              riksdagen för regeringen.
            </item>
            <item xml:id="i-9PQRhaaUJpU1ZUsV5dGmig">
              Riksdagen ställer sig bakom det som anförs i motionen om att
              utreda möjligheterna till ett mer flexibelt studiemedelssystem
              vilket även ger bättre möjlighet att studera vidare högre upp
              i åldrarna, och detta tillkännager riksdagen för regeringen.
            </item>
            <item xml:id="i-63B8Sz59b7gLbSP9bcJQhg">
              Riksdagen ställer sig bakom det som anförs i motionen om att
              verka för att koppla den högre utbildningen till arbetsmarknaden
              genom entreprenöriellt lärande, utökad praktik och ett utvecklat
              studentmedarbetarsystem och tillkännager detta för regeringen.
            </item>
            <item xml:id="i-LZjNN18YYdr81SHQfJmpMk">
              Riksdagen ställer sig bakom det som anförs i motionen om att
              se över möjligheterna att göra det mer gynnsamt att arbeta under
              sin studietid och tillkännager detta för regeringen.
            </item>
            <item xml:id="i-6uLeiG3kiWKoEDSJUcuo9p">
              Riksdagen ställer sig bakom det som anförs i motionen om att
              minska antalet behörigheter vid ansökningar till högre utbildning
              och hindra det enskilda lärosätets möjlighet att sätta egna behörighetskrav
              med syfte att skapa en för eleven/studenten, mer transparent och
              rättssäker ansökningsprocess med fler vägar in till utbildning
              och tillkännager detta för regeringen.
            </item>
            <item xml:id="i-UwBE4cpQXEKdiXowBZQKWb">
              Riksdagen ställer sig bakom det som anförs i motionen om att
              verka för att införa ett resursfördelningssystem till den högre
              utbildningen där kvalitet, arbetslivsanknytning och regional samverkan
              premieras, och detta tillkännager riksdagen för regeringen.
            </item>
            <item xml:id="i-QCpdu1cX25SUXbB5cNRttP">
              Riksdagen ställer sig bakom det som anförs i motionen om att
              undanröja de problem och hinder som begränsar internationella
              studenters och forskares möjligheter att studera och forska i
              Sverige och tillkännager detta för regeringen.
            </item>
            <item xml:id="i-Lvug42SuPCfp8RHMArF7Po">
              Riksdagen ställer sig bakom det som anförs i motionen om att
              det ska bli enklare att tillgodoräkna sig utlandsstudier och tillkännager
              detta för regeringen.
            </item>
            <item xml:id="i-8RbA2ZF1T4F4HvZkcJpAp">
              Riksdagen ställer sig bakom det som anförs i motionen om att
              svenska lärosäten borde uppmuntras att etablera sig utomlands
              och tillkännager detta för regeringen.
            </item>
            <item xml:id="i-5smKa4iBwp3AwbbKGdzkTb">
              Riksdagen ställer sig bakom det som anförs i motionen om att
              se över möjligheterna att införa speciella kompletteringsutbildningar
              för att ge nyanlända akademiker större möjligheter att komma in
              på arbetsmarknaden och tillkännager detta för regeringen.
            </item>
            <item xml:id="i-BMpb5rC5r88TK5hyaDJj7p">
              Riksdagen ställer sig bakom det som anförs i motionen om att
              utreda hur man kan skapa fler möjligheter till eftergymnasial
              utbildning för personer med intellektuell funktionsnedsättning
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-RDnHUb674J7XiToyVeiES1" type="h1">
            Utbildning av kvalité
          </head>
          <p xml:id="i-ZH32UTt8hsT5ZBoZbd5hc">
            Centerpartiet har tillsammans med Alliansen gjort stora satsningar
            på forskning men en grundutbildning av hög kvalité är en förutsättning.
            Det är grogrunden. Till att börja med krävs en väl fungerande
            grund- och gymnasieskola. Studenterna måste vara förberedda och
            läraryrkets status måste höjas så att det blir mer attraktivt
            att forska och undervisa. För att förbättra utbildningen och höja
            kvalitén vill Centerpartiet att det bland annat införs mer lärarledd
            undervisning. Endast hälften av studenterna har idag lärarledd
            undervisning i mer än nio timmar per vecka, enligt TCO. För ökad
            kvalité krävs även ett ökat fokus på återkoppling till studenten.
          </p>
          <head xml:id="i-6ny8DfUa6HGqnun4UWrnNH" type="h1">
            Karriär inom akademin
          </head>
          <p xml:id="i-4oywiHRx5qS2sftmBzJoQ7">
            Säkerheten kring anställningar för forskare måste också förbättras.
            Idag försvinner många färdiga doktorander från akademin eftersom
            inga anställningar finns att tillgå. Att söka externa anslag blir
            för vissa ett heltidsjobb. Akademin behöver därför ett mer transparent
            och tydligt karriärsystem vilket kan skapa trygghet och incitament
            för forskare och lärare att fortsätta sin karriär inom akademin.
            En större säkerhet kring anställningen skulle även kunna locka
            fler internationella forskare till de svenska universiteten. Det
            bör också göras större satsningar på tydliga karriärvägar för
            unga forskare.
          </p>
          <p xml:id="i-WkmoXL1BaBiq9yairoaRcp">
            Forskning och näringsliv bör i större utsträckning integreras
            och bli mer verklighets­nära. I USA har man under de senaste 40
            åren analyserat de 100 viktigaste innova­tionerna varje år, och
            endast sex procent av de viktigaste innovationerna står akademin
            för. Istället var små forskningsintensiva företag samt enskilda
            uppfinnare och företagare en allt viktigare källa till innovationer.
            Det ska därför vara lättare och mer förtjänstfullt att gå från
            forskningsvärlden till näringslivet och vice versa. Det bör även
            vara meriterande för forskare och professorer att ha varit verksamma
            i näringslivet.
          </p>
          <head xml:id="i-YTXxvMG4C9LEZE1sy73mN" type="h1">
            Mångfald
          </head>
          <p xml:id="i-BWo9zXBx9TLhw2zkWvTWhg">
            Centerpartiet tror att konkurrens ökar kvalitén och verkar för
            en mångfald av små och stora lärosäten i hela landet. Centerpartiet
            välkomnar även etableringen av interna­tionella lärosäten samt
            fler privata initiativ. Regelverket kring etablering måste förenklas
            och samordnas bättre. Exempelvis så krävs det idag stora investeringar
            av lärosätet för att ens kvalificera sig för ett tillstånd. Investeringar,
            som är svåra att göra när det inte är säkert att tillstånd kommer
            att ges.
          </p>
          <head xml:id="i-ArNFDVMCdetXSf7Pg4M8pe" type="h1">
            Ny teknik – nya möjligheter
          </head>
          <p xml:id="i-ExxuBUoG4hkiZx2AsQwMEB">
            Vi behöver bli bättre på att nyttja den nya tekniken och ta vara
            på de möjligheter den för med sig. Det globala landskapet för
            högre utbildning förändras i snabb takt med användandet av ny
            teknik och nya former för undervisning. För att Sverige ska vara
            med och konkurrera globalt och samtidigt ge fler möjlighet att
            studera vill Centerpartiet se en satsning på nätbaserade lärosäten.
            Den nya tekniken och digitaliseringen öppnar också upp för alternativ
            likt MOOC som i kombination med kommunala lärcentra gör högre
            utbildning tillgänglig för fler, oavsett geografi.
          </p>
          <head xml:id="i-CFNV1Nqquc4TWNe6WgTSbg" type="h1">
            Autonomi
          </head>
          <p xml:id="i-NEzJmEJwA12FZ2XqH6XwDF">
            Lärosätena ska bli mer autonoma och mer makt måste flyttas från
            politikerna till professionen. Det är professionen som bäst känner
            till verksamheten och vad den behöver för att utvecklas. Vi behöver
            därför mer fristående lärosäten, likt stiftelser. För att stärka
            lärosätenas ekonomi och möjliggöra satsningar på verksamheten
            bör donationer göras avdragsgilla. Det bör också i större utsträckning
            finnas en mångfald och flexibilitet kring examinationsformer och
            det ska vara upp till lärosätena själva att bestämma hur icke-akademiska
            meriter ska jämföras med akademiska meriter vid exempelvis anställningar
            på högskolor och universitet. Professionen vet bäst vilken kompetens
            de efterfrågar.
          </p>
          <head xml:id="i-W7qC6vRNbGDZQr7Z9qnQXy" type="h1">
            Jämförbarhet
          </head>
          <p xml:id="i-BneQgqPTVvMr7wNJrarNJM">
            Familjebakgrunden spelar idag stor roll i valet att plugga vidare.
            Bristande information och vägledning gör de blivande studenterna
            beroende av råd från familj och vänner. Det syns tydligt i valet
            av utbildning och lärosäte. Studenter från studieovana hem är
            även överrepresenterade i avhoppsstatistiken. Felval är en viktig
            orsak till detta. En stärkt information och vägledning är på så
            sätt viktiga pusselbitar för att bredda rekryteringen till högskolan.
          </p>
          <p xml:id="i-UQhyGr3EcQ1bu3busBJqUj">
            Sverige lägger varje år många miljarder på den högre utbildningen
            och hundra tusentals studenter investerar varje år tid och pengar
            i akademisk utbildning. Det är helt avgörande med ett bra externt
            kvalitetssystem för att dessa investeringar ska generera likvärdighet
            och så god utbildning som möjligt. Utan ett transparent utvärderingssystem
            där utbildningens kvalitet, koppling till arbetsmarknaden och
            tidigare studenters åsikter tydliggörs kan inte blivande studenter
            göra välinformerade studieval.
          </p>
          <p xml:id="i-Tn8xnsZdncAz69MjjZvYP3">
            Centerpartiet anser därför att det bör finnas ett självständigt
            informationsuppdrag, och det ska inte vara en del av kvalitetssäkringssystemet,
            som regeringen vill.
          </p>
          <head xml:id="i-XfW7DX82cjqYm3mQ8ahmy" type="h1">
            Flexiblare studiemedelssystem med möjlighet att studera vidare
            högre upp i åldrarna
          </head>
          <p xml:id="i-EPQrAZ9WYqwrPUJ6VbPz2V">
            För att kunna försörja framtidens välfärd behöver vi fler i arbete.
            Vi behöver förlänga vårt arbetsliv i båda ändar, börja tidigare
            och jobba högre upp i åldrarna. Jämfört med flertalet andra OECD-länder
            påbörjar de svenska studenterna eftergymnasiala studier senare
            och tillbringar också längre tid i studier. Vidare är utbildningars
            koppling till arbetslivet dålig och matchningen på svensk arbetsmarknad
            en av OECD:s sämsta. Frånvaron på arbetsmarknaden leder till både
            uteblivna inkomster för studenten och stora kostnader för samhället.
          </p>
          <p xml:id="i-S9YA7ryUmTfM4xKX7QqRge">
            För ökad genomströmning och fler i arbete vill Centerpartiet
            därför ha ett mer flexibelt studiemedelssystem som premierar studenter
            som avslutar sina studier före utsatt tid men också ett som är
            anpassat för de med lägre studietakt, exempelvis de som har gått
            gymnasiesärskolan eller är deltidssjukskrivna i varierad grad.
            Det ger fler möjligheten till en utbildning som leder till jobb.
          </p>
          <p xml:id="i-QkNBGPMkAYexVn5ddtAooZ">
            Idag är möjligheten att få studiestöd begränsad till att omfatta
            maximalt sex år, och redan vid 47 års ålder minskar antalet veckor
            en person kan få studielån för. Efter 56 års ålder delas inget
            studiestöd ut alls. Det begränsar människors möjlighet att ställa
            om mitt i, eller senare i karriären och att komplettera sin utbildning.
            Vill man ställa om men redan har tagit maximalt antal år av studiemedel,
            finns det dessutom en broms i systemet som gör att man inte får
            utbilda sig vidare. Det är inte meningen att personer ska överutbilda
            sig och ackumulera studieskulder som är omöjliga att återbetala,
            men det måste finnas möjlighet för fler att studera yrkesinriktade
            och kortare utbildningar med hjälp av studiestöd. Idag kan man
            enbart bli beviljad ett års extra studiemedel när man nått taket
            på 6 år, vilket inte är tillräckligt för att läsa en yrkesutbildning
            på två år eller ett masterprogram.
          </p>
          <p xml:id="i-7XYGXjMxTJM6afVrVPVzFw">
            Centerpartiet ser därför behov av att ta bort utfasningen av
            studielånet som idag börjar vid 47 års ålder, möjliggöra studiestöd
            efter 56 års ålder genom att tillåta studielån upp till 60 år
            samt utöka möjligheten till längre studielån till två år så att
            man kan läsa en tvåårig yrkesutbildning eller ett masterprogram.
          </p>
          <head xml:id="i-2Dnr1xEpKUGq3sJYroTpkY" type="h1">
            Stärkt koppling till arbetsmarknaden
          </head>
          <p xml:id="i-9Qqm1NxuSpeVf4FyMKTEid">
            För att fler ska finna ett jobb måste högskoleutbildningarnas
            konkurrenskraft stärkas och utbildningarna bli mer relevanta för
            arbetsmarknaden. Samverkan med arbets­marknad och samhälle behöver
            därför förbättras bland annat genom att koppla utbild­ningen närmare
            arbetsmarknaden, utveckla studentmedarbetarsystemet, en utökad
            praktik samt en förstärkt roll för studievägledaren. Vidare bör
            det bli mer gynnsamt att arbeta under sin studietid, arbete ska
            belönas. Centerpartiet ser det därför som naturligt att fribeloppet
            för bidragsdelen från CSN höjs och helt slopas för lånedelen.
          </p>
          <head xml:id="i-RTvbu8fbHfeHf4kSutWJ4u" type="h1">
            Transparent och rättssäker ansökningsprocess
          </head>
          <p xml:id="i-KALCxm1RHCxLpg2q5WjphL">
            Det är viktigt att lärosäten får möjlighet att profilera sig
            utifrån lokala och regionala förutsättningar. Samtidigt ska behörighetskraven
            till lärosätena vara desamma. Det ska vara enkelt för eleven att
            söka skola. Idag finns 17 olika behörighetsgrupper, varje enskild
            behörighetsgrupp kan sedan vara uppdelad i ytterligare behörighetskrav
            ställda av det enskilda lärosätet. Detta resulterar i att elever
            när de väljer till gymnasiet måste veta vad och var de vill läsa
            sin eftergymnasiala utbildning så att de läser rätt kurser. Vidare
            leder det till att lärosätena skickar notan till kommunerna när
            elever, när de bestämt sig var de vill studera, inser att de måste
            läsa in kurser på komvux. Det är resurser som skulle kunna användas
            bättre. Målet måste vara en mer transparent och rättssäker ansökningsprocess
            där det är tydligt för studenten vad som krävs.
          </p>
          <head xml:id="i-SjThvDih3grfvKBvmvcHdV" type="h1">
            Fokus på kvalitet och samverkan
          </head>
          <p xml:id="i-WKaL4LJirnLYGeQmjHPq12">
            Sveriges system för att fördela resurserna till högskolor och
            universitet främjar inte kvalitet och koppling till arbetsmarknaden,
            utan fokuserar enbart på antal studenter och hur många skolorna
            själva godkänner. Regeringen har dessutom tagit bort den del av
            anslaget som fördelades efter kvalitet som Centerpartiet och Alliansen
            tidigare infört.
          </p>
          <p xml:id="i-LotBXb3BwWZbczsYiWTALe">
            Det finns ett stort behov av en större översyn av resursfördelningssystemet,
            vilket varit mer eller mindre orört sedan det infördes i och med
            1993 års högskolereform. Vi är därför positiva till att regeringen
            nu tillsatt en utredning som ska se över resursför­delningssystemets
            utformning.
          </p>
          <p xml:id="i-Krfozs3Jk2sE3ZiX7tQZYg">
            Exempelvis behöver resursfördelningen per område ses över för
            att skapa en bättre och jämnare kvalitet på landets alla utbildningar.
            Utbildningsformer som skapar bättre förutsättningar för livslångt
            lärande bör också gynnas. Bland annat relevanta sommar­kurser
            av fördjupningskaraktär, distanskurser och kurser på halvfart
            bör uppmuntras. Centerpartiet vill ha ett resursfördelningssystem
            där kvalitet, arbetslivsanknytning och regional samverkan premieras.
          </p>
          <head xml:id="i-XxzNqqRM4kBTe8LfCnQt9m" type="h1">
            Internationalisering
          </head>
          <p xml:id="i-5n7NethvrHow7eM3FnJyKZ">
            Om svensk utbildning och forskning ska kunna hävda sig i den
            globala konkurrensen finns det ett flertal faktorer som spelar
            roll, varav det internationella utbytet är en viktig del. Det
            gäller både internationella forskare som kommer hit för att arbeta
            men även internationella studenter som väljer att läsa hela eller
            delar av sin utbildning i Sverige.
          </p>
          <p xml:id="i-3GDKKxYy3ZapFVVpdXMbqn">
            Förra året fick Jönköping University betala tillbaka studieavgiften
            för runt 100 utländska studenter för att Migrationsverket inte
            hunnit hantera deras ansökningar i tid och kunnat utfärda visum
            för studier. Högskolor vittnar också om problem med samordningen
            i visumprocessen som innebär att alla studenter inte får sina
            visum i tid.
          </p>
          <p xml:id="i-SF6PsGa6mT8fW6kth93SkS">
            Stora problem finns även för gästforskare i samband med att deras
            visum ska förlängas efter två år. Från att Migrationsverket har
            haft en handläggningstid på tre månader uppger myndigheten att
            den nu uppgår till mellan 12 och 18 månader.
          </p>
          <p xml:id="i-Wk9uTStRqutDWWEfHZj4tN">
            Ett annat problem är att masterstudenter och doktorander inte
            kan söka uppehållstill­stånd för hela studieperioden utan måste
            söka nya tillstånd för varje år. Det skapar oro hos både studenter
            och forskare samtidigt som det ger Migrationsverket onödigt arbete.
            Doktorander som studerar på utbildningsbidrag har idag inte rätt
            till barnbidrag även om de har fått permanent uppehållstillstånd,
            något som andra invånare i Sverige med permanent uppehållstillstånd
            har. De har heller inte rätt att tillgodoräkna sig doktorand­tiden
            om de senare vill ansöka om svenskt medborgarskap.
          </p>
          <p xml:id="i-R2M7HtmhHqomtYViGjWw5z">
            Internationaliseringen av den högre utbildningen och forskningen
            och den fria rörligheten för studenter är mycket viktig i dagens
            samhälle. Om vi inte kan garantera att antagna utländska studenter
            och forskare får stanna för att studera och forska i Sverige riskerar
            vi att förlora i anseende och därmed i framtida konkurrenskraft.
            Centerpartiet uppmanar därför regeringen att undanröja de problem
            och hinder som begränsar internationella studenters och forskares
            möjligheter att studera och forska i Sverige.
          </p>
          <p xml:id="i-HqBiAYxCwqbpQTbBvtxLJ7">
            Men utbyte handlar inte bara om att skapa goda förutsättningar
            för utländska studenter och forskare, utan även om att uppmuntra
            svenska studenter till utlandsstudier. Internationella studier
            borde därför premieras. Bland annat bör det bli enklare att tillgodoräkna
            sig utlandsstudier.
          </p>
          <p xml:id="i-JgW4p6ALBGA5yodRGGQKZi">
            För att stärka kvaliteten och därmed svenska lärosätens konkurrenskraft
            behöver det finnas en mångfald av små och stora lärosäten i hela
            landet. Vi välkomnar därför etableringen av internationella lärosäten
            samt fler privata initiativ. Svenska lärosäten borde även uppmuntras
            att etablera sig utomlands.
          </p>
          <p xml:id="i-3ohDmkQ6KpV76NcJtcUVsr">
            Centerpartiet ser ett stort behov av snabbare validering av utländsk
            kompetens. Detta kan bland annat ske genom bättre information
            på digitala medier och genom att i högre grad involvera universitet
            och högskolor. I den mån det handlar om yrken som kräver legitimationer
            behöver också handläggningen av sådana ske snabbare än i dag.
            Möjlig­heten att använda EU:s gemensamma regelverk som standard
            för validering av utländska sjukvårdsutbildningar bör undersökas.
            Liknande metoder behöver också utarbetas för att bättre validera
            andra eftergymnasiala utbildningar än de på universitetsnivå.
            Parallellt med att valideringen görs fordras också tät kontakt
            med arbetsgivare och arbetsmarknad. Det viktiga med valideringen
            är att klarlägga vad en människa kan och behärskar, inte att på
            detaljnivå undersöka skillnaderna mellan svenska och utländska
            universitets- och högskolekurser.
          </p>
          <head xml:id="i-vkJQL3iRoCZKp2X9feREB" type="h1">
            Eftergymnasial utbildning för personer med intellektuell funktionsnedsättning
          </head>
          <p xml:id="i-RfiuiVPrvNHxgLHR2EHdcE">
            För de personer som gått i särskolan saknas alternativ. För den
            som vill studera finns enstaka kurser vid kommunens särskilda
            utbildning för vuxna eller folkhögskola. Universitet och högskolor
            erbjuder i dagsläget inga anpassade utbildningar. En del av problematiken
            är ersättningen. Särskoleelever som går vidare till eftergymnasial
            utbildning har inte rätt till studiemedel eftersom studietakten
            är långsammare än på andra utbildningar och de därför inte skulle
            ta det antal poäng som krävs. Samtidigt förlorar den som studerar
            på eftergymnasial utbildning rätten till aktivitetsersättning.
            Dessa elever hamnar i ett moment 22 som är oacceptabelt. Aktivitetsersättning
            utgör den största inkomstkällan för många som har gått i särskola
            och förlorar personen det stödet blir det givetvis svårt att studera
            vidare. Det är därför viktigt att studiemedels­systemet anpassas
            och blir mer flexibelt. En annan del av problemet är att utbild­ningarna
            inte är anpassade efter studenternas förutsättningar utan är utformad
            efter studenter som gått den vanliga gymnasieskolan. Centerpartiet
            ser därför ett behov av att utreda hur man kan skapa fler möjligheter
            till eftergymnasial utbildning för personer med intellektuell
            funktionsnedsättning.
          </p>
        </div>
        <div type="motSignatures">
          <list>
            <item xml:id="i-Wg8pMeV6kRo14G5PNTfe5w">
              Fredrik Christensson (C)
            </item>
            <item xml:id="i-XCjTPKn2XL6V2UuCtEZVSs">
              Ulrika Carlsson i Skövde (C)
            </item>
            <item xml:id="i-2u2YnERUkzeKmiQBVS2j4H">
              Per Lodenius (C)
            </item>
            <item xml:id="i-TQo26n4eFGFzpHSrgA7bnP">
              Anders W Jonsson (C)
            </item>
            <item xml:id="i-Bec3QSE7chpQRv4RzonQpt">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
