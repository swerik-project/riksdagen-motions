<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0021/mot_200203_MJ_0021-0001.pdf"/>
      <div type="motHeader" xml:id="i-f1LVbRvGZtcBruAjeG3rP">
        <div type="motTitle" xml:id="i-HwJG6vPvkoP95bxTqFp5fK"/>
        <div type="motSubmissionInfo" xml:id="i-QnR9RS9onSYiQYMMgbaD3Q"/>
      </div>
      <div type="motBody" xml:id="i-YFNg3myxGgNtGPHvRJAeYp">
        <div xml:id="i-DYAMpHEZYitpZ5CDzqSE99">
          <p xml:id="i-HjkeUPiVabz2gh7ASDDWav">
            2002/03 mnr: MJ21 pnr: mp022
          </p>
          <p xml:id="i-E3DNU9GzRmaF5bVN2qhkQr">
            Motion till riksdagen 2002/03:MJ21
          </p>
          <p xml:id="i-6sksNd5GmTpHGcpZW8JhPH">
            av Gunnar Goude och Mikaela Valtersson (mp) med anledning av
            förs. 2002/03:RR12
          </p>
          <p xml:id="i-ExtzJpneft68Nd3YsZnhmb">
            Riksdagens revisorers förslag angående villkoren för veterinär
            verksamhet
          </p>
          <p xml:id="i-9W2gPCieFrKDTF1dQ1jt1G">
            Förslag till riksdagsbeslut
          </p>
          <p xml:id="i-Etjz4LdFK72oDytkjRGG4n">
            1. Riksdagen begär att regeringen utreder förutsättningarna för
            en förbättrad rekrytering av veterinärer till den veterinära fältverksamheten
            genom en lokalisering av veterinärutbildningen till en region
            med högt antal av både lantbruksdjur, hästar och sällskapsdjur.
            2. Riksdagen begär att regeringen låter utreda veterinärutbildningens
            organisatoriska tillhörighet i enlighet med motionens förslag.
            3. Riksdagen begär att regeringen låter utreda hur lokalisering
            och organisering av veterinärutbildningen inverkar på forskningssamarbete
            samt samarbete med veterinärväsendets olika avnämare.
          </p>
          <p xml:id="i-HGATaq9yCAwkYGzRJtA1KR">
            Motivering
          </p>
          <p xml:id="i-CtHxMiGNyZ7sEinnJ1PPxL">
            Intresset för djur är stort i samhället idag, vilket inte minst
            syns på antalet studenter som söker veterinärutbildning och andra
            utbildningar med inriktning på djur. Medan antalet djur i lantbruket
            minskar ökar antalet sällskapsdjur och behovet av veterinärer
            likaså. Veterinärer är dessutom eftersökta inom olika förvaltningar
            och i dag finns brist på veterinärer. Olika bedömare har angett
            behovet av nyrekrytering av veterinärer till den veterinära fältverksamheten,
            distriktsveterinärkåren, är ca 50-100. Årligen utexamineras ca
            70 veterinärer från veterinärfakulteten på SLU. Dock har intresset
            för att arbeta inom distriktsveterinärorganisationen (DVO) minskat
            drastiskt under de senaste åren. Sommaren 2002 var Jordbruksverket,
            som administrerar DVO, tvunget att rekrytera sommarvikarier från
            våra grannländer, p.g.a. att få veterinärstudenter, som normalt
            brukar träda in under sommarsemestrarna, valde att sommarjobba
            inom DVO. Även Svenska Djurhälsovården påpekar i sitt remissyttrande
            över revisorernas rapport att det
          </p>
          <pb facs="riksdagen-motions-pdf/data/200203/mot_200203_MJ_0021/mot_200203_MJ_0021-0002.pdf"/>
          <p xml:id="i-4QcK7zHomuaPprUww6JJHt">
            2002/03:MJ21
          </p>
          <p xml:id="i-MqvaDrhmx5PUugeabtwhEr">
            har blivit allt svårare att få tag i veterinärer med intresse
            av att arbete med lantbruksdjur. Inom veterinärutbildningen märks
            att allt färre intresserar sig för lantbruksdjuren. Av de veterinärer
            som avslutade sin utbildning hösten 2002 hade endast 7 st profilerat
            sig på lantbruksdjur. På grund av utvecklingen inom lantbruksnäringen
            finns det idag mycket lite lantbruksdjur inom veterinärfakultetens
            näraliggande upptagningsområde (Uppsala kommun). Detta har medfört
            ett dåligt patientunderlag för dessa djurslag, vilket givetvis
            påverkar menligt både utbildningens kvalité och möjligheten att
            skapa ett intresse för den veterinära fältverksamheten bland veterinärstudenterna.
            Vid sidan av sitt djurskyddsuppdrag har veterinärväsendet en mycket
            viktig samhällsfunktion att fylla då det gäller livsmedelssäkerhet
            och smittskydd. Båda dessa är intimt förknippade med den veterinära
            fält- verksamheten, verksamheten ute bland = lantbrukets = djur,
            och veterinärutbildningen måste därför vara utformad på ett sätt
            så att rekryteringen till denna sektor säkerställs. Frågan måste
            ställas om det är möjligt att säkra detta genom en utbildning
            som inte längre kan erbjuda ett för fältverksamheten representativt
            patientunderlag, eftersom lantbruksdjuren inte finns längre i
            tillräcklig utsträckning i Uppland och i Stockholmsregionen. Vi
            anser därför att den utredning som föreslås av Riksdagens revisorer
            även bör innehålla en analys av hur rekryteringsmöjligheterna
            kan förbättras genom en lokalisering av veterinärutbildningen
            till en region med en hög djurtäthet av både lantbruksdjur, hästar
            och sällskapsdjur. Som ett exempel kan Skara nämnas, där landets
            första veterinärutbildning startades år 1775. I Skara finns redan
            idag utbildningar inom livsmedel, husdjurens miljö och hälsa,
            djur- sjukvård och Hovslagarskolan samt ett väl fungerande djursjukhus.
            Institutionerna i Skara har också ett välutvecklat samarbete med
            lantbruksnäring och lantbruksforskning. Där finns alltså redan
            det samarbete mellan olika professioner inom djurhållningen som
            bildandet av SLU syftade till, något som dock ej har kunnat utvecklas
            i Uppsala. Västra Götalands län är också ett av landets djurrikaste,
            jämfört med Uppsala län finns här fem sex gånger fler kor och
            grisar, det vill säga de djur blivande distriktsveterinärer behöver
            erfarenhet av. Här finns dessutom många hästar, såväl inom avel
            som sport. Den nya Djurskyddsmyndigheten, som givetvis kommer
            att ha ett stort utbyte av ett samarbete med veterinär forskning
            och utbildning, kommer att placeras i Skara. Frågan bör också
            ställas om veterinärutbildningens organisatoriska tillhörighet.
            Tre alternativ bör utredas — att kvarstå som fakultet under SLU,
            en omformning av veterinärfakulteten till Veterinärhögskola (så
            som situationen var fram till 1976) samt att överflytta fakulteten
            till annat universitet med medicinsk utbildning. Särskilt bör
            konsekvenser för samarbete med övrig husdjursforskning samt humanmedicinsk
            forskning av de olika alternativen belysas. Utredningen bör också
            beskriva lokaliseringens och organisationsformens konsekvenser
            för samarbete med veterinär- väsendets olika avnämare.
          </p>
          <pb facs="riksdagen-motions-pdf/data/200203/mot_200203_MJ_0021/mot_200203_MJ_0021-0003.pdf"/>
          <p xml:id="i-TntMeQEUQiwBk1ZHAvaavc">
            2002/03:MJ21
          </p>
          <p xml:id="i-EHMiyhe5n1SUiu9secccLp">
            Stockholm den 17 april 2003
          </p>
          <p xml:id="i-U27XHvkGVdWALgnKsvn9Si">
            Gunnar Goude (mp) Mikaela Valtersson (mp)
          </p>
        </div>
      </div>
    </body>
  </text>
</TEI>
