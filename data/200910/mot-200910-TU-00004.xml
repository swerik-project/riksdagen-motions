<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00004">
  <teiHeader>
    <fileDesc>
      <titleStmt>
        <title>med anledning av redog. 2009/10:RRS13 Riksrevisionens styrelses redogörelse om Vägverkets vägunderhåll</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av redog. 2009/10:RRS13 Riksrevisionens styrelses redogörelse om Vägverkets vägunderhåll</title>
          <idno type="rdwebb">GX02T4</idno>
          <rs type="number">T4</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T4/text</ref>
          <ref type="dokument_url_html">http://data.riksdagen.se/dokument/GX02T4</ref>
          <ref type="dokumentstatus_url_xml">http://data.riksdagen.se/dokumentstatus/GX02T4</ref>
          <ref type="doc">http://data.riksdagen.se/fil/982F8F2E-2F31-49CD-90AB-D7E7694DA771</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RYXsCnbNWBHBkJBX4uRWJM" type="basedOn"/>
        <correspContext corresp="i-RYXsCnbNWBHBkJBX4uRWJM">
          <ref>Redogörelse 2009/10:RRS13</ref>
        </correspContext>
        <correspAction xml:id="i-35wNwJZGViJJCwNQ4yNjMR" type="signed"/>
        <correspContext corresp="i-35wNwJZGViJJCwNQ4yNjMR">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-XZGmLX9G4WQ4yntxowRCRo" type="referral">
          <date when="2010-02-04"/>
        </correspAction>
        <correspAction xml:id="i-6Axb5gu6xVs85M631Q6aya" type="referral">
          <date when="2010-02-04"/>
        </correspAction>
        <correspAction xml:id="i-XaeEtSw3FZ4k7zz54LoKY7" type="dismissal">
          <date when="2010-02-03"/>
        </correspAction>
        <correspAction xml:id="i-RrspvLD9BnNvUnaKz25DV" type="dismissal">
          <date when="2010-02-03"/>
        </correspAction>
        <correspAction xml:id="i-UMydEp9pUwugAYCQXWKQy6" type="transfer">
          <date when="2010-02-02"/>
        </correspAction>
        <correspAction xml:id="i-RPbvERMqsraYDhBoekXus7" type="submission">
          <date when="2010-02-02"/>
        </correspAction>
        <correspAction xml:id="i-DomM7bpb8DcSxNQcxbnWgk" type="assigned"/>
        <correspContext corresp="i-DomM7bpb8DcSxNQcxbnWgk">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LAY1CdqqieqJ5BAEHboBsW" type="motBody">
        <div xml:id="i-Ti4eZkPvNNb5y3H6XKWew3" type="motProposal" subtype="förslag">
          <head xml:id="i-CpNNFSwQSVvGb22WTCm7D5">
            Förslag till riksdagsbeslut
          </head>
          <list xml:id="i-K9W6MAfj5AYsVxZ3GxbFYZ" style="ol">
            <item xml:id="i-6BTcjcTxjiABFfSyqukJdY">
              Riksdagen tillkännager för regeringen som sin mening vad som
              anförs i motionen om att Vägverkets underhåll av vägar bör få
              bättre uppföljning och kontroll, med mätbara mål, indikatorer
              som visar hur dessa mål klaras samt regelbunden återrapportering
              av hur målen följs upp.
            </item>
            <item xml:id="i-DYg9Ze6ouaKiTTKc6dGLey">
              Riksdagen begär att regeringen återkommer till riksdagen med
              förslag om att styra och följa upp Vägverkets underhåll av belagd
              väg mot riksdagens transportpolitiska mål, exempelvis genom lämpliga
              nyckeltal.
            </item>
            <item xml:id="i-3cU7ASjiu8iyngySbHoaGA">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om en skadeförebyggande strategi för vägarna.
            </item>
            <item xml:id="i-2Aq1Fy8fRdGKB5wrr1zio5">
              Riksdagen tillkännager för regeringen som sin mening vad som
              anförs i motionen om att regeringen bör ge Vägverket i uppdrag
              att ställa upp särskilda mål, åtgärder och uppföljningsmekanismer
              för att säkerställa vägnätet och minska dess sårbarhet inför kommande
              klimatförändringar.
            </item>
          </list>
        </div>
        <div xml:id="i-9jUe8SGtk7MXqY3BBp7kWJ" type="motContent">
          <head xml:id="i-W98k8eZWsjS7q7MLpCJTqA" type="h1">
            Motivering
          </head>
          <p xml:id="i-FpSpsh7RRFcbiDdqyCuVh9">
            I Riksrevisionens granskning av Vägverkets underhåll framgår
            att där finns stora brister i dagens system. Enligt Riksrevisionens
            bedömning saknar Vägverket tillräckliga och tillförlitliga underlag
            för att styra underhållet av vägnätet. Underhållet av vägar riskerar
            därför att styras delvis slumpmässigt och inte efter behov, hävdar
            Riksrevisionen vidare.
          </p>
          <p xml:id="i-EV5gcLEwo3NgQhfPqnVZ3h">
            Riksrevisionens övergripande slutsatser i granskningen indelas
            i sex punkter:
          </p>
          <list xml:id="i-Nj3d3i9q2qUWN5heY3k5eh" style="ul">
            <item xml:id="i-FBk4DqG7kuAG2f4xdHRLPh">
              Vägverkets uppgifter om det samlade underhållsbehovet är osäkra.
            </item>
            <item xml:id="i-JB3XMiFaDQzuicLRHhcFE">
              Uppskattningar av kostnader för underhåll är otillförlitliga.
            </item>
            <item xml:id="i-2pJU1TkLJa1o3P4QaNyMp5">
              Det saknas tillförlitliga underlag om eftersatt underhåll.
            </item>
            <item xml:id="i-JfR6vSCVWedFhiBbvjvL2n">
              Det finns brister i uppföljning och styrning av underhåll.
            </item>
            <item xml:id="i-nT12HDBR41aw9uL2qQ6ug">
              Inflytandet av samhällsekonomiska kalkyler i underhållsarbetet
              är oklart.
            </item>
            <item xml:id="i-A4CxUwZRbGpKmsotpBZbq7">
              Regeringens styrning har varit delvis passiv under planperioden.
            </item>
          </list>
          <p xml:id="i-WC4HoexNYsawW2HrchXBog">
            För att åtgärda dessa brister rekommenderar Riksrevisionen regeringen
            att förtydliga styrningen av vägunderhållet, dels genom krav på
            Vägverket att utveckla nya tillståndsmått och effektsamband, dels
            genom att utgå från de transportpolitiska målen i uppföljningen
            och genom att utreda hur samhällsekonomiska kalkyler kan och bör
            styra underhållet. Regeringen bör vidare säkerställa att rapporteringen
            till riksdagen ger en rättvisande bild av underhållsverksamheten.
          </p>
          <p xml:id="i-JwAcUfkUzo1CrS5SnVNdp3">
            Vi anser att denna kritik är allvarlig och att regeringen omedelbart
            bör agera för att förbättra uppföljningen av underhållspengarna,
            inte minst eftersom det är stora summor det handlar om. Den sammanlagda
            kostnaden för drift och underhåll ligger på 89 miljarder kronor
            årligen. Den post som Riksrevisionen fokuserat på är Underhåll
            av belagd väg , som enbart den har kostnader på 3 miljarder kronor
            per år. Det är oansvarigt att låta skattebetalarnas pengar gå
            till verksamhet som saknar tydlig och effektiv styrning. Det viktiga
            är inte bara anslagets storlek utan också vad det används till
            och hur effektivt det används.
          </p>
          <p xml:id="i-5o28SQj4uRQmeBeiVhg9cn">
            Det underhållsberg på 20 miljarder kronor som Vägverket refererar
            till kan mycket väl vara ett luftslott. De mätningar som gjorts
            av vägbanor och spårdjup visar att det faktiska tillståndet för
            de nationella vägarna har förbättrats under ett flertal år. Det
            är alltså mycket möjligt att det underhållsberg som Vägverket
            målat en bild av i själva verket inte finns eller är väsentligt
            lägre än vad myndigheten hittills utgett det för att vara. Ett
            exempel på osäkerheten vad gäller kostnaderna är när olika projektledare
            i samma region uppskattar kostnaden för underhåll av ett och samma
            vägnät till 45 miljoner kronor respektive 90 miljoner kronor.
          </p>
          <p xml:id="i-5t7hgedzvwW4rQET4USkS8">
            Man kan jämföra med frågan: Bör vår tonåring få en tusenlapp
            mer i månadspeng? Svaret beror nog på vad hon skulle använda pengarna
            till och hur effektivt pengarna spenderas. Går pengarna till en
            helkväll på nattklubb med en taxiresa hem på småtimmarna blir
            svaret troligen nej. Går pengarna till varma vinterskor blir svaret
            kanske ja. Och effektiviteten avgör: skorna kan kosta mellan 2
            000 kr i en centrumbutik och 300 kr begagnat från en kompis som
            har större fötter än vad hon trodde, och allt däremellan.
          </p>
          <p xml:id="i-V4NgUqjTBjMneiGKjtKgRy">
            Regeringen bör agera omedelbart så att det i regleringsbrevet
            för Vägverket framgår att effekterna och urvalet av åtgärder för
            underhållet måste förbättras. Det ska finnas mätbara mål, indikatorer
            som visar hur dessa mål klaras samt regelbunden återrapportering
            av hur målen följs. Detta bör riksdagen ge regeringen till känna
            som sin mening. Vi begär att regeringen återkommer till riksdagen
            med förslag om att styra och följa upp Vägverkets underhåll av
            belagd väg mot riksdagens transportpolitiska mål, exempelvis genom
            lämpliga nyckeltal. Detta är även en av Riksrevisionens rekommendationer
            till regeringen. En tydligare styrning utifrån de transportpolitiska
            målen är viktig, inte minst för att det ska finnas en rimlig avvägning
            mellan landsbygd och tätortsregioner, mellan motortrafik och cykel-
            och gångtrafik samt mellan tung trafik och personbilar. Regeringen
            bör också återkomma med förslag om en skadeförebyggande strategi
            för vägarna, som en del i att minska slitaget och förebygga andra
            skador på vägnätet. Detta bör riksdagen ge regeringen till känna
            som sin mening.
          </p>
          <p xml:id="i-7MdiWJXRBmH1pihE9kp1FV">
            Om inte Vägverket efter tydligare signaler från regeringen inom
            kort förbättrar rutinerna för uppföljning och måluppfyllnad för
            vägunderhållet bör regeringen överväga att minska anslaget till
            vägunderhåll, som en tydlig signal att effektivisera verksamheten
            och styra skattebetalarnas pengar till samhällsnyttiga insatser.
          </p>
          <head xml:id="i-8V3d6iRZ9oHnpAP32oKa92" type="h2">
            Minskat slitage på vägarna ger minskat behov av underhåll
          </head>
          <p xml:id="i-PixNV2iL3zvUJPjtFqCpip">
            Ett sätt att minska slitaget på är att ta bort det svenska undantaget
            från EU:s regler om maximivikt och längd. I Sverige tillåts lastbilar
            med en maximivikt på 60 ton, medan EU i övrigt endast tillåter
            44 ton. Enligt Vägverkets sektors­rapport 2003 orsakar en fullastad
            60-tons långtradare samma slitage på vägbanan som 75 000 personbilar.
            Slitaget minskar förhållandevis mycket när fordonens maximivikt
            minskas. American Highway Association uppskattar att en 38-tons
            lastbil orsakar samma slitage som 9 600 personbilar. Beräkningar
            från Vägverket och riksdagens utredningstjänst (RUT) visar att
            lastbils­trafiken stod för 62 % av vägslitaget men bara för 25
            % av vägskatterna år 2005. 1
          </p>
          <p xml:id="i-6mH94oRWxZECpm3peUSTYB">
            Fordonens längd påverkar också dimensioneringen av vägnätet genom
            att större och tyngre fordon kräver förstärkning av broar, större
            svängradier i korsningar etc. Hela vägsystemet måste förstärkas,
            och underhållskraven ökar. Om maximivikten sänktes skulle det
            bli billigare att anlägga nya vägsträckor där detta krävs.
          </p>
          <p xml:id="i-ujtHRmGZssUwELVNeeMbg">
            Det generella svenska undantaget från EU:s maximivikt bör tas
            bort frånsett transport av skogsråvara fram till förädling. Om
            den högsta tillåtna vikten sänks från 60 till 44 ton kommer överföringen
            av gods från lastbil till järnväg och sjöfart att påskyndas samtidigt
            som vägarna blir bättre och de samhällsekonomiska kostnaderna
            för underhåll och anläggning av vägar, miljöpåverkan, olyckor
            och hälsoproblem minskar. Regeringen bör därför ta bort det svenska
            undantaget från EU:s regler om lastbilars maximivikt. Detta bör
            riksdagen ge regeringen till känna som sin mening. Tunga fordon
            är inte bara ett problem för slitage på vägnätet, utan även i
            skogen och i jordbruket. En stor del av minskade skördar på flera
            områden på jorden sägs bero delvis på markpackning.
          </p>
          <p xml:id="i-99aCWAg8uMThNXrjTE6My6">
            En annan faktor som påverkar behovet av underhåll är andelen
            överlast, dvs. lastbilar som kör med för tung last, vilket leder
            till ökat slitage på vägarna. I dagsläget är kontrollen för överlast
            bristfällig. I och med en ändring i förordningen (2004:865) om
            kör- och vilotider finns nu möjlighet för polisen att stoppa och
            bötfälla utländska fordon som har överlast eller bryter mot annan
            lagstiftning (10 kap. 6 §). Detta öppnar dörren för att förbättra
            efterlevnaden av reglerna mot överlast. Regeringen bör därför
            återkomma med ett förslag om att stärka och effektivisera den
            kontrollverksamhet som syftar till att reglerna mot överlast ska
            efterlevas. Detta bör riksdagen ge regeringen till känna som sin
            mening.
          </p>
          <head xml:id="i-NXGBZN5UEckU9dLodMBEto" type="h2">
            Minskad sårbarhet inför klimatförändringar
          </head>
          <p xml:id="i-TfS7RWyLwRRg5aTDtNsYE2">
            Klimatförändringarna har redan börjat, och hur drastiskt vi än
            minskar utsläppen så kommer en viss temperaturökning att äga rum.
            Det kommer att få konsekvenser i form av ökad sårbarhet för översvämningar,
            ras, skred och stormar. Ett exempel är över­svämningen år 2000
            i Arvika. Samhället behöver förbereda sig för dessa förändringar
            parallellt med ett offensivt arbete för att minska utsläppen av
            växthusgaser.
          </p>
          <p xml:id="i-ECgu8bR31oG19AcLPzvnHt">
            Den ökade översvämningsrisken drabbar framför allt bebyggelse,
            vägar och järnvägar, och dricksvattenförsörjningen riskerar att
            slås ut. Risken för ras och skred kommer också att öka. I Munkedal
            raserades E6:an längs en sträcka på flera hundra meter. Sådana
            händelser kan bli vanligare. Uppskattningsvis ligger över 200
            000 byggnader i områden där ras- och skredrisken ökar.
          </p>
          <p xml:id="i-3ArqJNiqr79ZfhoqNEA3LX">
            För att klimatsäkra infrastrukturen inför kommande klimatförändringar
            krävs investeringar, t.ex. för att minska sårbarheten vid ras,
            skred, stormar och över­svämningar. De totala skadekostnaderna
            av kommande klimatförändringar uppgår till i storleksordningen
            1 1001 900 miljarder kronor de kommande hundra åren. Skade­kostnaderna
            för det statliga vägnätet uppskattas till 514 miljarder kronor
            fram till år 2100. Kostnaden för skadeförebyggande åtgärder som
            eliminerar 75 % av skade­kostnaden uppgår till 23,5 miljarder
            kronor.
          </p>
          <p xml:id="i-BeuPmx6eVmdTJpuRdNVVkW">
            Klimatförändringarnas effekter för den enskilde är en fråga för
            hela samhället, inte minst eftersom försäkringsbolagen successivt
            kommer att minska sitt ansvar i takt med att effekterna blir alltmer
            förutsägbara. Därmed ökar kraven på att det offentliga ska ta
            ett större ansvar. Om inte samhället axlar detta ansvar finns
            risk att enskilda medborgare kommer att råka illa ut genom skador
            på egendom och i värsta fall genom olyckor, t.ex. genom ras och
            skred. Regeringen bör därför ge Vägverket i uppdrag att ställa
            upp särskilda mål, åtgärder och uppföljningsmekanismer för att
            säkerställa vägnätet och minska dess sårbarhet inför kommande
            klimatförändringar. Detta bör riksdagen ge regeringen till känna
            som sin mening.
          </p>
          <head xml:id="i-5mcE2hZvSNb2GhwjJ86V2t" type="h2">
            Generellt dubbdäcksförbud med möjlighet till dispens
          </head>
          <p xml:id="i-6LGKC7b99FDDjB5natRzfd">
            Ett minskat underhållsbehov kan också nås genom att man minskar
            användningen av dubbdäck. Enlig Vägverket står dubbdäcken för
            den största delen av de lokalt alstrade partiklarna med upp till
            90 % av PM10-utsläppen. Dubbdäck river loss många gånger fler
            partiklar än dubbfria vinterdäck, varav den övervägande delen
            kommer från vägbanan. Det stora slitaget på vägar som trafikeras
            med dubbdäck medför stora kostnader, och det är känt att det finns
            ett tydligt samband mellan dubbarnas vikt och vägslitaget.
          </p>
          <p xml:id="i-AXUHjyzmVPACfCRktm8aha">
            I Vägverkets redovisning till regeringen Samlad lägesrapport
            om vinterdäck från 2008 konstateras att en minskning av dubbdäcksanvändningen
            är mycket lönsam samhällsekonomiskt genom lägre vägslitage och
            minskade hälso- och miljöeffekter. Beroende på var minskningen
            sker är skillnaden i lönsamhet mycket stor. En minskning i norra
            Norrland kan ge en positiv effekt på ca 200 kr per fordon och
            år, medan en minskning i Stockholm kan ge en positiv effekt på
            upp till flera tusen kronor per fordon och år. Slitaget av ett
            dubbdäcksfordon kostar mellan 200 och 600 kr per år. Övriga kostnader
            är hälso- och miljöeffekter orsakade av partiklar, buller, koldioxidutsläpp
            och ökad bränsleförbrukning.
          </p>
          <p xml:id="i-WBrquzQ3Wxb5NgDDsiQCZr">
            En ökad användning av dubbfria däck kan bidra till att öka trafiksäkerheten,
            under förutsättning att man använder dubbdäck anpassade för nordiska
            förhållanden i kombination med en förbättrad vinterväghållning
            och en konsekvent introduktion av tekniska stödsystem som antisladd.
          </p>
          <p xml:id="i-CwqvpwkUGhyRnaCkJx1W3v">
            Vi anser därför att ett förbud av dubbdäcksanvändning med möjlighet
            till dispens är prioriterat, inte minst för att minska slitaget
            på vägarna och förbättra luftkvaliteten i tätorter. Regeringen
            bör återkomma till riksdagen med förslag på lagstiftning för att
            genomföra en sådan förändring. Detta bör riksdagen ge regeringen
            till känna som sin mening.
          </p>
        </div>
        <div xml:id="i-4WUK4QP2LzD2wH46qqbJot" type="signatureBlock">
          <list xml:id="i-YW6EzduTYVJ4F2dB2V355z">
            <item xml:id="i-9pnkRdvGSoPwMisGLTz7DC" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-K3DGtHsFE5JMPU4XvDYZBk" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-ExW7LXwuSMErwLPRrFJibN" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
