<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00540">
  <teiHeader>
    <fileDesc>
      <titleStmt>
        <title>Lokalisering av ESS-anläggningen</title>
        <author corresp="i-KNqtzTyLq88RopWq6R35xs">av Ronny Olander (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokalisering av ESS-anläggningen</title>
          <idno type="rdwebb">GV02Ub540</idno>
          <rs type="number">Ub540</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub540/text</ref>
          <ref type="dokument_url_html">http://data.riksdagen.se/dokument/GV02Ub540</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub540</ref>
          <ref type="doc">http://data.riksdagen.se/fil/24FA336C-185B-4BB1-96A5-2C5FBE0B685F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VXWbVPCywVyF3hLTm2vGcz" type="signed"/>
        <correspContext corresp="i-VXWbVPCywVyF3hLTm2vGcz">
          <note type="signatory" corresp="i-KNqtzTyLq88RopWq6R35xs"/>
        </correspContext>
        <correspAction xml:id="i-8x5WwYM8NHna5uXocoevf5" type="referral">
          <date when="2007-10-16"/>
        </correspAction>
        <correspAction xml:id="i-2h54Mp4ffS1TsNTB7cXRuq" type="dismissal">
          <date when="2007-10-16"/>
        </correspAction>
        <correspAction xml:id="i-W5UUS7ies73nC4D3MGgkCb" type="numbering">
          <date when="2007-10-09"/>
        </correspAction>
        <correspAction xml:id="i-6WZkDW2PoJCmGDG1aBraps" type="submission">
          <date when="2007-10-05"/>
        </correspAction>
        <correspAction xml:id="i-SzoUUZUSTwXco49uBgnzwF" type="transfer">
          <date when="2007-10-05"/>
        </correspAction>
        <correspAction xml:id="i-55zzPCd5M9R6SjUApk5SN5" type="assigned"/>
        <correspContext corresp="i-55zzPCd5M9R6SjUApk5SN5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8ALkiLynyhcp4vJPuzj11Y">
            Förslag till riksdagsbeslut
          </head>
          <p xml:id="i-2dsjwzxvZ7LdeKpe3atDky">
            Riksdagen tillkännager för regeringen som sin mening vad som
            anförs i motionen om stöd för lokalisering av ESS-anläggningen
            till Lund och Sverige.
          </p>
        </div>
        <div type="motContent">
          <head xml:id="i-R3J3bxwmFjm2zXeHkQmRdK" type="h1">
            Motivering
          </head>
          <p xml:id="i-8SF2TDt734JMyYZ7bpkyqA">
            ESS, European Spallation Source, är en forskningsanläggning som
            planeras att byggas i Europa och tas i drift om ett tiotal år.
            Forskningen vid ESS kommer att innebära att man utnyttjar neutroner
            för att studera hur ett material är uppbyggt och fungerar. De
            flesta typer av material kan undersökas med metoden, allt ifrån
            stål och supraledare till cellmembran och proteiner. Anläggningen
            kommer att få central betydelse för flera strategiska forskningsområden
            som bio- och nanoteknologi, utveckling av läkemedel och biokompatibla
            implantat, materialteknik, t.ex. polymerer och legeringar för
            starkare och lättare bilar och flygplan, energiteknologi, t.ex.
            vätgaslagring, samt mängder av andra potentiella applikationsområden.
          </p>
          <p xml:id="i-JSHrKu3NamVwaWcGUa8sVL">
            Anläggningen är ett gemensamt europeiskt projekt med tänkt stöd
            från europeiska regeringar och EU. ESS ska vara klart att tas
            i bruk 2013 och anläggningens livstid beräknas till 40 år. Mellan
            4 000 och 5 000 gästforskare beräknas utnyttja anläggningen per
            år och antalet fast anställda blir ca 500 personer.
          </p>
          <p xml:id="i-DESJD4bLfdG2Jj23cvXReT">
            ESS-Scandinavia är dels en förening, dels ett konsortium för
            att ESS ska byggas i Lunds kommun i Skåne. Föreningen ESS-Scandinavia
            bildades i oktober år 2000 av de svenska, danska och norska neutronspridningssällskapen.
            Det är föreningen ESS-Scandinavia som tagit initiativet till att
            driva Skandinavien som ett alternativ för lokaliseringen av ESS.
            I mars 2002 bildades konsortiet ESS-Scandinavia för att samla
            upp andra aktörer som är intresserade av att verka för att anläggningen
            förläggs till Öresundsregionen. I konsortiet ingår förutom neutronspridningssällskapen
            även samtliga universitet och högskolor i Öresundsregionen, ett
            antal andra ledande universitet och forskningsinstitutioner i
            Skandinavien samt Region Skåne och Lunds kommun.
          </p>
          <p xml:id="i-GZ7i7LnWP5T3EoXi8RTa7L">
            ESS-Scandinavias styrgrupp har beslutat att föra fram Lund som
            det skandinaviska alternativet för placering av anläggningen.
            ESS-Scandinavia menar att det, sedan detta alternativ presenterats,
            står klart att Lund är ett mycket konkurrenskraftigt alternativ
            för placeringen av forskningsanläggningen.
          </p>
          <p xml:id="i-MMg7c26MAufNaoTmX8udQb">
            En av de allra viktigaste politiska frågorna för dagen är att
            åstadkomma den tillväxt som gör det möjligt att hålla kvar och
            helst förbättra välfärden. Det är också i det perspektivet som
            lokaliseringen av anläggningen till Sverige och Skandinavien ytterst
            ska ses. Forsknings- och utbildningsmässigt kan betydelsen av
            ett ESS i Skandinavien knappast överdrivas, och sidoeffekterna
            för näringslivet bedöms som mycket stora.
          </p>
          <p xml:id="i-784pRUrRoESoWG1fgDDyam">
            De direkta kostnaderna för anläggningen kan för Sveriges del
            beräknas till ca 100 miljoner kronor årligen under avskrivningstiden.
            Om man betraktar de positiva effekter för näringsliv och samhälle
            som anläggningen på såväl kort som lång sikt kommer att medföra
            torde emellertid anläggningen ge god avkastning på det kapital
            som satsas. Det handlar om upphandling som kommer svenskt näringsliv
            till del under byggtiden. Det handlar om inflöde av och tillgång
            till kompetens och om den stimulans för samhället, näringslivet,
            forskningen och kulturutbytet som 5 000 gästforskare och 500 anställda
            innebär.
          </p>
          <p xml:id="i-EWoAievz7Um4LAPRoY9XW6">
            Det handlar alltså framför allt om den långsiktiga nytta som
            verksamheten vid anläggningen kan förväntas göra genom att bidra
            till just tillväxt och modernisering av svenskt näringsliv. En
            lokalisering av anläggningen till Lund är med andra ord av nationellt
            intresse och ska ses som ett tungt inslag i tillväxtpolitiken.
            Det förtjänar också påpekas att det inte idag finns någon större
            europeisk forskningsanläggning lokaliserad norr om Hamburg.
          </p>
          <p xml:id="i-KwF1rb48cJCigHVu3vR6mV">
            I budgetpropositionen för 2005 redovisade regeringen att den
            hade utsett en särskild förhandlare för att undersöka möjligheterna
            för en placering av ESS i Sverige. I förhandlarens uppdrag ingick
            också att undersöka möjliga regionala, nordiska och europeiska
            finansiärers intresse för medverkan i byggandet av ett ESS i Sverige.
            Förhandlaren har i juni i år redovisat sitt uppdrag som nu har
            gått ut på remiss till 83 organisationer. Den särskilde utredaren
            har också fått sitt förordnande förlängt.
          </p>
          <p xml:id="i-BCJwYsRFqDKWJp2zctrybW">
            Regeringens insatser för att stödja ett svenskt värdskap för
            ESS-anläggningen är inte tillräckliga. De måste intensifieras.
            Regeringen bör göra vad som krävs för att anläggningen ska hamna
            i Lund, Skåne och Sverige.
          </p>
          <p xml:id="i-U2EZCKNt3i5c1BUsrNoZzn">
            Frågan om en placering av ESS-anläggningen bör utredas noggrant
            och göras utifrån en helhetsbedömning. Jag menar att närings-
            och tillväxtaspekten måste lyftas fram ytterligare vid en bedömning
            av projektet, då denna enligt samstämmiga bedömare anses bli betydande.
            I samband med övriga konsekvensanalyser i fråga om påverkan på
            miljön måste det också särskilt betonas att den forskning som
            kommer att bedrivas vid ESS-anläggningen i sig kommer att skapa
            flera positiva effekter från miljösynpunkt. Forskningen är som
            exempel inriktad på, och kommer att resultera i, ny teknik som
            möjliggör t.ex. polymerer och legeringar för starkare och lättare
            bilar och flygplan, vilket för med sig miljöförbättringar på bl.a.
            transportområdet.
          </p>
        </div>
        <div type="motSignatures">
          <list>
            <item xml:id="i-H4m2c7Qx6AReC5uNPGTEAz" who="i-KNqtzTyLq88RopWq6R35xs">
              Ronny Olander (s)
            </item>
          </list>
        </div>
      </div>
    </body>
  </text>
</TEI>
