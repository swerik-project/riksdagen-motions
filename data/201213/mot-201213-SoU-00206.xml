<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00206">
  <teiHeader>
    <fileDesc>
      <titleStmt>
        <title>Apoteket</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Apoteket</title>
          <idno type="rdwebb">H002So206</idno>
          <rs type="number">So206</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So206/text</ref>
          <ref type="dokument_url_html">http://data.riksdagen.se/dokument/H002So206</ref>
          <ref type="dokumentstatus_url_xml">http://data.riksdagen.se/dokumentstatus/H002So206</ref>
          <ref type="doc">http://data.riksdagen.se/fil/5C009816-4240-42E5-A40F-FEB57489CB45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7RpaerLdVRvhwxKcFzK5JN" type="signed"/>
        <correspContext corresp="i-7RpaerLdVRvhwxKcFzK5JN">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-FuLcWPEHGUysu2st8jmaHf">
          <date when="2012-09-28"/>
        </correspAction>
        <correspAction type="submission" xml:id="i-Xvoqmi22tsgJQHgSGeEtjE">
          <date when="2012-09-20"/>
        </correspAction>
        <correspAction type="transfer" xml:id="i-WLen477o8Eek3obgEPffaK">
          <date when="2012-09-20"/>
        </correspAction>
        <correspAction type="assigned" xml:id="i-8hoVeRwn6A6wRN5HRHpnkv"/>
        <correspContext corresp="i-8hoVeRwn6A6wRN5HRHpnkv">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-W6zQ8ySX4iBeEhmamnsWqD">
            1 Innehållsförteckning
          </head>
          <p xml:id="i-ACcBuw1KdvwVx4T8y4kH3u">
            1 Innehållsförteckning 1
          </p>
          <p xml:id="i-Btu66uDVAk2Nduug5XwTVd">
            2 Förslag till riksdagsbeslut 2
          </p>
          <p xml:id="i-PgJeeqf8ohCWiwSWZmjaoQ">
            3 Inledning 2
          </p>
          <p xml:id="i-MyuNmcJNcFMqu94gpNabwo">
            4 Insyn i apotekens brister och fel 3
          </p>
          <p xml:id="i-MdLVf6paxXRPoR95DK2Z5v">
            5 Apotekens kunder 4
          </p>
          <p xml:id="i-E2qEJD9ueuWKCjF98S1Wg8">
            5.1 Alla måste kunna hitta sina mediciner 4
          </p>
          <p xml:id="i-EzMUdiF5L9yXue6skogUta">
            5.2 Ingen ska behöva avstå medicin av kostnadsskäl 5
          </p>
          <p xml:id="i-TXYABvBRZzJ763bBnw5gB2">
            6 Apoteksverksamhet på landsbygden 5
          </p>
          <p xml:id="i-SFSKrDRznMEAcrBLVY55PY">
            7 Apotekens personal 6
          </p>
          <p xml:id="i-Gr6vkYKo1W4pWToeysxJ7S">
            8 Receptfria läkemedel i handeln 6
          </p>
          <p xml:id="i-6ewmKAMRHbcAajA9nFES4n">
            8.1 Fel- och överdosering av läkemedel 7
          </p>
          <p xml:id="i-CUAaCd84kuoNHqAcFZchK4">
            8.2 Tillstånd 8
          </p>
        </div>
        <div type="motContent">
          <head type="h1" xml:id="i-F59mT8dz1w3qP9Fd26LQj8">
            2 Förslag till riksdagsbeslut
          </head>
          <list style="ol">
            <item xml:id="i-TsT9BnttEsrj7rUCmXuZxv">
              Riksdagen tillkännager för regeringen som sin mening vad som
              anförs i motionen om att det bör utredas hur offentlighets- och
              sekretesslagen behöver ändras för att tillgodose allmänhetens
              rätt till insyn vad gäller brister i apoteksverksamhet.
            </item>
            <item xml:id="i-6LcgVoypaAT85SzyXn46si">
              Riksdagen tillkännager för regeringen som sin mening vad som
              anförs i motionen om att regeringen bör inleda en dialog med apoteksmarknadens
              aktörer för att förbättra för konsumenterna.
            </item>
            <item xml:id="i-VZrM892ArXiw8PCUs3XwqA">
              Riksdagen tillkännager för regeringen som sin mening vad som
              anförs i motionen om att ett nationellt register över lagerhållna
              produkter bör upprättas.
            </item>
            <item xml:id="i-WRsnLPwLT8qq9zETeDTKkf">
              Riksdagen tillkännager för regeringen som sin mening vad som
              anförs i motionen om att regeringen bör se över kreditprövningsvillkoren
              för läkemedel.
            </item>
            <item xml:id="i-DRyXDiWoe8yJh8fXT3EStp">
              Riksdagen tillkännager för regeringen som sin mening vad som
              anförs i motionen om att möjligheten att införa ett gemensamt
              kreditsystem för alla landets apotek bör ses över.
            </item>
            <item xml:id="i-J2N2eynzvEwJeFFzYvZyJj">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur landsbygden varaktigt ska garanteras tillgång till apoteksverksamhet
              med kompetent personal.
            </item>
            <item xml:id="i-JYi5L9NtLLSVqN11DYBrbc">
              Riksdagen tillkännager för regeringen som sin mening vad som
              anförs i motionen om att en nationell kompetensplattform för apotekspersonal
              bör upprättas.
            </item>
            <item xml:id="i-VKX4A1MQJy53vpWGapLAtG">
              Riksdagen tillkännager för regeringen som sin mening vad som
              anförs i motionen om att listan över läkemedel som får säljas
              i butik bör ses över och utvärderas ur ett patientsäkerhetsperspektiv.
            </item>
            <item xml:id="i-4DJuRXTddUH4Ve27FhnLgu">
              Riksdagen tillkännager för regeringen som sin mening vad som
              anförs i motionen om att mindre läkemedelsförpackningar bör införas.
            </item>
            <item xml:id="i-Ch7Egh83EhucToZpULvM4R">
              Riksdagen tillkännager för regeringen som sin mening vad som
              anförs i motionen om att det bör införas krav på bassortiment
              av läkemedel.
            </item>
            <item xml:id="i-2QPU6Q2Bpf3b78pwCtjBgp">
              Riksdagen tillkännager för regeringen som sin mening vad som
              anförs i motionen om att det bör vara tillståndplikt för att sälja
              läkemedel i detaljhandel.
            </item>
          </list>
          <head type="h1" xml:id="i-RBy6v6M4Rm39vyhwCCNxgV">
            3 Inledning
          </head>
          <p xml:id="i-JewqxzcwgX3nnwuGPdJv5e">
            Den svenska läkemedelspolitiken borde utgå från att alla människor
            som vistas i Sverige ska ha rätt till den medicin de behöver och
            information om hur medicinen ska användas på rätt sätt. Detta
            ska vara oberoende av inkomst eller var i landet man bor. Tillgänglighet
            handlar om så mycket mer än antalet apotek per invånare. Möjligheten
            att få tag på de läkemedel man behöver ska aldrig styras av vilket
            landsting man bor i, vilken apoteksägare man har närmast eller
            om varan lagerhålls just där. Alla ska ha rätt till en säker och
            trygg läkemedelsanvändning genom opartisk och högkvalitativ medicinsk
            rådgivning av kompetent personal, oavsett om det gäller förskrivna
            eller receptfria läkemedel.
          </p>
          <p xml:id="i-B1R1hGAiGHyhCkxQFRoqp6">
            De förändringar som den borgerliga regeringen genomfört inom
            det svenska apotekssystemet de senaste åren har medfört stora
            brister i systemet och negativa effekter för allmänheten, vilket
            också tydligt framgått i debatten runt apoteksprivatiseringarna.
            Förändringarna är rent ideologiska och bygger på den felaktiga
            utgångspunkten att läkemedel i huvudsak är en detaljhandelsfråga
            och inte en del av en väl fungerande hälso- och sjukvård. Apoteket
            AB:s ensamrätt på försäljning av läkemedel har försvunnit, över
            600 av 900 apotek har sålts ut och en mängd privata aktörer har
            dykt upp på den svenska apoteksmarknaden. Ett av huvudskälen sades
            vara att öka tillgängligheten till apotek genom att fler öppnas
            och öppettiderna förlängts. Visst har så skett, men det är något
            som Apoteket AB med rätt direktiv själva hade kunnat göra ändå
            eftersom vinstmarginalen var stor. Detta är istället ett svepskäl
            för ett ideologiskt val som har lett till flera negativa konsekvenser,
            som vi ska återkomma till i denna motion.
          </p>
          <p xml:id="i-YAUUi87kJp8xFS9JH4tjhR">
            Vänsterpartiet sa nej till avregleringen av Apoteket. Detta eftersom
            den innebar att man av marknadsideologiska skäl slog sönder ett
            välfungerade system med internationellt sett hög kostnadseffektivitet,
            säkerhet och kundnöjdhet. Det finns en anledning till varför staten
            ska äga företag, nämligen för att använda dem till samhällsnytta
            och för befolkningens behov. Staten bör därför även fortsättningsvis
            behålla och utveckla det som i dag finns kvar i statlig ägo av
            Apoteket.
          </p>
          <head type="h1" xml:id="i-Cjb6ftRVG2De3gdyiYtwiR">
            4 Insyn i apotekens brister och fel
          </head>
          <p xml:id="i-FaYD3WpDpXDwkzt8E2yN9C">
            Sveriges television har genomfört en granskning av Sveriges nya
            apoteksmarknad. En del av granskningen handlade om de inspektioner
            som Läkemedelsverket gör ute på apoteken. När SVT bad att få titta
            på inspektionsrapporterna fick man ut dokument där all information
            rörande felaktigheter och brister var sekretessbelagd och överstruken.
          </p>
          <p xml:id="i-Ub3BeXYaiiYBgGKQfiokhN">
            Det är förstås av stort allmänintresse att veta om en så viktig
            samhällsfunktion som apoteken fungerar väl och om det finns aktörer
            på marknaden som i stor omfattning missköter detta ansvar. Patientsäkerheten
            måste gå före företagens intresse av att inte förlora kunder.
            Det bör därför utredas hur offentlighets- och sekretesslagen behöver
            ändras för att tillgodose allmänhetens rätt till insyn vad gäller
            brister i apoteksverksamhet. Detta bör riksdagen som sin mening
            ge regeringen till känna.
          </p>
          <head type="h1" xml:id="i-Wk39BVSLvoW6nZskk4YLow">
            5 Apotekens kunder
          </head>
          <p xml:id="i-AY5VKTieWxeTy6Xh3ry9CK">
            Det är ytterst viktigt att konsumenterna har högt förtroende
            för apoteket och känner sig trygga när de handlar läkemedel. Konsumentverket
            fick i uppdrag av regeringen att följa och analysera vilka konsekvenserna
            blev för apoteksmarknaden med omregleringen. Dess slutredovisning
            visar att konsumenternas känsla av trygghet när det gäller apoteksmarknaden
            generellt har försämrats efter omregleringen. Andelen som instämmer
            i påståenden om förtroende och trygghet är signifikant lägre 2011
            än motsvarande andel vid 2008 års undersökning.
          </p>
          <p xml:id="i-PHqxESMGTyaLfnhN8qKBXz">
            Apotekskunderna upplever flera försämringar på apoteksmarknaden
            efter omregleringen och försämringarna har skett inom de områden
            som konsumenterna tycker är allra viktigast. Antalet konsumenter
            som ger apoteken ett positivt betyg har sjunkigt från 95 procent
            före omregleringen till 77 procent. Konsumenter som uppger att
            de får vänta mer än 24 timmar för att få läkemedel de har fått
            på recept har ökat från 4 till 11 procent. Dessutom har konsumenterna
            fått lägre tilltro till både den information apoteken ger inför
            köp av läkemedel och apotekspersonalens kunnande. Konsumenternas
            syn på apotekslokalerna överlag har också blivit mer negativ.
          </p>
          <p xml:id="i-CdHZNtnD7uin4PQZ2cPGCB">
            Konsumentverket rekommenderar regeringen att inleda en dialog
            med apoteksmarknadens aktörer för att få till nödvändiga förbättringar
            för konsumenterna. De anser att dialogen bör innefatta förbättrad
            tillgång till personal med farmaceutisk kompetens, förköpsinformation
            och rådgivning inför köp av läkemedel samt tillgänglighet i och
            i anslutning till apotekslokalerna. Förslaget är bra, och därför
            bör regeringen snarast inleda en sådan dialog. Detta bör riksdagen
            som sin mening ge regeringen till känna.
          </p>
          <head type="h2" xml:id="i-HVHJhpsZMHTj84UYBYxjtL">
            5.1 Alla måste kunna hitta sina mediciner
          </head>
          <p xml:id="i-AgzSnr3ji3xwFMmdXV2M6q">
            Det har blivit allt vanligare att apotekets kunder får beskedet
            att det läkemedel som de ska hämta ut inte finns i lager, detta
            trots att det i dag finns fler apotek och fler försäljningsställen
            än tidigare. Den största orsaken till detta är att apoteken har
            mindre varulager. Att det ställer till stora problem för många
            människor är en självklarhet. Vid socialutskottets hearing om
            apoteksmarknaden vittnade patient- och pensionärsorganisationer
            om hur deras medlemmar har drabbats hårt av denna försämrade tillgänglighet.
          </p>
          <p xml:id="i-K8Wfzb6KvdZV2bDv1VZHVg">
            Apotekets skyldigheter gentemot kunden regleras i dag bl.a. i
            en förordning som säger att kunden ska få sitt läkemedel inom
            24 timmar efter att det efterfrågas. Undersökningar gjorda i början
            av 2011 visar att inget av de sju största apoteksföretagen klarar
            24-timmarsregeln vid alla tillfällen.
          </p>
          <p xml:id="i-6fGPSuVPnzPwHo7xXKyLYU">
            När Apoteket AB drev samtliga apotek var det enkelt att ta fram
            information om vilket apotek som hade varan inne och hänvisa patienten
            dit. Efter avregleringen försvann den servicen eftersom apoteken
            av konkurrensskäl inte har tillgång till information om varandras
            lagerhållning.
          </p>
          <p xml:id="i-Br3MjmRhiCaNE1ytKsnmG">
            Det är oacceptabelt att patienter inte får tag på sin medicin
            p.g.a. konkurrens mellan olika apoteksföretag. Vi föreslår därför,
            i likhet med Farmaciförbundet, att ett nationellt sekretesskyddat
            register upprättas över lagerhållna läkemedel på olika apotek.
            Med hjälp av ett sådant register kan apotekspersonalen snabbt
            se var medicinen finns och hänvisa kunden dit. Vi är medvetna
            om att den pågående Läkemedels- och apoteksutredningen ska undersöka
            och komma med förslag för att åtgärda problemen med att det har
            blivit svårare för folk att få ut sina mediciner. Till dess att
            vi ser konkreta åtgärder vidhåller vi dock förslaget att ett nationellt
            register över lagerhållna produkter bör upprättas. Detta bör riksdagen
            som sin mening ge regeringen till känna.
          </p>
          <head type="h2" xml:id="i-GHJ1hy1LEAHDVxPXYMquB3">
            5.2 Ingen ska behöva avstå medicin av kostnadsskäl
          </head>
          <p xml:id="i-3zDY2RohEXPLjif389z1Ve">
            Ingen ska behöva avstå från läkemedel man behöver för att man
            inte har råd. För några år sedan var det ca 80 000 personer i
            Sverige som inte hade möjlighet att ta ut sina läkemedel och mörkertalet
            kan vara stort. Vänsterpartiet ser läkemedel som en del av hälso-
            och sjukvården och därmed också en rättighet. Regeringen bör se
            över kreditprövningsvillkoren för läkemedel så att ingen ska behöva
            avstå från sina mediciner av ekonomiska skäl. Detta bör riksdagen
            som sin mening ge regeringen till känna.
          </p>
          <p xml:id="i-6jvUAL77AFTHkmuB1jW7jQ">
            I dag har varje företag på apoteksmarknaden ett eget kreditsystem.
            Detta innebär att läkemedelskonsumenten måste gå igenom en ny
            kreditprövning vid inköp hos olika apotekskedjor. Detta ställer
            till stora problem för många människor, inte minst för många äldre
            med låg pension och stort läkemedelsbehov. För att underlätta
            för kunden att få sin medicin så snabbt som möjligt bör möjligheten
            att införa ett gemensamt kreditsystem för alla landets apotek
            ses över. Detta bör riksdagen som sin mening ge regeringen till
            känna.
          </p>
          <head type="h1" xml:id="i-VuxTjv6EWqQLpaNWyDZTuE">
            6 Apoteksverksamhet på landsbygden
          </head>
          <p xml:id="i-SKT7P4kTgZ9czw2kKVSLa">
            Tidigare hade Apoteket AB ett rikstäckande ansvar, men det försvann
            i och med avregleringen. Apoteket AB gavs endast ett tillfälligt
            åtagande att upprätthålla verksamhet med runt 750 apoteksombud
            runtom i landet, alltså service i exempelvis livsmedelsbutiker.
            Regeringen meddelade tidigare i år att detta åtagande förlängs
            i tre år.
          </p>
          <p xml:id="i-2KTfUmucyit3G4Gst92Ed7">
            Vid avregleringen slöts också avtal gällande 110 apotek på landsbygden
            som köptes upp av vinstdrivande apotekskedjor. Dessa apotek får
            inte läggas ner före utgången av mars 2013. Därefter kan människor
            som är vana vid att gå till dessa apotek inte känna sig trygga
            med att få ha servicen kvar.
          </p>
          <p xml:id="i-DQDX7MjBAf6X25vfwpB6Ee">
            Apoteken och apoteksombuden på små orter spelar en mycket viktig
            roll för tillgängligheten av läkemedel i hela landet. Avreglering
            har inneburit att servicen på landsbygden har försämrats. Regeringen
            bör snarast återkomma med förslag på hur landsbygden varaktigt
            ska garanteras tillgång till apoteksverksamhet med kompetent personal.
            Detta bör riksdagen som sin mening ge regeringen till känna.
          </p>
          <head type="h1" xml:id="i-BkRs9camfFomVvWyHRHB7h">
            7 Apotekens personal
          </head>
          <p xml:id="i-65XVJETjXeRuaZtSAq1mAR">
            Arbetsmiljön på apoteken har blivit sämre efter omregleringen
            av marknaden. I Farmaciförbundets arbetsmiljöbarometer 2012 skriver
            man bl.a:
          </p>
          <p xml:id="i-MFzmN7HvsSdXLxDbYaovw2">
            Farmaciförbundets arbetsmiljöbarometer för år 2012 visar att
            personalen har fått betala ett mycket högt pris för omregleringen.
            Resultaten stöder också de undersökningar som visar att kundernas
            situation har försämrats på den omreglerade marknaden.
          </p>
          <p xml:id="i-8DdWdMbvsikeAgwmKBWTp9">
            Redan i förra årets rapport visade Farmaciförbundet att arbetsmiljön
            hade kraftigt försämrats på grund av omregleringen. Årets resultat
            visar att det har blivit ännu sämre. Fler upplever stress på jobbet,
            fler känner sig slitna efter arbetsdagens slut och fler känner
            oro för att inte orka med sitt arbete i framtiden.
          </p>
          <p xml:id="i-DBfRJbF2wTCthdt7TgPkNZ">
            Bara sedan undersökningen 2011 säger nästan två tredjedelar av
            apotekspersonalen att deras arbetsmiljö har försämrats. Hela 62
            procent instämmer helt i påståendet att de är oroliga för att
            inte orka med sitt jobb i framtiden och bland den majoritet apotekspersonal
            som uppger att de lider av hälsorelaterade besvär uppger så många
            som 89 procent att de tror att det beror på den egna arbetssituationen.
            69 procent uppger att stressen ökat under det senaste året. Bakgrunden
            är denna: Trots att det blivit fler apotek så har inte det totala
            antalet anställda ökat.
          </p>
          <p xml:id="i-K7H1NcRE6x7aKt5VnETrih">
            Bristerna i arbetsmiljön drabbar inte bara dem som arbetar på
            apotek, de riskerar också att gå ut över konsumenterna. Bland
            dem som arbetar med att ge råd om läkemedel anger hela 61 procent
            att de inte har tid att ge bra rådgivning. Bland de legitimerade
            receptarierna, som är den största yrkesgruppen med särskilt ansvar
            för just recept, instämmer 38 procent helt i påståendet att de
            känner oro för att recepthanteringen inte gjorts korrekt p.g.a.
            tidsbrist.
          </p>
          <p xml:id="i-CimYhRChwSSPoGb46PRBD1">
            Många apoteksanställda vittnar också om att det inte längre finns
            tid till att läsa in informationen om nya läkemedel. Eftersom
            personalens kompetens är läkemedelskonsumenternas trygghet bör
            det inrättas en nationell kompetensplattform så att apotekspersonalen
            kan hålla sig à jour inom läkemedelsområdet, med t.ex. Läkemedelsverket,
            ASAB som huvudman. Detta bör riksdagen som sin mening ge regeringen
            till känna.
          </p>
          <head type="h1" xml:id="i-HeJGAzW5unjbfYHc8XFdjo">
            8 Receptfria läkemedel i handeln
          </head>
          <p xml:id="i-A45RQqJADzziAtcEWUgoSC">
            Det är viktigt att komma ihåg att läkemedel inte är vilken vara
            som helst utan är en del av hälso- och sjukvården. 2009 togs apotekets
            detaljhandelsmonopol bort och marknaden öppnades upp för privata
            företag som utifrån sina vinstintressen började påverka vår läkemedelsanvändning.
            Vänsterpartiet stödde inte förslaget när det behandlades i riksdagen
            och vi anser fortfarande att läkemedel i första hand ska säljas
            på apotek.
          </p>
          <p xml:id="i-4YpGyTCBpEjhcm2L91zagG">
            Ett tungt skäl för detta är att det på apotek finns utbildad
            och kunnig personal som kan ge rådgivning. Apotekspersonalen har
            även möjlighet att reagera när en person verkar överkonsumera
            ett läkemedel och informera om risker och ge råd om alternativ.
            Denna möjlighet till stöd saknas helt i dagligvaruhandeln.
          </p>
          <p xml:id="i-3QuVg81Nr79mAEqUnh5Lk4">
            Bristen på kunnig personal riskerar inte bara att öka missbruket
            av läkemedel utan innebär även risker i form av felaktig dosering
            och farliga läkemedelskombinationer. På apoteken finns farmaceuter
            som man kan ställa frågor till om man inte förstår anvisningarna
            eller diskutera med om vilka andra mediciner man använder. Personalen
            som säljer läkemedel i dagligvaruhandeln har i regel inte den
            kompetensen. Men problemet gäller inte bara avsaknaden av korrekt
            rådgivning; risken är även stor för direkt felaktig rådgivning.
            I arbetet som serviceinriktad försäljare ingår det både att försöka
            svara på frågor från kunden och att försöka öka försäljningen.
            Detta skapar uppenbara hälsorisker.
          </p>
          <head type="h2" xml:id="i-QDpChBBrGzhSPSQFmomRkh">
            8.1 Fel- och överdosering av läkemedel
          </head>
          <p xml:id="i-D3T1mNpARGpqSfk8W8yKxp">
            När tillgängligheten av läkemedel ökar, ökar även läkemedelskonsumtionen.
            En befolkningsstudie gjord av Statens folkhälsoinstitut visar
            att 1,1 procent eller 65 000 personer mellan 16 och 64 år har
            problem med missbruk av läkemedel i Sverige i dag. I den missbruksutredning
            som kom 2011 slås det fast att antalet patienter med vård under
            diagnosen skadligt bruk/beroende beräknas till 13 000 unika patienter
            per år i hela riket.
          </p>
          <p xml:id="i-XAmRWrE1mZ7fcBuu3D4bZD">
            Missbruk av receptfria läkemedel är vanligt förekommande bland
            både ungdomar och äldre. Inte minst är det flickor och kvinnor
            som hamnar i sådant missbruk och de läkemedel som i första hand
            missbrukas är smärtstillande preparat.
          </p>
          <p xml:id="i-AiRAnm5gD5kcvjq92HGDn6">
            Med läkemedel i dagligvaruhandeln har exponeringen av läkemedel
            ökat. Näringsidkarna har naturligtvis som mål att maximera vinsten
            och använder de medel de får för att öka försäljningen. Läkemedelsreklamens
            syfte är att få människor att konsumera mer läkemedel, något som
            står i direkt konflikt med folkhälsan.
          </p>
          <p xml:id="i-8fmX5yBwdfqpRNtnL9RDin">
            Att det finns en åldersgräns på 18 år i butikerna är bra, men
            vi vet av erfarenhet från försäljning av folköl och tobak att
            detta inte alltid får tillräcklig effekt. Det är troligt att tillgängligheten
            har ökat konsumtionen av läkemedel även bland ungdomar under 18
            år.
          </p>
          <p xml:id="i-7mhG3ajWJMip8nmfgUJBE7">
            Vidare sänder själva försäljningsplatsen viktiga signaler om
            vad det är för något man köper. Att gå in på ett apotek och handla
            är förknippat med känslan av att man köper just ett läkemedel,
            vilket i sin tur påverkar vår konsumtion och användning.
          </p>
          <p xml:id="i-C3GxzSY68cXJhSENPTBxJ5">
            Läkemedel ska i första hand säljas på apotek. Listan över läkemedel
            som får säljas i butik bör ses över och utvärderas ur ett patientsäkerhetsperspektiv.
            Detta bör riksdagen som sin mening ge regeringen till känna.
          </p>
          <p xml:id="i-LqQteRMonh3hVSbidnRckq">
            En överkonsumtion av läkemedel kan ge biverkningar och förgiftningar.
            För att komma tillrätta med överdosering bör läkemedel förpackas
            och säljas i mindre paket. Detta bör riksdagen som sin mening
            ge regeringen till känna.
          </p>
          <p xml:id="i-GsUdAA3pURooctZTHYUDpT">
            I dag finns det inget krav på butikerna som säljer receptfria
            läkemedel att de ska inneha ett bassortiment, något som är ett
            måste ur ett patientsäkerhetsperspektiv. Det finns exempelvis
            inget krav på att det måste finnas doser anpassade till både barn
            och vuxna. Detta riskerar att öka den felaktiga doseringen när
            konsumenten blir satt i en situation där man försöker anpassa
            ett läkemedel doserat för en vuxen till att passa ett barn. Det
            behöver därför införas krav på bassortiment av läkemedel. Detta
            bör riksdagen som sin mening ge regeringen till känna.
          </p>
          <head type="h2" xml:id="i-SL1svebRok6CKSisBA1st6">
            8.2 Tillstånd
          </head>
          <p xml:id="i-3fRFM3hqLqn9nx6j5JmtQ8">
            Receptfria läkemedel ute i handeln bör inte få säljas utan tillståndsprövning.
            I dag finns det enbart anmälningsplikt för de näringsidkare som
            säljer läkemedel. En fördel med ett krav på tillstånd vore att
            tillsynsmyndigheten redan innan försäljningen påbörjas ges tillfälle
            att göra en bedömning av näringsidkarens lämplighet att sälja
            läkemedel. Vidare skulle det bli lättare att ingripa mot den som
            inte följer reglerna, medan något tillstånd att återkalla vid
            misskötsamhet inte finns i ett anmälningssystem. Det bör därför
            vara tillståndsplikt för att sälja läkemedel i detaljhandel. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Kf1VeLWo5jy6XLcD7JQHxh">
              Eva Olofsson (V)
            </item>
            <item xml:id="i-4Ziewd5cFBbWdPFzcPUYSN">
              Bengt Berg (V)
            </item>
            <item xml:id="i-GUHKV5VquRRhDX9X9pNDKn">
              Marianne Berg (V)
            </item>
            <item xml:id="i-URw5SHWrLBCxv2uHXpQsuS">
              Amineh Kakabaveh (V)
            </item>
            <item xml:id="i-5TGz1MCWzvEHCjhLLfX4PT">
              Lars Ohly (V)
            </item>
            <item xml:id="i-AtHXWonYZWjYQiP8nL43Wf">
              Lena Olsson (V)
            </item>
            <item xml:id="i-C3xCjY54RAszJRJmronzr">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
