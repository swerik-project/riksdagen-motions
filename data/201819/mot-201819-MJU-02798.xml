<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-02798">
  <teiHeader>
    <fileDesc>
      <titleStmt>
        <title>Hälsosam mat inom den offentliga verksamheten</title>
        <author corresp="i-Lw92TAaAVgG8Kdf7YxhViy i-V7UFodKLft3oP8S6c3GFzd">av Markus Wiechel och Lars Andersson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2798 av Markus Wiechel och Lars Andersson (båda SD)</title>
          <idno type="rdwebb">H6022798</idno>
          <rs type="number">2798</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6022798/text</ref>
          <ref type="dokument_url_html">http://data.riksdagen.se/dokument/H6022798</ref>
          <ref type="dokumentstatus_url_xml">http://data.riksdagen.se/dokumentstatus/H6022798</ref>
          <ref type="docx">http://data.riksdagen.se/fil/18A3AC8E-5B4C-4F82-B730-3A939341A35B</ref>
          <ref type="pdf">http://data.riksdagen.se/fil/A289B6F5-DE68-4663-AC6B-366C32B58F4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FSMafBGjGthk5PAXbBXzLi" type="signed"/>
        <correspContext corresp="i-FSMafBGjGthk5PAXbBXzLi">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
        </correspContext>
        <correspAction xml:id="i-RHJeichtiTZB1J69RZXHJU" type="submitted">
          <date when="2018-11-30"/>
          <time when="14:19:29"/>
        </correspAction>
        <correspAction xml:id="i-QidzEiZW3tNwrJ1vXTVPSv" type="reviewed">
          <date when="2018-11-30"/>
          <time when="15:33:48"/>
        </correspAction>
        <correspAction xml:id="i-R1yWFGkLiQ68doACUut7X7" type="referred">
          <date when="2018-12-05"/>
        </correspAction>
        <correspAction xml:id="i-4BKMKq5VaDr6LcqAdV3akD" type="assigned">
          <date when="2019-06-24"/>
          <time when="12:44:53"/>
        </correspAction>
        <correspContext corresp="i-4BKMKq5VaDr6LcqAdV3akD">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-FqMamBSBC4uFTdHXpiYHoG" type="behandlas_i"/>
        <correspContext corresp="i-FqMamBSBC4uFTdHXpiYHoG">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pa8r6XmEiXVP8vyAysiPi5" type="behandlas_i"/>
        <correspContext corresp="i-Pa8r6XmEiXVP8vyAysiPi5">
          <ref type="uppgift">2018/19:MJU12</ref>
          <ref type="ref_dok_id">H601MJU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU12</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N49Nn8Kb33RHQnAyveYrrY" type="behandlas_i"/>
        <correspContext corresp="i-N49Nn8Kb33RHQnAyveYrrY">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HxmaSG2TmRpYuzLqrk5fje" type="motHeader">
        <div xml:id="i-HWkYHvt8p9iYVb5VGTaMyN" type="motTitle">
          Motion till riksdagen 2018/19:2798 av Markus Wiechel och Lars
          Andersson (båda SD) Hälsosam mat inom den offentliga verksamheten
        </div>
      </div>
      <div xml:id="i-3z3VWK7t4VM6d3i5wKM5PA" type="motBody">
        <div xml:id="i-AEv2paA6SXiHCxrZhaEU3N" type="motProposal" subtype="förslag">
          <head xml:id="i-XKPG8R1zqCLJWmMuJoTuxo">
            Förslag till riksdagsbeslut
          </head>
          <list xml:id="i-NwNtY2nFSRWiP74YsZ6FaL" style="ol">
            <item xml:id="i-UKfdejstyYXfLyV4M6wc41">
              Riksdagen ställer sig bakom det som anförs i motionen om ett
              handlingsprogram för hälsosam kost inom den offentliga verksamheten
              och tillkännager detta för regeringen.
            </item>
            <item xml:id="i-VqhUiJ9TQtfLoXLNUNcMSL">
              Riksdagen ställer sig bakom det som anförs i motionen om att
              se över möjligheterna att stödja skolor som erbjuder elever en
              god och hälsosam kost, och detta tillkännager riksdagen för regeringen.
            </item>
            <item xml:id="i-SMACMQJHqePCV34qeofzit">
              Riksdagen ställer sig bakom det som anförs i motionen om en individanpassad
              kost till sjuka och tillkännager detta för regeringen.
            </item>
            <item xml:id="i-C8TD4KH8v66i692EF8bbkx">
              Riksdagen ställer sig bakom det som anförs i motionen om religiösa
              och etiska särkrav och tillkännager detta för regeringen.
            </item>
            <item xml:id="i-5psfT2EsB4vCffzgbnzKiC">
              Riksdagen ställer sig bakom det som anförs i motionen om avgifter
              kopplade till specialkost av medicinska skäl och tillkännager
              detta för regeringen.
            </item>
          </list>
        </div>
        <div xml:id="i-8aMhpAi4pdZHXAFf4WcgvZ" type="motContent">
          <head xml:id="i-LRNTfcAgQtxojySoDLC7c6" type="h1">
            Bakgrund
          </head>
          <p xml:id="i-Euy6AHLdhWiADuBGpYq7dv">
            Inom den offentliga verksamheten – vård, skola, omsorg – serveras
            det varje dag cirka tre miljoner måltider vilket innebär en ungefärlig
            kostnad på åtta miljarder av våra gemensamma tillgångar. Den grundläggande
            offentliga verksamheten lider så gott som överallt idag av brist
            på resurser, vilket också visar sig i form av att maten i många
            fall är näringsfattig och i värsta fall inte ens smakar bra. Vi
            har även sett skräckexempel på olika äldreboenden där pensionärer
            serveras portioner som är så små att inte ens en elev i lågstadiet
            hade blivit mätt. Av kostnadsskäl satsar man inte på något så
            viktigt som att ge brukare den mat de behöver för ett hälsosamt
            och njutbart liv. Dagens tillvägagångs­sätt är kontraproduktivt
            och kan enbart betraktas som ett enormt svek när våra äldre, sjuka
            och unga tvingas äta mat som förvärrar hälsotillståndet och livslusten
            snarare än det motsatta. Vi måste säkerställa att äldre, sjuka,
            skolelever och andra som är i behov av samhällets stöd kan njuta
            när de får sina måltider, som i många fall kan betraktas som dagens
            höjdpunkt och som är fundamentala för att kroppen ska orka med.
          </p>
          <head xml:id="i-M9peURdq7Ct16rBaCVcESW" type="h1">
            Hälsosam och god mat
          </head>
          <p xml:id="i-EhamkR2KVVt7rYngxfJGUw">
            De senaste åren har vi dessvärre sett en ökning av antalet livsmedelsrelaterade
            sjuk­domar. Prognosen tyder dessutom på att det kommer att förvärras
            ytterligare. Vi vet likaså att flertalet folksjukdomar kan förebyggas,
            och i vissa fall till och med bekämpas, bara den sjuke äter rätt
            mat med rätt näringsinnehåll. Vissa livsmedel innehåller således
            näringsämnen som kan fungera läkande då de stärker kroppen. Det
            är exempelvis vida känt att ingefära, det livsmedel som per gram
            innehåller mest antioxidanter, kan verka antiinflammatoriskt och
            har flera andra positiva effekter, varför livsmedlet länge använts
            mot förkylningar, migrän, träningsvärk, mensvärk, illamående och
            för att öka blodcirkulationen eller sänka kolesterolet (vilket
            bland annat är bra för hjärtat).
          </p>
          <p xml:id="i-2pkquwuKM6sVYpXqFb3dA2">
            Det finns idag en god möjlighet att laga god och näringsrik mat
            med ungefär samma kostnader som idag. Det går samtidigt att arbeta
            mer effektivt för en individanpassad bedömning över vilken mat
            som serveras till mottagande av vår offentliga service. Vi kan
            helt enkelt inte acceptera att diabetespatienter råkar få i sig
            sockerrik mat, allergiker får i sig just den mat de är allergiska
            mot eller att cancerpatienter får i sig socker- och glutenrik
            mat. Expertisen kring kostens påverkan på hälsan finns, men varken
            kunska­pen eller viljan verkar finnas hos beslutsfattare. Regeringen
            bör tillsätta en handlings­plan för att säkerställa att all offentlig
            verksamhet i Sverige tillhandahåller näringsrik och god mat.
          </p>
          <head xml:id="i-LaXQhG7Y2fSiYBo5jxNYrZ" type="h1">
            Hälsostöd till skolor som främjar en god hälsa
          </head>
          <p xml:id="i-DP8H7xH7JJQdbNHMSrH68K">
            Skolmaten, som infördes i Sverige för över 100 år sedan, syftar
            till att ge alla elever (oavsett bakgrund) en god möjlighet till
            bra matvanor. Av den anledningen är den också en mycket viktig
            del i arbetet för en god hälsa och en hållbar utveckling, inte
            minst under studietiden. Skolmåltiderna kan också användas som
            ett sätt för elever att bli nyfikna på maten med tillhörande hälsoeffekter.
            Dessa kunskaper kan således leda till att eleverna blir kvalitetsmedvetna
            vuxna som strävar efter ett hälsosamt liv. En investering i bra
            skolmat bör därför ses som en satsning på såväl skolans primära
            uppdrag, att lära ut, då maten ger energi för att orka lära och
            få goda skolresultat, men även på elevernas hälsa, förutsättningar
            och välbefinnande.
          </p>
          <p xml:id="i-3BrT3fuH8BKUoCt6HEjZj3">
            Sverige har som bekant lagstadgade krav på kostnadsfria och näringsriktiga
            skolmåltider till alla elever. Skolmåltiderna omfattas idag av
            skolans styrdokument (skollagen och läroplanen). I skollagen finns
            även krav på skolans huvudman och skolenhet att bedriva ett systematiskt
            kvalitetsarbete. I detta arbete ingår uppdraget att kontinuerligt
            planera verksamheten samt att den följs upp och givetvis utvecklas
            till det bättre. Skolmåltiderna klassas som en del av utbildningen,
            varför de också omfattas av dessa krav.
          </p>
          <p xml:id="i-GeDWjDq8DNoT8oTcNraaZZ">
            Trots de riktlinjer som finns idag kan skolmaten variera beroende
            på skolenhet. Detta är inte acceptabelt. Regeringen bör se över
            möjligheterna att från statens sida stödja skolor som erbjuder
            sina elever en extra god och hälsosam kost.
          </p>
          <head xml:id="i-UXjKsFn6SxrpmVPs37Mb4v" type="h1">
            Individanpassad mat för sjuka
          </head>
          <p xml:id="i-UguEmxvKzypgBPmQCGCmHC">
            I en artikel i Svenska Dagbladet den 1 januari 2018 kunde vi
            läsa om 12-åriga Clara som togs in akut på sjukhus för diabetes.
            Chocken över hur sjukvården hanterade henne kom morgonen efter
            att Clara åkt in, då sjukhuspersonalen serverade henne en frukostbricka
            med O’boy, juice, fruktyoghurt, vitt bröd med en skiva ost och
            en korvskiva. Sockerhalten i denna frukost motsvarade 17 sockerbitar.
            Vidare framgick det att lunch och middag bestod av mat som pannkakor
            med sylt eller potatismos och falukorv samt en efterrätt bestående
            av äppelpaj med vaniljsås. Med andra ord kunde sjukhusmaten summeras
            som enkel men troligtvis billig mat med stora mängder socker och
            näringsfattiga kolhydrater. Svenska Dagbladet avslöjade en liknande
            historia den 20 oktober 2018. Den gången blev cancerpatienten
            Malin bjuden på saft och limpsmörgås med processad skinka på sjukhuset:
            precis den kost cancerpatienter inte ska äta då den typen av mat
            bidrar till cancercellernas tillväxt.
          </p>
          <p xml:id="i-4ebgZpLVo8mcY9xRr26kDV">
            Det är fullkomligt oacceptabelt att patienter på våra sjukhus
            får mat som är direkt skadlig för deras hälsa. Det är ett svek
            från samhället som istället bör erbjuda näringsrik och hälsosam
            mat för de som är inlagda för att bli friska. På just detta område
            finns det en hel del forskning som visar på kostens betydelse
            för hälsan och läkeprocessen för patienter med hjärt- och kärlsjukdomar,
            cancer, diabetes och många andra sjukdomar. Även inom psykiatrin
            finns det studier som visar på kostens betydelse. Depression och
            ångest kan enligt forskningsstudier lindras genom medelhavskost
            samt annan mat med mycket fisk, färska grönsaker, örter och rotfrukter.
            Traditionell japansk mat har även i flera stora studier associerats
            till en god psykisk hälsa och välbefinnande. De studier som gjorts
            visar även att psykisk ohälsa, såsom exempelvis depression och
            ångest, ökar markant för den som äter mycket socker samt att vissa
            specifika näringsämnen i bra mat minskar trötthet och kan lindra
            stress. Regeringen bör ta fram en plan för att möjliggöra en mer
            individanpassad kost för inlagda sjuka på bland annat vårdinrättningar
            och äldreboenden.
          </p>
          <head xml:id="i-5FD9FF71re8sqXGVuqTv3x" type="h1">
            Religiösa och etiska särkrav inom offentlig verksamhet
          </head>
          <p xml:id="i-GRPKqvEsq81GCXKkRhMzfH">
            Delvis som följd av att allt fler elever väljer specialkost vid
            sina respektive skolor har kostnaderna för skolmaten i många fall
            skjutit i höjden. När Västerås stad såg över andelen specialkost
            i skolrestaurangerna visade det sig att den låg på hela 13 procent,
            vilket gjorde att de under 2018 införde ett sjukvårdsintyg för
            specialkost. Intyget innebär att eleven ska få rätt till specialkost
            av medicinska skäl och kan godkännas av skolan efter att behörig
            sjukvårdspersonal intygat allergi, intolerans eller överkänslighet
            för en viss form av mat. I Västerås gäller inte kravet på intyg
            för religiösa eller etiska skäl eller för elever med ett selektivt
            ätande. Även andra kommuner, såsom exempelvis Stockholms stad,
            har infört liknande intygskrav som följd av de ökade kostnaderna.
            I Laholms kommun har det visat sig att nästan vart femte barn
            fått specialkost i kommunens förskolor och skolor. En kock behövs
            då för att laga 450 portioner av den vanliga maten samtidigt som
            det behövs ytterligare en kock för att laga 100 portioner specialkost,
            enligt chefen för internservice på Laholms kommun.
          </p>
          <p xml:id="i-7dUfYqrEu79zCNKZG1mW5i">
            Det är fullt förståeligt att vissa kommuner väljer att införa
            intyg för de elever som kräver specialkost av medicinska skäl
            då skolbespisningen blivit mer komplicerad på senare år som följd
            av de krav som råder. Inte minst uppstår det problem när vissa
            elever har religiösa eller etiska skäl för sin specialkost, då
            dessa krav är orimliga ur ett ekonomiskt perspektiv eftersom alltför
            många kostkrav både ökar risken för onödigt matsvinn och riskerar
            höja de generella matkostnaderna. Samtliga skolor bör hela tiden
            erbjuda ett vegetariskt (lakto-ovo-vegetariskt) alternativ vid
            sidan av den ordinarie maten som serveras. Detta bör räcka för
            elever med religiösa eller etiska grunder för sitt val av mat.
            Regeringen bör därför tydliggöra att religiösa eller etiska krav
            för special­kost inom offentlig verksamhet inte är legitima när
            det finns ett vegetariskt alternativ för att möjliggöra sänkta
            kostnader och samtidigt förbättrad matkvalitet.
          </p>
          <head xml:id="i-QSZ6pyFdHA1R25G448hQ69" type="h1">
            Avgifter kopplade till intyg för skolor
          </head>
          <p xml:id="i-JzMatqhVXYvkP5KP45p4F4">
            Skolan ska enligt skollagen huvudsakligen vara avgiftsfri, även
            om enstaka avgifter i samband med exempelvis skolutflykter får
            förekomma. Samtidigt innebär intyg i vissa regioner en merkostnad
            som följd av en eventuell avgift. En sådan avgift är inte kopplad
            till en skolutflykt, utan har helt och hållet med elevens hälsa
            att göra. Regeringen bör säkerställa att de elever som av medicinska
            skäl måste få intyg för specialkost också får den avgiften betald
            genom ett förtydligande i skollagen.
          </p>
        </div>
        <div xml:id="i-zxdZZ77ht3kPQq8Fq8qBV" type="motSignatures">
          <list xml:id="i-3FBm8RUgg1YH3xhVPVwhJM">
            <item xml:id="i-YKdbujFv11TXVEkxsfk9Uq" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-SmLuXPfuVQ8aD3fexbD3QQ" who="i-V7UFodKLft3oP8S6c3GFzd">
              Lars Andersson (SD)
            </item>
          </list>
        </div>
      </div>
    </body>
  </text>
</TEI>
