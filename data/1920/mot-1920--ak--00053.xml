<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__53/mot_1920__ak__53-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Andra kammaren, Nr 53. 3
          </p>
          <p>
            Nr 33,
          </p>
          <p>
            Av herrar Nilsson i Antnäs och Bergström i Högsön om anslag till
            fortsättning av inlandsbanan mellan Volg-
          </p>
          <p>
            sjön och Gellivare m. m.
          </p>
          <p>
            Av bilaga till innevarande års statsverksproposition, avdelningen
            ut- gifter för kapitalökning, sid. 210, inhämtas, att landshövdingen
            i Norr- bottens län G. Malm i skrivelse den 13 oktober 1919 väckt
            förslag om vissa åtgärder till förbättrande av trafikförhållandena
            inom länet. I denna skrivelse framhålles, hurusom kristiden i
            Norrbottens järnvägslösa bygder övat ett särskilt tryck genom
            de ofantligt ökade landsvägsfrakterna för såväl personer som gods.
            Befolkningen motsåge därför med längtan den dag, då det löfte
            om bättre tider, som låge i riksdagens beslut om byg- gande av
            inlandsbanan med dess tvärbanor, komme att infrias. Lands- hövdingen
            Malm hade för egen del kommit till den uppfattningen, att beträffande
            järnvägsleder önskemålen för Norrbottens läns vidkommande i främsta
            rummet borde inriktas på dels framdragande av den av 1917 års
            riksdag beslutade tvärbanan Jörn—Gubblijaur i första hand samt
            så snabbt som möjligt till Arvidsjaurs kyrkoby, och dels fortsättande
            snarast möjligt av inlandsbanan från Porjus till Jockmocks kyrkoplats.
            Beträffande tvärbanan från Jörn framhåller landshövdingen Malm,
            att genom byggande av denna bana fram till Arvidsjaurs kyrkoplats
            den folkrika och synnerligen utvecklingskraftiga Arvidsjaurs kommun
            med en folkmängd av över 7,000 personer skulle bliva nöjaktigt
            hulpen. Men även den ovanför liggande Arjeplougs socken, vars
            folkmängd uppginge till 3,173 personer, skulle därmed komma i
            ett väsentligt bättre läge, då den till övervägande del hade sjökommunikation
            till det från Arvidsjaurs kyrkoplats på 2,6 mils avstånd belägna
            Avaviken. Fortsättningen från Arvidsjaurs kyrkoby borde emellertid
            upptagas, så snart det statsfinansiella läget det medgåve. I fråga
            om inlandsbanans fortsättande från Porjus till Jockmocks kyrkoplats
            yttrar landshövdingen Malm, att med hänsyn till den centrala ställning
            kyrkoplatsen intager i denna Sveriges största sockens liv banans
            framdragande till denna ort vore en angelägenhet av största betydelse.
          </p>
          <pb facs="riksdagen-motions-pdf/data/1920/mot_1920__ak__53/mot_1920__ak__53-002.pdf"/>
          <p>
            4 Motioner i Andra kammaren, Nr 53.
          </p>
          <p>
            Därmed skulle ock socknens behov av järnvägsförbindelser tillsvidare
            vara fyllt. Skrivelsen slutar med en hemställan, bland annat,
            om framställning till innevarande års riksdag om anslag, dels
            för påbörjande, helst under år 1920 eller eventuellt under år
            1921, av tvärbanan Jörn—Gubblijaur på sträckan Jörn —Arvidsjaurs
            kyrkoby, och dels för fortsättande av inlands- banan från Lule
            älv till Jockmocks kyrkoby, så att denna sträcka kunde öppnas
            för trafik så snart bron över nämnda älv blivit färdigställd.
            Vad landshövdingen Malm sålunda anfört angående behovet av snara
            åtgärder till förbättrande av kommunikationsförhällandena i Norrbottens
            vidsträckta län grundar sig på faktiska förhållanden och kan icke
            i något avseende jävas. Ett oeftergivligt villkor för att länet
            skall kunna "gå framåt och tillvarataga de utvecklingsmöjligheter,
            som finnas, är, att kommunikationsväsendet, vilket fortfarande
            är mycket bristfälligt, kraftigt och snabbt förbättras. De förslag,
            vilka i fråga om järnvägsförbindelser blivit i den åberopade skrivelsen
            framställda, omfatta visserligen icke mer än en bråkdel av de
            behov, som förefinnas, men då tillgodoseendet av kommunikationsbehoven
            måste ske successivt, kan givetvis icke allt begäras på en gång.
            De båda järnvägsleder landshövdingen Malm för- ordat till omedelbart
            utförande äro för länet synnerligen viktiga. Vad angår tvärbanan
            från Jörn till Arvidsjaurs kyrkoby kommer den att genom- löpa
            trakter med synnerligen rika odlingsmöjligheter, varför den icke
            blott får betydelse som ett högst nödigt samfärdsmedel för den
            ganska talrika befolkning, som redan fnnes i örten, utan den blir
            även en stark häv- stång till bygdens uppodling och vidare utveckling.
            Även inlandsbanans snara framdragande från Porjus till Jockmocks
            kyrkoplats är av synnerligen stort behov påkallat. Jockmocks kyrkoplats
            är en av de större kyrkobyarna i lappmarken och centralpunkten
            för Sveriges vidsträcktaste socken. Sin utfartsväg har denna plats
            för när- varande över Murjeks järnvägsstation, som ligger på ett
            avstånd av 6 '!/- mil från densamma. I socknens nordöstra del
            på gränsen mot Gällivare har under de senare åren uppväxt ett
            betydande industrisamhälle vid Porjus, med en folkmängd, som redan
            helt säkert överstiger 2,000 per- soner. Detta samhälle är beläget
            på mer än 5 mils avstånd från Jock- mocks kyrkoplats, med vilken
            det icke ens har landsvägsförbindelse. Det är lätt att förstå,
            att stora olägenheter skola göra sig gällande genom dessa båda
            huvudplatsers isolering från varandra, helst som de i kommu- nalt
            hänseende höra ihop och därför måste stå i förbindelse med var-
            andra. Härav framgår otvetydigt, att inlandsbanans snara framdragande
          </p>
          <pb facs="riksdagen-motions-pdf/data/1920/mot_1920__ak__53/mot_1920__ak__53-003.pdf"/>
          <p>
            Motioner 1 Andra kammaren, Nr 53. 5
          </p>
          <p>
            från Porjus till Jockmock är en synnerligen trängande angelägenhet
            för orten. I sitt yttrande till statsrådsprotokollet har departementschefen
            med- givit, att de framförda önskemålen rörande tvärbanan Jörn—Gubblijaur
            samt forcering av inlandsbanebygget äro synnerligen behjärtansvärda.
            Emellertid har han med åberopande av vad järnvägsstyrelsen yttrat
            i ärendet avstått från att av innevarande års riksdag äska anslag
            för på- börjande av nämnda tvärbana samt med hänsyn till de rådande
            för- hållandena å lånemarknaden jämväl föreslagit en nedsättning
            av det utav järnvägsstyrelsen för inlandsbanan begärda anslagsbeloppet.
            Detta måste betecknas som mycket beklagligt och har verkat förstämning
            inom Norr- botten, något som bland annat framgår av en i tidningarna
            relaterad skrivelse till statsrådet och chefen för civildepartementet
            från Arvidsjaurs sockens järnvägskommitté. Från samma kommitté
            har även till länets representanter i riksdagen ingått en skrivelse,
            däri med avseende på tvär- banan Jörn—Gubblijaur bland annat anföres
            följande: »De motiv, som förut av statsmyndigheter och andra anförts
            för denna tvärbanas snara påbörjande, förefinnas alltjämt, och
            ju längre det dröjer innan arbetena igångsättas, desto mer trängande
            blir behovet av banan. Inom Arvidsjaurs socken har uppgjorts en
            plan för anläggande av ett omfattande vägnät. För att emellertid
            vägarbetena skola kunna med kraft påbörjas fordras dock, att järnvägslinjen
            är till sitt läge be- stämd, och är detta av särskild vikt för
            sträckan Arvidsjaur—Gubblijaur. Här är nämligen en landsväg till
            socknens övre delar under byggnad, och måste arbetena avstanna
            med innevarande år, om järnvägslinjen icke blir renstakad och
            stationer och hållplatser till sina lägen exakt bestämda. Många
            och' betydelsefulla arbeten såväl för kommunen som statsskogarna
            vänta endast på järnvägen för att komma till utförande.» Beträffande
            järnvägsstyrelsens äskanden inhämtas av statsverks- propositionen,
            att styrelsen på angivna skäl icke ansett sig böra begära någon
            framställning till innevarande års riksdag om anslag till tvärbanan
            Jörn—Gubblijaur. Till inlandsbanebygget har styrelsen äskat tillhopa
            8,200,000 kronor, därav 1,900,000 kronor på tilläggsstat för 1920.
            Tilläggsanslaget skulle fördelas med 1,000,000 kronor på inlandsbanans
            södra del och 900,000 kronor på dess norra del. Av det för år
            1921 begärda anslaget å 7,000,000 kronor skulle 800,000 kronor
            användas för arbetena å norra delen. Emellertid har departementschefen
            funnit sig icke kunna förorda, att för inlandsbanans fortsättande
            av innevarande års riksdag äskades högre belopp än tillhopa 5,300,000
            kronor, därav 1,900,000
          </p>
          <pb facs="riksdagen-motions-pdf/data/1920/mot_1920__ak__53/mot_1920__ak__53-004.pdf"/>
          <p>
            6 Motioner i Andra kammaren, Nr 53.
          </p>
          <p>
            kronor på tilläggsstat för år 1920, varjämte han uttalat, att
            det för år 1921 begärda anslaget å 3,400,000 kronor syntes böra
            avses för banans södra del. Då sålunda intetdera av de här ovan
            berörda för Norrbottens län så betydelsefulla önskemålen lett
            till någon framställning till innevarande års riksdag från Kungl.
            Maj:ts sida, har det icke kunnat undvikas, att sådan framställning
            sker genom enskild motion. De skäl, som av järn- vägsstyrelsen
            och departementschefen anförts för uppskov, skola visser- ligen
            icke underskattas, men det rådande behovet talar ett ännu krafti-
            gare språk än dessa skäl. Till utgångspunkt i fråga om de anslags-
            belopp, som lämpligen böra begäras, torde kunna tagas det belopp,
            som järnvägsstyrelsen äskat på 1921 års riksstat för fortsättning
            av inlands- banebygget, eller 7,000,000 kronor, men med sådan
            fördelning, att jämväl tvärbanan Jörn—Gubblijaur kan börja byggas
            å sträckan Jörn —Arvids- jaurs kyrkoby och renstakning av hela
            bansträckan ske under år 1921 samt att jämväl samtidigt arbetena
            kunna i något större omfattning upp- tagas å inlandsbanan från
            Lule älv till Jockmocks kyrkoplats. Skillnaden mellan vad järnvägsstyrelsen
            och vad Kungl. Maj:t äskat för inlandsbanan eller 3,600,000 kronor
            skulle alltså bli vad som av riksdagen begäres på 1921 års stat
            för de båda ifrågavarande järnvägssträckorna. Detta belopp torde
            lämpligen böra fördelas så, att 2,000,000 kronor anslås för påbör-
            jande av tvärbanan Jörn—Gubblijaur med utgångspunkt från Jörn
            och 1,600,000 kronor för fortsättande av inlandsbanan från Porjus
            till Jock- mocks kyrkoplats. Med åberopande av vad sålunda anförts
            hemställes,
          </p>
          <p>
            att riksdagen ville för fortsättande av inlands- banan mellan
            Volgsjön och Gällivare för år 1921 anvisa ett reservationsanslag
            av 5,000,000 kronor, därav 1,600,000 kronor till dess norra del
            mellan Lule älv och Jockmocks kyrkoplats, samt att riksdagen ville
            för påbörjande av tvärbanan Jörn—Gubblijaur å sträckan Jörn— Arvidsjaurs
            kyrko- by och för renstakning av banan i dess helhet för år 1921
            anvisa ett reservationsanslag av 2,000,000 kronor.
          </p>
          <p>
            Stockholm den 17 januari 1920. N. E. Nilsson. K. Bergström.
          </p>
        </div>
      </div>
    </body>
  </text>
</TEI>
