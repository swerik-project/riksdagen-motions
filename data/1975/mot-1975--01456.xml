<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01456">
  <teiHeader>
    <fileDesc>
      <titleStmt>
        <title>om trafikpolitiken.</title>
        <author>av herr Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om trafikpolitiken.</title>
          <idno type="rdwebb">FY021456</idno>
          <rs type="number">1456</rs>
          <ref type="dokument_url_text">http://data.riksdagen.se/dokument/FY021456/text</ref>
          <ref type="dokument_url_html">http://data.riksdagen.se/dokument/FY021456</ref>
          <ref type="dokumentstatus_url_xml">http://data.riksdagen.se/dokumentstatus/FY021456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-9Y4xyA9x1QxKAxWcTDiJ57</idno>
            <name>GUNVOR RYDING</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RSdHTk2kLWC2955XZ4PKSP" type="signed"/>
        <correspContext corresp="i-RSdHTk2kLWC2955XZ4PKSP">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-9Y4xyA9x1QxKAxWcTDiJ57"/>
          <note type="signatory" corresp="i-8AhxJLZS4tkzePbePMP4WS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1456/mot_1975__1456-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1975:1456 3
          </p>
          <p>
            Nr 1456
          </p>
          <p>
            av herr Hermansson m. fl. om trafikpolitiken.
          </p>
          <p>
            Vänsterpartiet kommunisternas främsta trafikpolitiska krav har
            allt- sedan 1963 års trafikpolitiska beslut fattades varit att
            detta skulle upphävas. I en riksdagsmotion i anslutning till regeringens
            proposition anfördes ”att samhället måste ta på sig ansvaret för
            att befolkningen är tillfredsställande försörjd med transporter
            och kommunikationer”. Uti- från den utgångspunkten ansåg motionärerna
            att resonemanget om behovet av att skapa ett mer konkurrensfrämjande
            system på transport- marknaden var helt oförståeligt. Beslutet
            fattades emellertid under den period då marknadsekonomin stod
            som allra högst i kurs i vårt land. Marknaden, eller efterfrågan,
            skulle styra trafikplaneringen, och för att marknaden skulle fungera
            gällde det att skapa förutsättningar för ”konkurrens på lika villkor”
            mellan olika trafikföretag. Vårt parti har i åtskilliga riksdagsmotioner
            och även utanför riksdagen kritiserat den filosofi som är grundläggande
            för denna trafikpolitik. Vi har krävt att den skall ersättas med
            en trafikpolitik, grundad på samhällsekonomiska bedömningar. Vi
            har krävt nya riktlinjer, som bl. a. tar hänsyn till sociala och
            lokaliseringspolitiska behov, trafiksäkerhetsskäl och miljövårdsintressen.
            I stället för konkurrens vill vi ställa samordning och planering.
            Samordning mellan olika trafikslag skulle, anser vi, medföra ett
            både bättre fungerande och billigare transportsystem.
          </p>
          <p>
            Affärsbanenätet och det trafiksvaga nätet
          </p>
          <p>
            Enligt 1963 års beslut delas SJ:s rörelse upp på ett affärsbanenät
            och ett trafiksvagt nät. Det sägs att affärsbanenätet och det
            trafiksvaga nätet skall betraktas som två separata rörelsegrenar
            och att en redovisnings- mässig uppdelning av verksamheten i enlighet
            därmed skall göras. I en skrivelse till regeringen angående bandelsnedläggningarna
            vid SJ har riksdagens revisorer påpekat att SJ inte på ett tillfredsställande
            sätt har visat att den till företaget utgående driftersättningen
            använts enbart för att täcka driftsunderskotten på det ersättningsberättigade
            nätet. Frsättningen till SJ har i växande omfattning fått karaktären
            av ett allmänt driftbidrag utan exklusiv anknytning till enskilda
            bandelar. hävdade revisorerna. För detta talar också, menade man,
            att ersättningen ingår som en allmän inkomstpost i SJ:s driftbudget.
            De gällande principerna har därmed inte följts av SJ enligt revisorernas
            uppfattning, och man fann detta otillfredsställande. Samtidigt
            framhöll revisorerna att uppdelningen av det totala järnvägs-
          </p>
          <pb facs="riksdagen-motions-pdf/data/1975/mot_1975__1456/mot_1975__1456-002.pdf"/>
          <p>
            Mot. 1975:1456 4
          </p>
          <p>
            nätet i ett lönsamt och ett olönsamt bannät kommit att bli alltmer
            konstlad. En ny lösning bör sökas på frågan om järnvägstrafikens
            ställning och uppgifter i landets transportsystem. Omfattningen
            av det bannät som statsmakterna kan tänkas vilja upprätthålla
            blir därvid ett spörsmål av grundläggande betydelse, säger revisorerna.
            Det finns skäl att understryka revisorernas uppfattning om uppdel-
            ningen av SJ-nätet. En sädan uppdelning är enligt vår mening mekanisk
            och tar inte hänsyn till faktorer som gör nätet till en sammanhängande
            enhet, olika bandelars matarvärde osv. Beteckningen olönsam är
            inte heller acceptabel, så länge man inte värderar de olika bandelarna
            från samhällsekonomiska utgångspunkter. För vem är trafiken olönsam?
            Är det för SJ som företag eller är det för samhället? Det är ju
            den frågan som måste ställas.
          </p>
          <p>
            S. k. olönsamma järnvägsstationer
          </p>
          <p>
            Under budgetåret 1973/74 lades 42 ”olönsamma” järnvägsstationer
            ned, varav tre obemannade. Härutöver avbemannades 28 stationer.
            Ersättningsbehovet för sådana olönsamma stationer, som regeringen
            beslutat skall bibehållas, har — med utgångspunkt i förhållandena
            under budgetåret 1973/74 — beräknats till 100 000 kr. under budgetåret
            1975/76, framgår det av budgetpropositionen. En kommun som av
            trafikförsörjningsskäl motsätter sig nedläggning eller indragning
            av bemanning av stationer som betraktas som olönsamma kan nämligen
            hos regeringen anhålla om prövning av SJ:s beslut. Vi har tidigare
            i riksdagsmotioner framhållit att kommunerna tydligen inte är
            tillräckligt informerade om möjligheten att erhålla bidrag för
            ovan nämnt ändamål, Anslaget — 100 000 kr. — måste nu betraktas
            som löjligt lågt och kan givetvis inte spela någon som helst roll
            för möjligheterna att i större utsträckning bevara stationer som
            betraktas som olönsamma. Ändå är det inte så att detta av kommunerna
            anses som en oviktig fråga. Tvärtom har många kommuner opponerat
            kraftigt mot denna försämring av trafikförsörjningen. Inte minst
            har detta skett i samband med att SJ den senaste tiden över hela
            landet aviserat försämringar i servicen på mellanstationer, nedläggningar
            av styckegodstrafiken m. m. Av det anförda bör den slutsatsen
            dras att storleken på det omtalade anslaget bör justeras kraftigt
            uppåt, att kommunerna på ett helt annat sätt än tidigare bör informeras
            om möjligheterna att få bidrag från detta och att kravet på företagsekonomisk
            lönsamhet när det gäller service av ovan angivet slag måste mildras.
            SJ måste i avvaktan på den trafikpoli- tiska utredningens arbete
            redan på vissa avsnitt av sin verksamhet få ta ett socialt ansvar.
          </p>
          <pb facs="riksdagen-motions-pdf/data/1975/mot_1975__1456/mot_1975__1456-003.pdf"/>
          <p>
            Mot. 1975:1456 5
          </p>
          <p>
            Samhällsekonomiska värderingar
          </p>
          <p>
            Den samhällsekonomiska bedömningen måste bli avgörande när ställning
            skall tas till omfattningen av det framtida järnvägsnätet. I de
            samhällsekonomiska övervägandena måste då alla faktorer som kan
            göra underlaget för dessa överväganden så fullödiga som möjligt
            finnas med. Länsstyrelserna har vid arbetet med utformningen av
            de regionala trafikplanerna försökt anlägga ett samhällsekonomiskt
            perspektiv. Svårig- heterna ligger väl i bristen på enhetliga
            kalkylmetoder för att riktigt kunna mäta de faktorer som inte
            har med den företagsekonomiska lönsamheten att göra — t.ex. minskade
            olycksrisker, miljövänlighet, effekter i lokaliseringspolitiskt
            hänseende, sociala effekter och energi- politiska synpunkter.
            Målen, dvs. samhällsmålen, måste i detta samman- hang få en ökad
            betydelse. Den hittillsvarande målsättningen — ”att för landets
            olika delar trygga en tillfredsställande transportförsörjning
            till lägsta möjliga samhällsekonomiska kostnader” — är alltför
            opreciserad och blygsam. Den regionala trafikplaneringen kan anses
            vara ett första steg när det gäller att precisera en målsättning
            men kan inte anses vara till fyllest, framför allt därför att
            den inte i erforderlig utsträckning tar hänsyn till regionalpolitiska
            mål, t. ex. skapandet av sysselsättningstill- fällen i glesbygden.
            Kalkylmetoder med vilka man på ett godtagbart sätt kan väga in
            bl. a. de här nämnda faktorerna i en samhällsekonomisk bedömning
            tycks för närvarande inte finnas. Det är enligt vår uppfattning
            angeläget att ett intensivt arbete läggs ned, bl. a. i den trafikpolitiska
            utredningen, på att få fram sådana metoder. Sedan finns det också
            skäl att påpeka att det redan nu används olika kalkylsätt för
            vägar och järnvägar. Vägplanerare får räkna med trafikan- ternas
            tidsvinst och minskad olycksfallsrisksom intäkter. På järnväg
            händer mycket färre olyckor än på väg, men för detta får inte
            SJ tillgodoräkna sig något värde. Tidsvinster för resande kan
            SJ inte heller tillgodoräkna sig något värde för. Det kan inte
            vara tillfredsställande att olika synsätt tillämpas inom olika
            transportgrenar. Nödvändigheten av att få fram enhetliga kalkylmetoder
            understryks ytterligare av detta.
          </p>
          <p>
            Sänk SJ: taxor!
          </p>
          <p>
            Den trafikpolitiska utredningen har fått i uppdrag att se över
            SJ:s taxor med det uttalade målet att SJ skall kunna erövra en
            större andel av transportarbetet. Utredningen väntas komma med
            delförslag under inne- varande år. I direktiven har utsagts att
            en viktig del i arbetet skall vara att anpassa de taxor som avser
            längre avstånd, så att de kommer att ligga i linje med samhällets
            regionalpolitiska och näringspolitiska mål. Det är angeläget att
            den målsättningen under utredningens gång preciseras. Den regionala
            trafikplaneringen har i viss utsträckning anpassats till kapitalets
            krav på omstrukturering av samhället. En ny
          </p>
          <p>
            1” Riksdagen 1975. 3 saml. Nr 1455-1460
          </p>
          <pb facs="riksdagen-motions-pdf/data/1975/mot_1975__1456/mot_1975__1456-004.pdf"/>
          <p>
            Mot. 1975:1456 6
          </p>
          <p>
            taxepolitik bör ta sikte på att medverka till en geografisk fördelning
            av industri och sysselsättning i vårt land. Med hänvisning till
            SJ:s försök att uppnå ett bättre ekonomiskt resultat med en sänkning
            av biljettpriserna har ju riksdagen uttalat att denna försöksverksamhet
            bör fortsätta, inte minst i syfte att stimulera dels trafik på
            banor som anses nödvändiga av sociala och regionalpolitiska skäl,
            exempelvis inlandsbanan, dels persontrafiken på de längre avstån-
            den. SJ hänvisar i budgetpropositionen till detta uttalande men
            finner det motiverat att prisförsök, med de sociala och regionalpolitiska
            syften som anges, möjliggörs genom anslag till den företagsekonomiska
            resultatför- sämring som beräknas uppstå för SJ. Om riksdagen
            ställer sig positiv till detta, vill SJ pröva en rabatt på järnvägsresor
            till, från och inom det inre stödområdet under hela år 1975. SJ
            föreslår en rabatt om 25 procent upp till 50 kr. på det vanliga
            priset för färdbiljetten. Vi understryker angelägenheten av sådana
            rabatteringsförsök men anser att SJ bör pröva utfallet av dessa
            innan man hemställer om anslag. I motion till 1973 års riksdag
            påpekade vi att de upprepade taxehöjningarna verkat mycket negativt
            när det gäller SJ:s möjligheter att hävda sig inom persontrafiken.
            Radikala sänkningar av SJ:s taxor vore av värde för att få över
            resande till den spårbundna trafiken, anfördes det i vår motion,
            i vilken vi också uttalade att införandetav SO-kort skulle kunna
            ge kollektivtrafiken ökad goodwill. Vi har därefter med tillfreds-
            ställelse noterat tillsättandet av 50-kortsutredningen. I motion
            till 1974 års riksdag påpekade vi att taxehöjningen vid årsskiftet
            1974 var förkastlig. Den akuta bristsituationen när det gällde
            oljetillförseln borde vid det tillfället i stället ha utgjort
            ett väl valt ögonblick för att företa taxesänkningar som en ny
            och varaktig giv från SJ:s sida. Kravet om taxesänkningar vid
            SJ styrks förutom av sociala och energipolitiska motiveringar
            också av behovet av att outnyttjad kapacitet vid SJ kommer till
            användning samt önskvärdheten av att den reguljära SJ-trafiken
            blir konkurrenskraftigare gentemot charter- och veckosluts- trafik.
          </p>
          <p>
            Energipolitiska synpunkter
          </p>
          <p>
            ”En fortsatt prioritering av bilismen på bekostnad av tåg och
            andra allmänna kommunikationsmedel drar med sig besvärande samhällskost-
            nader, som människorna nog inte vill betala.” — ”Energiprognosutred-
            ningen har inte följt med sin tid när den gjort sina bedömningar
            av energiförbrukningen på trafikens område.” (Uttalanden av trafikforska-
            ren professor Olof Gunnarsson vid Chalmers.) Den statliga energiprognosutredningen
            anser inte att det finns särskilt mycket energi att spara på kommunikationsområdet.
            Endast marginella energieffekter kan uppnås genom överflyttning
            av person- och godstrafik från landsväg till järnväg, hävdar man.
            Till och med en så orealistisk åtgärd som ett totalt förbud för
            bilkörning och i stället övergång över hela linjen till kollektivtrafik
            skulle bara spara in tre procent av Sveriges
          </p>
          <pb facs="riksdagen-motions-pdf/data/1975/mot_1975__1456/mot_1975__1456-005.pdf"/>
          <p>
            Mot. 1975:1456 7
          </p>
          <p>
            energiförbrukning, skriver utredningen i en lägesrapport. Många
            människor är nog litet skeptiska inför energiprognosutredning-
            ens siffror — mot bakgrund av professor Gunnarssons uttalanden
            kanske med berättigande. Bara en sådan sak som att enligt uppgift
            mer än 20 procent av all den olja som vi gör av med i Sverige
            går till transporter borde stämma till eftertanke. Det mesta av
            denna (mer än 90 procent) är bensin till personbilar. Mer än hälften
            av denna bensin pyser ut som avgaser och spillvärme, eftersom
            bilmotorn bara kan utnyttja 30 procent av energiinnehållet i bensinen.
            Detta utgör också en allvarlig miljöfråga. Hälften av alla luftföroreningar
            i Sverige kommer från bilarna. Jämförd med tåget är bilen en stor
            energislösare och miljöförstörare. Men bilarnas energiförbrukning
            är ju inte bara en fråga om bensinförbrukning. Bilarna måste ha
            vägar att köra på, och dessa kostar det stora energimängder att
            bygga. Det går t. ex. åt tre å fyra gånger så mycket energi att
            bygga en kilometer motorväg som att bygga en kilometer järnväg.
            Att det, när det gäller järnvägarna, mera är frågan om att utnyttja
            de redan befintliga järnvägarna än att bygga nya måste få vågskålen
            att ännu mer väga över till deras förmån. De med bilismen sammanhängande
            energiproblemen, som här endast antytts, utgör i allt flera länder
            ett av huvudargumenten för ett ökat satsande på kollektivtrafik.
            Vi har anledning att i vårt land dra samma slutsats.
          </p>
          <p>
            Planering av bilismen
          </p>
          <p>
            Med bilismen sammanhänger inte bara energiproblem utan också
            en rad andra negativa effekter. Förståelse för ingrepp för att
            motverka dessa finns i hög grad även bland bilinnehavare. Detta
            har framkommit bl. a. genom Svenska vägföreningens undersökning
            Bilismen i samhället. 77 procent av de tillfrågade ansåg att privat
            bilkörning i städers innerområden är mer eller mindre onödig.
            De negativa följderna av bilismen framträder nog också särskilt
            på detta område. Därför måste bilfria zoner i ökad utsträckning
            skapas i tätorters innerområden. Den kollektiva trafiken i tätorterna
            måste på allt sätt uppmuntras genom införande av billiga årskort,
            större turtäthet osv. Beträffande den tunga trafiken på landsvägarna
            börjar de negativa konsekvenserna alltmer uppmärksammas. Det faktum
            att vi i Sverige har en högre maximilängd för landsvägsfordon
            än något annat land, att den tunga lastbilen är fem gånger farligare
            i trafiken än personbilen och att den tunga trafiken helt uppenbart
            inte bär kostnaderna för det slitage den åsamkar vägarna gör ett
            överförande av tung trafik från landsväg till järnväg eller sjö-
            och kanalfart alltmer aktuellt. Vpk har sedan flera år krävt utarbetandet
            av ett program för överförandet av tung trafik från landsväg till
            järnväg. Detta borde innehålla förslag om sänkning av fordonslängden
            till 18 m, förbud mot tung trafik över helger och veckoslut, förbud
            mot transport på bil av vissa skrymmande och tunga
          </p>
          <pb facs="riksdagen-motions-pdf/data/1975/mot_1975__1456/mot_1975__1456-006.pdf"/>
          <p>
            Mot. 1975:1456 8
          </p>
          <p>
            godsslag, inskränkning av långtradartrafiken där goda möjligheter
            till utnyttjande av järnväg (t. ex. utefter stambanornas sträckning)
            föreligger. Även lastbilsbeskattningen måste givetvis komma in
            i detta sammanhang. Därvid måste emellertid beaktas att inte en
            försämring av transportmöj- ligheterna åstadkoms för glesbygder
            och områden som inte har tillgång till alternativa transportmedel.
            Vi noterar som ett stort framsteg att riksdagen, i samband med
            att trafiksäkerhetsfrågorna behandlades, uttalade att starka skäl
            talar för att fordonslängden skärs ned till 18 m och att utredningsarbetet
            om detta påskyndas. Bilismens positiva betydelse för många människor
            har vi påtalat åtskilliga gånger. Men trafikpolitikens dilemma
            ligger ändå just i det förhållandet att bilen för de enskilda
            hushållen har så attraktiva kvalite- ter, men att den när den
            förekommer i stort antal får allt påtagligare negativa effekter,
            inte bara för de billösa utan för hela samhället. Bilen ger radikalt
            ökad rörlighet, en vidgad valfrihet för de bilägande. Till denna
            nya rörlighet anpassar sig både näringslivet och samhällets organ.
            Den lilla nära butiken läggs ned, medan storbutiken eller stormarknaden
            blomstrar. Samhället anpassar sig genom centralisering av exempelvis
            sjukvård till stora anläggningar, som hämtar patienter från väldiga
            omland. Men därmed blir rörligheten ett tvång, vilket i sin tur
            går speciellt ut över de billösa. Med detta som bakgrund står
            det klart att vi måste få en bättre kontroll över bilismens utveckling.
            Vi kan inte nöja oss med en planering för bilismen utan måste
            ha en planering av bilismen. Detta understryks ändå mera om man
            beaktar att landets personbils- bestånd under 1950- och 1960-talen
            nästan tiodubblades. Fordonsparken växte från 252 000 bilar år
            1950 till 2 288 000 år 1970. Man kan inte heller finna något land
            där bilismens utveckling nått så långt, att en mättnadsnivå inträtt.
            Inte ens i USA — där biltätheten är störst — har de årliga nettotillskotten
            i absoluta tal börjat avta. (Bilismen i Sverige, 1973).
          </p>
          <p>
            Prioritering av kollektivtrafiken
          </p>
          <p>
            Genom att samhällsplaneringen i så hög grad utgått från bilismens
            behov har i realiteten stor nonchalans visats den stora grupp
            människor som av olika skäl är förhindrade att, eller inte vill,
            skaffa sig bil. Man har, när det gäller trafikplaneringen, hemfallit
            åt ett renodlat marknadstänk- ande. Investeringarna har framför
            allt satsats på en utveckling av bilismen på kollektivtrafikens
            bekostnad. Det förekommer i dag att kommuner subventionerar parkeringshus
            i stadskärnorna. Detta är bl. a. ett resultat av påtryckningar
            från affärsmännen i centrum, som vill ha så många bilburna kunder
            som möjligt. Trafiken är ju också ett område där stora, tunga
            basinvesteringar i alldeles ovanligt hög grad styr efterfrågan.
            De stora investeringar som skett i vägar och motorleder har naturligtvis
          </p>
          <pb facs="riksdagen-motions-pdf/data/1975/mot_1975__1456/mot_1975__1456-007.pdf"/>
          <p>
            Mot. 1975:1456 9
          </p>
          <p>
            starkt medverkat till bilismens expansion. Om kollektivtrafiken
            framdeles på ett bättre sätt skall kunna hävda sig gentemot bilismen
            är det därför betydelsefullt att investeringar görs på ett sådant
            sätt att de gynnar kollektivtrafik medlen. Det är också viktigt
            att när det gäller statsbidrag kollektivtrafiken prioriteras framför
            bil-
          </p>
          <p>
            trafiken. För närvarande kan kommun som är väghållare erhålla
            bidrag av
          </p>
          <p>
            statsmedel till byggande och drift av allmän väg och av gata,
            som är nödvändig för den allmänna samfärdseln. Bidrag utgår, i
            mån av tillgång på anslagna medel, i allmänhet med 95 procent
            av kommunens kostnader. När det gäller särskilda bussleder synes
            de för närvarande ej, mot bakgrund av ovan nämnda bestämmelse,
            vara statsbidragsberättigade. I den mån de kan bidraga till en
            bättre försörjning med kollektivtrafik bör de emellertid vara
            detta. Ett medel att åstadkomma förbättrad kollektiv- trafiksstandard
            vore att ge statliga bidrag till lokaltrafiksföretagens anläggningar
            i samma utsträckning som till det lokala vägväsendet. Spårbunden
            trafik, som har betydelse för den kollektiva trafikförsörj- ningen,
            borde också kunna erhålla statsbidrag, såväl för byggande som
            drift. För närvarande kan endast bidrag till tunnelbana utgå under
            vissa förutsättningar. Kommunerna borde också stimuleras till
            ett ökat byggande av cykelleder genom särskilda statsbidrag härför.
            Det förhållandet att kommunerna får bära kostnaderna tycks vara
            till allvarligt förfång för genomförandet av ordentliga projekt
            för att förbättra cykeltrafikens villkor.
          </p>
          <p>
            Samordning och planering
          </p>
          <p>
            Som allmän regel för en ny trafikpolitik accepteras alltmera
            att denna skall baseras på en samhällsekonomiskt riktig uppdelning
            av trafiken på olika trafikmedel. Detta förutsätter givetvis ett
            stort mått av samordning och styrning. Frågan är om denna styrning
            skall kunna ske med hjälp av priser, skatter osv. eller om rent
            fysiska regleringsåtgärder måste tillgripas. Erfarenheterna har
            väl hittills visat svårigheterna att genom taxesänkningar, goodwillåtgärder
            i annan form m. m. kunna uppnå bestämda trafikpolitiska mål. Ofta
            måste dessa förenas med direkta regleringar — t. ex. skapandet
            av bilfria zoner i tätorters innerområden för att det förväntade
            resultatet skall nås. När det gäller omstrukturering av trafiken
            mellan olika trafikgrenar, t. ex. överförande av trafik från landsväg
            till järnväg, gäller säkert i ännu högre grad att detta måste
            ske också med hjälp av direkta regleringsåt- gärder. En övergripande
            planering av hela transportväsendet måste givetvis till för att
            sådana uppgifter skall kunna lösas. Riksdagens revisorer har som
            bekant givit uttryck för den tanken att statsmakterna bör fastställa
            en allmän trafikfördelningsplan, i vilken anges hur trafikströmmar
            skall fördelas på olika slag av transportleder och på olika
          </p>
          <pb facs="riksdagen-motions-pdf/data/1975/mot_1975__1456/mot_1975__1456-008.pdf"/>
          <p>
            Mot. 1975:1456 10
          </p>
          <p>
            typer av trafikföretag, så att garantier skapas för en tillfredsställande
            transportförsörjning inom landets olika delar. En trafikpolitisk
            ramplane- ring skall ge riktlinjer för de statliga investeringarna
            inom transportsek- torn. Utan att här gå in på detaljer i revisorernas
            förslag menar vi att detta understryker vad vi sagt om behovet
            av direkta styrningsåtgärder för att kunna få till stånd en från
            samhällsekonomisk synpunkt riktig fördelning av trafiken.
          </p>
          <p>
            Sammanfattning och hemställan
          </p>
          <p>
            Inledningsvis anfördes att 1963 års trafikpolitik i princip var
            felaktig. En konkurrens på lika villkor torde aldrig kunna åstadkommas.
            Vägkost- nadsutredningen kunde ju trots mångårigt arbete inte
            ge någon lösning på den svåra frågan om bilismens kostnadsansvar,
            vilket skulle ge underlaget för en konkurrens på lika villkor.
            Därför är enligt vår uppfattning den i debatten ofta återkommande
            frågan om kostnadsansvaret för de olika trafikgrenarna i och för
            sig underordnad. Därmed är inte sagt att uppenbara missförhållanden
            ej bör rättas till! Frågan om kostnadsansvaret behandlas av den
            trafikpolitiska utred- ningen. Det ifrågasätts i direktiven om
            inte kostnadsansvaret skulle bäras gemensamt av alla trafikgrenar.
            Mot bakgrund av vårt tidigare resone- mang anser vi detta vara
            en riktigare tanke. Inom ramen för ett sådant kostnadsansvar kan
            det då finnas större möjligheter att prioritera åtgärder i trafiken
            utifrån andra förutsättningar än dem som är avhängiga av marknadsvillkoren.
            Andra faktorer än de som framhålls i 1963 års trafikpolitiska
            beslut måste bli avgörande i det trafikpolitiska mönstret. Som
            förut framhållits anser vi att målsättningen för trafikpolitiken
            måste ges ökad uppmärk- samhet. I fortsättningen bör trafikpolitiken
            underordnas regionalpolitiska och sociala strävanden. Den kan
            bli ett viktigt regionalpolitiskt styrme- del. Varje trafikslags
            möjlighet att utveckla olika landsändar måste beaktas. Det trafikslag
            som på det samhällsekonomiskt effektivaste sättet kan fullfölja
            målsättningen bör prioriteras. Därför behövs samordning och reglering.
            Diskussionen om styrmedel kommer att bli väsentlig. Med hänvisning
            till det anförda föreslås 1. att riksdagen uttalar a. att anslaget
            för bibehållande av olönsamma järnvägssta- tioner bör ses över
            i syfte att åstadkomma en betydande uppjustering, b. att kravet
            på SJ om företagsekonomisk lönsamhet vid ställningstagande till
            service av s. k. olönsam karaktär bör mildras, c. att taxesänkningar
            vid SJ enligt i motionen framförda synpunkter snarast bör komma
            till stånd,
          </p>
          <pb facs="riksdagen-motions-pdf/data/1975/mot_1975__1456/mot_1975__1456-009.pdf"/>
          <p>
            Mot. 1975:1456 11
          </p>
          <p>
            d. att en planering av bilismens framtida utveckling bör bli
            föremål för uppmärksamhet i samband med det pågående utredningsarbetet.
            e. att ett program för tung lastbilstrafiks överförande från landsväg
            till järnväg, bl. a. genom åtgärder föreslagna i motionen, snarast
            bör komma till stånd, f. att statsbidragsbestämmelser för byggande
            och drift av anläggningar och trafikmedel i kollektivtrafik utfärdas
            i enlighet med vad i motionen framhållits samt att statsbi- dragsbestämmelser
            utfärdas även för byggande av cykel- leder, 2. att motionens synpunkter
            i övrigt överlämnas till trafikpoli- tiska utredningen för beaktande.
          </p>
          <p>
            Stockholm den 25 januari 1975 C.-H. HERMANSSON (vpk)
          </p>
          <p>
            LARS WERNER (vpk) JOHN MAGNUSSON (vpk) i Tyresö i Kristinehamn
            EIVOR MARKLUND (vpk) NILS BERNDTSON (vpk)
          </p>
          <p>
            GUSTAV LORENTZON (vpk) GUNVOR RYDING (vpk)
          </p>
        </div>
      </div>
    </body>
  </text>
</TEI>
