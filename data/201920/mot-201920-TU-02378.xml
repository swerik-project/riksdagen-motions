<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-02378">
  <teiHeader>
    <fileDesc>
      <titleStmt>
        <title>Östlig förbindelse</title>
        <author corresp="i-NDXytJ2sEVrtLhDNxEoc8A">av Ida Drougge (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2378 av Ida Drougge (M)</title>
          <idno type="rdwebb">H7022378</idno>
          <rs type="number">2378</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7022378/text</ref>
          <ref type="dokument_url_html">http://data.riksdagen.se/dokument/H7022378</ref>
          <ref type="dokumentstatus_url_xml">http://data.riksdagen.se/dokumentstatus/H7022378</ref>
          <ref type="docx">http://data.riksdagen.se/fil/4BDFBF2E-F0EB-42AA-A894-FCC18772035E</ref>
          <ref type="pdf">http://data.riksdagen.se/fil/1A60ED77-1CF4-471E-957F-AA17824C77A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JVgDrFodaXjxrkvyyiSzV5" type="signed"/>
        <correspContext corresp="i-JVgDrFodaXjxrkvyyiSzV5">
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-WcjcQbakQMZgFezrMKd6UR" type="submitted">
          <date when="2019-10-03"/>
          <time when="10:23:18"/>
        </correspAction>
        <correspAction xml:id="i-7fNLf6Vs796EJALs1FwWCU" type="reviewed">
          <date when="2019-10-03"/>
          <time when="10:52:07"/>
        </correspAction>
        <correspAction xml:id="i-UkUu1QhouFP8dznFQXksC8" type="referred">
          <date when="2019-10-11"/>
        </correspAction>
        <correspAction xml:id="i-KbCEtfKk4qpu9Tv1cYVb57" type="assigned">
          <date when="2020-05-25"/>
          <time when="16:27:42"/>
        </correspAction>
        <correspContext corresp="i-KbCEtfKk4qpu9Tv1cYVb57">
          <ref type="assignedTo">Trafikutskottet</ref>
        </correspContext>
        <correspAction xml:id="i-V5rHTcUUjDgsNSnUG3JdGe" type="behandlas_i"/>
        <correspContext corresp="i-V5rHTcUUjDgsNSnUG3JdGe">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2378 av Ida Drougge (M) Östlig
          förbindelse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AFvaFC8dcvwomx3LJrEDSs">
            Förslag till riksdagsbeslut
          </head>
          <list>
            <item xml:id="i-Au6SWwv6V2puo6hD699mtw" sortKey="Yrkande 1">
              Riksdagen ställer sig bakom det som anförs i motionen om vikten
              av projektet Östlig förbindelse i Stockholms län och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-QokWVqnjySVV1GfR2uPibr" type="h1">
            Motivering
          </head>
          <p xml:id="i-B9idumduT4zF8qV61SqHcA">
            Stockholms befolkning ökar i rekordfart. Sedan många år tillbaka
            har Stockholm EU:s absolut högsta relativa befolkningsökning.
            Faktum är att den ligger på en nivå som är ungefär åtta gånger
            så stor som i övriga EU. Detta väntas också fortsätta och regionen
            beräknas ha byggt över 300 000 nya bostäder till 2030. Faktum
            är att stockholmare idag tillbringar mer tid i bilkö runt om i
            regionen än vad de har semester. För busstrafiken är inte situationen
            bättre. Bara i Stockholms innerstad kostar köerna samhället upp­skattningsvis
            1,5 miljarder årligen. Kostnaden för trängseln i hela transportsystemet
            uppskattas av Trafikanalys till hela 6 miljarder kronor årligen
            i Stockholmsregionen.
          </p>
          <p xml:id="i-HKriCQZkgwqtz1Suuh3PK7">
            Stockholms höga tillväxt är en tillgång för hela Sverige, men
            det ställer också höga krav på utbyggd infrastruktur. Trots stora
            investeringar beräknas antalet flaskhalsar vara fler 2030 än idag,
            både på vägar och på spår. Räknat i kölängd beräknas köerna vara
            fem gånger så långa som idag, detta eftersom trafiken ökar snabbare
            än befolkningen. Med en östlig förbindelse skulle dock köerna
            i Stockholm minska med lika lång sträcka som det är mellan Stockholm
            city och Karlstad.
          </p>
          <p xml:id="i-F7gUS9ro1SAENGN78UowL2">
            Dagens östliga förbindelse är en av Stockholms känsligaste trafikpunkter,
            då den går rakt igenom Stockholm via Skeppsbron. Vägarna här har
            sedan länge korkat igen till den grad att busstrafiken blir opålitlig
            och inte fungerar tillräckligt väl för att vägnäten inte ska belastas
            ytterligare. Ett motargument som lyfts fram mot byggandet av Östlig
            förbindelse är att det skulle öka resandet ytterligare och därför
            vara dåligt för klimatet. Allt annat lika skulle visserligen Östlig
            förbindelse ge ökade koldioxidutsläpp, men samtidigt också minska
            de farliga partikelhalterna i inte minst innerstaden. Allt annat
            bedöms såklart inte heller vara lika i framtiden, utan framtidens
            fordonsflotta och det kollektiva resandet bedöms vara mer klimatvänliga
            än dagens. Exempelvis vill Stockholmsregionen ligga i framkant
            vad gäller eldrivna bussar och självkörande fordon. Man ska heller
            inte glömma bort att Östlig förbindelse även ska trafikeras av
            just kollektivtrafik och att samtliga bussar i Stockholms innerstad
            redan idag drivs av förnybara bränslen.
          </p>
          <p xml:id="i-8xnEPsBmHaWjNQ5djDssTf">
            I Sverigeförhandlingens planerade bostadsbyggande kommer 178
            000 nya bostäder att byggas. Bara i moms blir statens intäkter
            av detta 6 000 kronor per kvadratmeter nyproducerad bostad. Det
            innebär att statens momsintäkter från Stockholms län kommer överstiga
            100 miljarder kronor de kommande åren. Östlig förbindelse beräknas
            kosta 17,7 miljarder kronor och statens medfinansiering skulle
            ha uppgått till 12,2 miljarder i och med att den trängselskatt
            som stockholmarna betalar själva också tillkommer. Detta finansierar
            gott och väl den östliga förbindelse som Stockholm behöver för
            att fortsätta vara en växande storstad. Medfinansiering av staten
            innebär med andra ord bara att stockholmarna själva skulle få
            behålla mer av det värde de skapar genom sin egen tillväxt och
            sitt eget bostadsbyggande.
          </p>
          <p xml:id="i-5TjRo2EXSEAvNV1PLcUsU6">
            En östlig förbindelse är inte heller bara viktig för att stockholmarna
            ska klara sin dagliga pendling till och från arbetet. När stockholmarna
            tvingas sitta i kö istället för att arbeta drabbar detta hela
            Sverige. Att överge och straffa Stockholm med allt längre bilköer,
            med bussar som kör fast i trafikstockning och med dämpad tillväxt
            skapar inte incitament att bidra till Sveriges utveckling. Tvärtom
            straffas nu slit och hårt arbete, och en allt större och växande
            infrastrukturskuld skjuts på kommande generationer.
          </p>
        </div>
        <div type="motSignatures">
          <list>
            <item xml:id="i-SrQw1e8hwak8ZpcXndbLvs" who="i-NDXytJ2sEVrtLhDNxEoc8A">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
