<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00405">
  <teiHeader>
    <fileDesc>
      <titleStmt>
        <title>Kameraövervakning för ökad trygghet</title>
        <author corresp="i-8WXKfVC5CVWBiV2pVhvraQ">av Luciano Astudillo m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kameraövervakning för ökad trygghet</title>
          <idno type="rdwebb">GX02Ju405</idno>
          <rs type="number">Ju405</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju405/text</ref>
          <ref type="dokument_url_html">http://data.riksdagen.se/dokument/GX02Ju405</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju405</ref>
          <ref type="doc">http://data.riksdagen.se/fil/FC61C7BE-F953-441C-B65A-D52E421C468F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GcAX9J1oYqgkz5oWfoH81M" type="signed"/>
        <correspContext corresp="i-GcAX9J1oYqgkz5oWfoH81M">
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction type="numbering" xml:id="i-DVniGKoS55MRMh6fDUwUFx">
          <date when="2009-10-08"/>
        </correspAction>
        <correspAction type="submission" xml:id="i-6GSZh7qpz9X67wFBk7okHv">
          <date when="2009-10-06"/>
        </correspAction>
        <correspAction type="transfer" xml:id="i-5jCJdoZbFGgGs9ohsFUaWN">
          <date when="2009-09-29"/>
        </correspAction>
        <correspAction type="assigned" xml:id="i-Kb9rcgeh4FUNt1KDnCEKwW"/>
        <correspContext corresp="i-Kb9rcgeh4FUNt1KDnCEKwW">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NEGHZY4HDU1AMkkrSZuXsV">
            Förslag till riksdagsbeslut
          </head>
          <p xml:id="i-3ChwFHtDpGndJEgHXxLXZD">
            Riksdagen tillkännager för regeringen som sin mening vad som
            anförs i motionen om att påskynda moderniseringen av den befintliga
            lagstiftningen för användning av övervakningskameror.
          </p>
        </div>
        <div type="motContent">
          <head type="h1" xml:id="i-XFwgV9GLXRiZ6GGTRMxn4A">
            Motivering
          </head>
          <p xml:id="i-YEa83Lbhj1poHVMuZd5u5M">
            Förra sommaren upphävde länsrätten det tillstånd som Malmö stad
            fått av länsstyrelsen för att sätta upp övervakningskameror längs
            det så kallade Stråket från Centralstationen till Möllevångstorget.
            Man menade att det intrång i enskildas personliga integritet som
            kamerorna innebar vägde tyngre än trygghetsaspekterna. Malmö överklagade
            frågan till Regeringsrätten. Där har frågan fastnat.
          </p>
          <head type="h2" xml:id="i-BGB1jdP91tJtAXG4qpQWkd">
            Brott kränker integritet
          </head>
          <p xml:id="i-DGXD3r9Ua8AXhKBs45gfYy">
            Den tekniska utvecklingen möjliggör allt mera övervakning och
            kontroll. Självklart är det viktigt att hela tiden värna den personliga
            integriteten. Men vi anser att det är synnerligen bekymmersamt
            om den blir viktigare än människors trygghet på gator och torg.
            Den största integritetskränkningen är att utsättas för ett grovt
            brott. Den ökande kriminaliteten och i synnerhet våldsbrottsligheten
            är ett av de allra största samhällsproblemen. Det är fullständigt
            förödande om ett samhälle inte kan garantera sina medborgares
            liv och säkerhet.
          </p>
          <head type="h2" xml:id="i-RAtBgHUeMegfXWrhMSLU3o">
            Kameror vikigt komplement
          </head>
          <p xml:id="i-QG9BeEAop5pkoSdftarviN">
            För att komma tillrätta med kriminaliteten krävs åtgärder på
            väldigt många olika områden. Det handlar om att ge alla medborgare
            möjligheter till ett anständigt liv med rimliga levnadsförhållanden
            och om att förändra ungdomarnas värderingar genom bra skolundervisning
            och goda förebilder. Det handlar om att minimera tillgången till
            narkotika och ha ett bra samarbete med krogarna. Det handlar om
            att sätta upp belysning, beskära buskar och satsa på kollektivtrafiken.
            Och det handlar om att ingripa snabbt och hårt när ett brott inträffat.
            Naturligtvis kan övervakningskameror inte ersätta andra åtgärder.
            Men de är en pusselbit. Om människor känner sig trygga på stan,
            skapar det en positiv spiral. Då tar man gärna en kvällspromenad
            hem istället för taxi. När fler vanliga människor rör sig i natten,
            känner sig ännu fler trygga att göra det, och så vidare.
          </p>
          <p xml:id="i-Lr391fg7sqhnScYjcM715G">
            Hur många poliser och väktare man än sätter in så skulle det
            inte räcka. De kan inte vara överallt. Deras närvaro skapar inte
            heller i sig själv en trygg stadsmiljö där människor vill röra
            sig. Och att kunna röra sig fritt är i allra högsta grad en del
            i en människas personliga integritet. Risken för upptäckt är kriminalpolitikens
            mest effektiva redskap. Användningen av övervakningskameror har
            ökat kraftigt under senare år och effekten har varierat. Vid Möllevångstorget
            i Malmö halverades antalet anmälda våldsbrott och andra personrelaterade
            brott under det första året efter att man monterat upp övervakningskameror.
            På andra ställen är effekten mindre. Men Brottsförebyggande rådet
            (Brå) anser det vara belagt att kameraövervakning av delar av
            det offentliga rummet kan vara en verksam metod för att få individer
            att avstå från kriminalitet.
          </p>
          <p xml:id="i-QjQrvTHowzn9TNEA4iq5Fd">
            Inspelat bildmaterial kan dessutom användas som bevis för att
            styrka brott, och kameraövervakning kan bidra till att öka allmänhetens
            upplevda trygghet. Det är viktigt inte minst från jämställdhetssynpunkt.
          </p>
          <head type="h2" xml:id="i-DswhewauZgXxbyhkQrS181">
            Kameror ökar tryggheten
          </head>
          <p xml:id="i-XLWZ4UdLDDKWwPqDmWzXk6">
            Olika opinionsundersökningar visar också att människor idag är
            positiva till kameraövervakning. I en undersökning från SCB, gjord
            på uppdrag av Integritetsskyddskommittén, ställdes följande fråga:
            Tycker du att kameraövervakning ska vara tillåten eller otillåten
            på allmänna platser om det behövs för att få folk att känna sig
            tryggare av att platser är kameraövervakade? 90 procent av de
            tillfrågade svarade positivt. Andelen var i stort sett densamma
            när frågan avsåg att förhindra eller avslöja enklare brott, som
            till exempel vandalism och klotter, och den steg till 97 procent
            när frågan avsåg misshandel, rån, våldtäkt och narkotikaförsäljning.
          </p>
          <head type="h2" xml:id="i-H6V6fGVmE9JgdZWQU8M9zE">
            Modernisering välkommen
          </head>
          <p xml:id="i-TmBAxjvu5pPmfHB2XYDE57">
            Kameraövervakning regleras i Sverige sedan år 1977. Idag finns
            det två överlappande lagar som styr användningen av övervakningskameror
            och liknande utrustning. Lagen (1998:150) om allmän kameraövervakning
            är tillämplig om man vill kameraövervaka en plats dit allmänheten
            har tillträde. Då krävs i normala fall tillstånd av länsstyrelsen,
            som avgör om övervakningen tar tillräcklig hänsyn till den enskildes
            personliga integritet. Personuppgiftslagen (1998:204) gäller istället
            på de platser dit allmänheten saknar tillträde, som skolor, bostadshus
            och arbetsplatser. Här är Datainspektionen tillsynsmyndighet.
          </p>
          <p xml:id="i-69RqeDTybfWRHjks3SpHiQ">
            När den nuvarande lagen om allmän kameraövervakning skrevs fram
            var tanken att intresset av att förebygga och utreda brott skulle
            spela en mer framträdande roll i förhållande till integritetsintresset
            än i den tidigare lagen. Det blev till exempel enklare för postkontor,
            banker och butiker att använda sig av kameraövervakning. Om syftet
            med övervakningen är att förhindra brott och den kamera som ska
            användas är fast monterad och försedd med fast objektiv, behöver
            man inte söka tillstånd, utan det räcker med en anmälan. I samtliga
            fall gäller att man är skyldig att tydligt anslå att kameraövervakning
            äger rum.
          </p>
          <p xml:id="i-F15WriaqCb7BkMkogPUFW1">
            År 2002 presenterade Kameraövervakningsutredningen en översyn
            av lagen om allmän kameraövervakning (SOU 2002:110). Man bedömde
            då att lagstiftningen i huvudsak fungerade väl och lämnade endast
            små förslag till ändringar, som dessutom fick skarp kritik under
            remissomgången.
          </p>
          <p xml:id="i-BFEH6D44zLNZyJP6Bs5toH">
            Därför är vi positiva till att regeringen i februari 2008 beslutade
            att göra en översyn av lagen (1998:150) om allmän kameraövervakning.
            Samtidigt är det viktigt att ha med sig att den borgerliga regeringen
            på så sätt förhalat processen. Mycket tyder på att regeringen
            är splittrad i frågan. Justitieministern vill öka möjligheterna
            att använda kamerorna, men andra motverkar den inriktningen.
          </p>
          <head type="h2" xml:id="i-CqnZRKHLb1GtdeymXJgpD1">
            Teknikutvecklingen minskar eventuell integritetskränkning
          </head>
          <p xml:id="i-7jdaiQPQnsC8jP85JkKrBc">
            Kameraövervakning var fram tills för några år sedan i stort sett
            synonymt med CCTV, Closed Circuit Television, som på svenska ofta
            kallas videoövervakning. Det innebär att en kamera kopplas via
            kabel till en monitor. Denna bevakas av någon och har eventuellt
            en inspelningsfunktion. Dessa system finns kvar i till exempel
            butiker. På skolor används idag ofta system som är en vidareutveckling
            av CCTV, så kallad visuell händelsebevakning. Detta innebär att
            skolorna fjärrövervakas med kameror från en larmcentral. Kamerorna
            aktiveras automatiskt om någon under kvällar eller nätter kommer
            nära skolans fasad. Bilderna granskas på larmcentralen och vid
            behov skickas polis, väktare eller brandkår till platsen. På gator
            och torg kan olika sorters kameror användas, men de ansökningar
            som Malmö och andra kommuner lämnat in på senare år omfattar så
            kallade smarta kameror.
          </p>
          <head type="h2" xml:id="i-NHwBZLQnsXsmgLo96Wok4w">
            Stråket i Malmö
          </head>
          <p xml:id="i-SBnJ7bKeNnUYcs44rhy1gs">
            Det tillstånd för Malmö stad att övervaka Stråket som länsrätten
            avslagit handlade om kameror som ska lagra det inspelade materialet
            i 96 timmar och programmeras så att bostäder och andra ställen
            som inte är allmän plats maskeras. Bilderna ska krypteras och
            lagras på en hårddisk som ingen har tillgång till, och för att
            polisen ska få lov att avkoda dem krävs ett domstolsbeslut.
          </p>
          <p xml:id="i-U9iwzENa4eB4L2Ar2GsaoF">
            Tekniken har utvecklats så att det idag är möjligt att förena
            hårda integritetskrav med verktyg som ökar tryggheten och minskar
            antalet brott. Vid så kallad integritetsskyddad övervakning kan
            man till och med använda automatiska bildbehandlingsmetoder för
            att hitta och sudda till de människor som finns på bilden. Om
            ett brott inträffar och polisen behöver informationen, kan man
            ta fram rådata med en nyckel. Men teknikutvecklingen har också
            fört med sig att det är lättare att kränka individers personliga
            integritet när kameror blir allt mindre och tillgängliga för fler
            och när optiken blir allt bättre och ljuskänsligare.
          </p>
          <p xml:id="i-T8tpiC8j86umSUkx2xDz1W">
            Samtidigt som tekniken har utvecklats, har det också blivit allt
            tydligare att lagstiftningen som reglerar kameraövervakning är
            föråldrad och leder till inkonsekventa beslut. Landskrona kommun
            fick nyligen tillåtelse att kameraövervaka centrum, Falkenberg
            likaså, men alltså inte Malmö. Länsrätten ansåg att det inte var
            klarlagt att risken att drabbas av brott är större just på Stråket.
          </p>
          <p xml:id="i-8bLP3d2sZ37hMoRoTbHPQM">
            Detta är ett mycket märkligt argument som ställer i blixtbelysning
            den godtycklighet som präglar rättstillämpningen.
          </p>
          <p xml:id="i-WJSRzMknPHiRLkQoF5JSrT">
            Om man räknar efter de områdeskodrutor som polisens statistik
            baseras på utgör Stråket 1 procent av Malmös yta. På denna yta
            skedde 36 procent av alla fickstölder/väskryckningar, 37 procent
            av alla olaga hot och 24 procent av alla våldtäkter/våldtäktsförsök
            under åren 20032005. Under enbart juni, juli och augusti i år
            har över 220 fall av misshandel, grov misshandel, personrån, fickstölder
            och väskryckningar inträffat längs Stråket.
          </p>
          <p xml:id="i-DftUJTEEz2xiqCRgSGpABE">
            Justitiekanslern säger i sin inlaga till länsrätten angående
            Malmö stads tillstånd att kameraövervaka Stråket att kameraövervakning
            som trygghetsskapande åtgärd inte står i samklang med intentionerna
            bakom lagstiftningen.
          </p>
          <p xml:id="i-NTGAhQcfiWp5ViNrWWxV7f">
            Men när den nuvarande lagen om allmän kameraövervakning skrevs
            fram var tanken som sagt att intresset av att förebygga och utreda
            brott skulle spela en mer framträdande roll i förhållande till
            integritetsintresset än i den tidigare lagen. Med detta i åtanke
            menar vi att lagstiftningen som reglerar användningen av övervakningskameror
            måste moderniseras skyndsamt, i syfte att förena trygghet och
            personlig integritet.
          </p>
        </div>
        <div type="motSignatures">
          <list>
            <item xml:id="i-MXDWwBfvcE9FtdJi5FUXTT">
              Luciano Astudillo (s)
            </item>
            <item xml:id="i-YMYqC1hog9eCXgWoazYWem">
              Leif Jakobsson (s)
            </item>
            <item xml:id="i-BeKMNGgZPx26oeNzWTjDM5">
              Marie Granlund (s)
            </item>
            <item xml:id="i-9iTo2eDgkpGir5GHueHNZw">
              Rose-Marie Carlsson (s)
            </item>
          </list>
        </div>
      </div>
    </body>
  </text>
</TEI>
