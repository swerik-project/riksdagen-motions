<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-lu-00109">
  <teiHeader>
    <fileDesc>
      <titleStmt>
        <title>Äktenskapsbalk m. m. (prop. 1986/87:1)</title>
        <author corresp="i-TZikyr5QETx1Srqmhk827L">Göte Jonsson m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äktenskapsbalk m. m. (prop. 1986/87:1)</title>
          <idno type="rdwebb">GA02l109</idno>
          <rs type="number">l109</rs>
          <orgName type="comitteeAbbreviation">lu</orgName>
          <ref type="dokument_url_text">http://data.riksdagen.se/dokument/GA02l109/text</ref>
          <ref type="dokument_url_html">http://data.riksdagen.se/dokument/GA02l109</ref>
          <ref type="dokumentstatus_url_xml">http://data.riksdagen.se/dokumentstatus/GA02l109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZikyr5QETx1Srqmhk827L</idno>
            <name>Göte Jonsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-mJHFB99UZbkZVUEN5u3RZ" type="signed"/>
        <correspContext corresp="i-mJHFB99UZbkZVUEN5u3RZ">
          <note type="signatory" corresp="i-TZikyr5QETx1Srqmhk827L"/>
          <note type="signatory" corresp="i-HpykFSDEKjFd3AQrjBW2xc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_l_109/mot_198687_l_109-001.pdf"/>
      <div type="motHeader" xml:id="i-Y79Lhr4uQVg3vbiJqAfmQ">
        <div type="motTitle" xml:id="i-KGo5wMG11mpWrHLRg3RCgX"/>
        <div type="motSubmissionInfo" xml:id="i-EbXb8KbBYAwdGRLh7zF89h"/>
      </div>
      <div type="motBody" xml:id="i-4mEiYRE1CMSFmEk7HSjthm">
        <div xml:id="i-9voqwY5NJNEngRzmYsoZG4">
          <p xml:id="i-4wHaCP3KTDz4gkCgSH1zxp">
            Motion till riksdagen 1986/87:L109 Göte Jonsson m. fl. (m)
          </p>
          <p xml:id="i-VbJ13fsmZMjVahNgq99LST">
            Äktenskapsbalk m. m. (prop. 1986/87:1)
          </p>
          <p xml:id="i-BvSPNNZ3eSotJd1VbpNFR7">
            Propositionen innehåller förslag till ny äktenskapsbalk, som
            skall ersätta den nuvarande giftermålsbalken samt ändringar i
            ärvdabalken. Vi avvisar regeringens förslag på väsentliga punkter
            bl. a. vad gäller gränserna för avtalsfriheten och arvsrätten
            vid makes död.
          </p>
          <p xml:id="i-G3vEdoz3TctjjRK3xXqWMi">
            Makars bostad och bohag
          </p>
          <p xml:id="i-39xNXLpxPpmhYpgkUDtJwJ">
            Enligt propositionen skall den make som bäst behöver makarnas
            gemen- samma permanentbostad ha rätt att få den vid bodelningen
            även om bosta- den tillhör den andra maken om ett övertagande
            kan anses skäligt. Under samma förutsättningar skall en make även
            ha rätt att överta gemensamt bohag. Som en följd av dessa förslag
            skall även s. k. rådighetsinskränkning- ar införas, dvs. en make
            får inte förfoga över aktuell egendom utan den andres godkännande.
            Enligt nu gällande regler delas värdet av en gemensam bostad lika
            mellan makarna, liksom annat giftorättsgods. Vem som i praktiken
            får bostaden är dock en fråga som avgörs då lottläggning sker.
            Om bostaden är enskild egendom ingår den inte i bodelningen. För
            bohag finns inga särskilda del- ningsregler nu. Enligt en särskild
            lag, 1959 års lag om makars gemensamma bostad, kan i vissa fall
            bostad som är enskild egendom tilldelas den make som har störst
            behov av den. Detta gäller dock enbart bostäder som innehas med
            hyres- eller bostadsrätt. Fastighet som innehas med äganderätt
            omfat- tas inte av lagen. Propositionens lagförslag möjliggör
            att exempelvis även en villa som är enskild egendom tilldelas
            den andra maken. Egendom, som är enskild på grund av villkor vid
            gåva eller i testamente, kommer dock inte att beröras av den föreslagna
            lagändringen.
          </p>
          <p xml:id="i-5dQ1Quq4D8SKFbVodv46Xe">
            Gränserna för avtalsfriheten
          </p>
          <p xml:id="i-9ojzt4tzwnfPXgDDnQnrmf">
            I propositionen föreslås att de nyss nämnda reglerna om övertaganderätt
            gällande gemensamt bohag och bostad skall vara tvingande. Sådan
            överta- ganderätt skall alltså finnas, oavsett vad makarna kan
            ha avtalat sinsemel- lan om egendomen och hur den skall fördelas
            vid en framtida bodelning. Regeringen åberopar att starka sociala
            skäl talar för att det minimiskydd som en make ges genom rätten
            till övertagande gällande bostad och bohag, inte skall kunna sättas
            ur spel genom att maken i förväg avstår från skyddet genom att
            gå med på att egendomen blir enskild. Vissa remissinstanser riktar
            skarp kritik mot den föreslagna ordningen. Vi menar också att
            nuvarande ordning är bättre och delar de synpunkter
          </p>
          <pb facs="riksdagen-motions-pdf/data/198687/mot_198687_l_109/mot_198687_l_109-002.pdf"/>
          <p xml:id="i-PUxGkYzmsFQKS1TTCUk1Tk">
            som framkommit i bl. a. justitiekanslerns yttrande. Vi anser
            att det är fel att inte respektera den avtalsfrihet som råder
            mellan makar eller sambor. Det betraktelsesätt som kommer till
            uttryck i propositionen torde inte stämma överens med den uppfattning
            medborgarna i allmänhet har, och det kan i vissa fall försvåra
            möjligheten att ingå äktenskap på grund av den osäkerhet som skapas
            om förslaget blir gällande lag. Enligt den föreslagna ordningen
            blir det omöjligt för två makar att utifrån principen om avtalsfrihet
            komma överens om en fullständig egendomsskillnad i äktenskapet.
            Enligt vår me- ning måste makarna kunna bestämma över sin egendom
            även i den mån den utgör deras bostad eller ingår i bohaget, utifrån
            de regler som gäller enligt nuvarande lagstiftning. Vi avstyrker
            därför propositionen i denna del.
          </p>
          <p xml:id="i-WqNPRhSiwcEhe8dfaQkUGv">
            Arvsrätt vid en makes död
          </p>
          <p xml:id="i-6GhXgegkpJAjVXXEVN33Ut">
            Här föreslås att om någon avlider och efterlämnar make och bröstarvingar
            skall kvarlåtenskapen tillfalla den efterlevande maken med fri
            förfogande- rätt. När denna make avlider skall bröstarvingarna
            till den först avlidne ha rätt till efterarv. Om det finns barn
            som inte är makarnas gemensamma, skall bröstarvinge till den först
            avlidne maken ha rätt att få ut sin arvslott omgående. I propositionen
            åberopas som skäl för förslaget att det finns åtskilliga omständigheter
            som talar för att efterlevande make tillerkänns en starkare ställning.
            Detta måste då ske på bröstarvingarnas bekostnad. Det framhålls
            också att även om detta är något nytt för svensk rätt är så inte
            fallet i andra nordiska länder. I propositionen anges att den
            efterlevande maken har ett starkt socialt intresse av att det
            för makarna gemensamma hemmet inte splittras. Kvarlå- tenskapen
            bör därför tillfalla den efterlevande maken med fri förfogande-
            rätt med rätt till efterarv för bröstarvingarna. Den efterlevande
            makens rätt att överta kvarlåtenskapen kan dock sättas ur spel
            genom testamente. Inget skall alltså hindra att exempelvis en
            bröstarvinge på grund av testamente, upprättat av den avlidne,
            erhåller egendom som annars skulle tillfallit den efterlevande
            maken med fri förfoganderätt. Man kan fråga sig vilken betydelse
            laglotten egentligen får om den efter- levande får sitta i ”orubbat
            bo”. Helt klart är att laglotten och därmed arvsrätten urholkas
            genom propositionens förslag. Den rätt till efterarv som bröstarvingar
            får är ju inte en rätt till något absolut belopp utan är en rätt
            till en viss kvot i den efterlevande makens dödsbo. Ingenting
            hindrar att den efterlevande maken gör av med all egendom som
            hon fått med fri förfogan- derätt efter den först avlidne maken.
            Rätten till laglott kan dock ha betydel- se bl. a. som ett skydd
            för bröstarvingarna mot att en förälder testamenterar egendom
            till utomstående. Vi delar den uppfattning som kommer till uttryck
            i propositionen liksom hos de flesta remissinstanser, att skyddet
            för den efterlevande maken behö- ver förstärkas. Vi anser dock
            att detta bör ske inom ramen för nu gällande ordning beträtfande
            arvsrätten mellan föräldrar och bröstarvingar. Det bör också understrykas
            att makar redan genom upprättande av inbördes testa- mente kan
            uppnå ett väsentligt förhöjt efterlevandeskydd. En förstärkning
          </p>
          <p xml:id="i-QLrwkMVEyTtKpiXnQpNU1V">
            Mot. 1986/87 L109
          </p>
          <pb facs="riksdagen-motions-pdf/data/198687/mot_198687_l_109/mot_198687_l_109-003.pdf"/>
          <p xml:id="i-AJ2GRNuqryPB4qNzXJAsHJ">
            av efterlevandeskyddet kan lämpligen ske genom en uppräkning
            av antalet basbelopp, eller på annat liknande sätt. Det bör ankomma
            på regeringen att återkomma till riksdagen med förslag till sådant
            förstärkt skydd för efterle- vande men inom ramen för nuvarande
            ordning. Vi kan inte finna att förslaget i propositionen beträffande
            arvsrätt för den efterlevande maken kontra bröstarvingarna är
            bättre än nu gällande regler. Tvärtom skapas nya problem och svårigheter
            genom den föreslagna ord- ningen. Vi avstyrker propositionen i
            denna del.
          </p>
          <p xml:id="i-JzQPuzuk4etEHMcG4tgDWB">
            Hemställan
          </p>
          <p xml:id="i-U1EKj5VBqFj1KBtvZKWR4t">
            Med hänvisning till vad i motionen anförts hemställs I. att riksdagen
            avslår proposition 1986/87:1 såvitt avser föränd- ring av nuvarande
            ordning beträffande avtal mellan makar, 2. att riksdagen avslår
            proposition 1986/87:1 såvitt avser arvsrätt vid makes död, 3.
            att riksdagen som sin mening ger regeringen till känna vad i motionen
            anförts angående förstärkt skydd för en efterlevande make.
          </p>
          <p xml:id="i-XuvSoHee8CPcuBGDhLCfhL" type="date">
            Stockholm den 10 november 1986
          </p>
          <p xml:id="i-V2ft914tAWJCu6KYR84NG">
            Göte Jonsson (m)
          </p>
          <p xml:id="i-VyQ1VzwAdrqJpBGLq1PVen">
            Anita Bråkenhielm (m) Sonja Rembo (m)
          </p>
          <p xml:id="i-CXnaHpSuh23s1f5xMTGxVq">
            Mot. 1986/87 L109
          </p>
          <pb facs="riksdagen-motions-pdf/data/198687/mot_198687_l_109/mot_198687_l_109-004.pdf"/>
          <p xml:id="i-4i1gDDf8Cm9SmNbmBq8B32">
            Liber Tryck AB Stockholm 1986
          </p>
        </div>
      </div>
    </body>
  </text>
</TEI>
