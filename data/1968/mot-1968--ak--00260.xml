<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__260/mot_1968__ak__260-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 260 år 1968 7
          </p>
          <p>
            Nr 260
          </p>
          <p>
            Av herr Persson i Heden m. fl., om statligt kreditstöd vid förvärv
            av skogsfastighet.
          </p>
          <p>
            (Lika lydande med motion nr 199 i Första kammaren)
          </p>
          <p>
            I vissa områden kan produktionsmarken i framtiden användas endast
            för skogsproduktion. Det är självfallet angeläget att denna mark
            kommer till så effektivt utnyttjande som möjligt. Det torde inte
            kunna bestridas att det bästa resultatet i sådana områden uppnås
            genom inriktning av ra- tionaliseringsverksamheten på bildande
            av skogsbruksföretag med samma förutsättningar som en- och tvåfamiljsjordbruken
            att ge innehavaren en till- fredsställande försörjning, dvs. familjeskogsbruk.
            Vid reformeringen av jordförvärvslagstiftningen 1965 upptogs enskilda
            personer, som avser att skaffa sig sin huvudsakliga inkomst av
            rena skogs- bruksföretag, som förvärvskategori men medgavs inte
            statligt kreditstöd för förvärv eller rationalisering av sådana
            företag. I propositionen om för- värvslagstiftningen hävdade departementschefen
            att statligt stöd till mark- anskaffning av sådana företag inte
            borde utgå. Tredje lagutskottet fram- höll emellertid att en alltför
            snäv gränsdragning mellan kombinerade jord- och skogsbruk och
            rena skogsbruk kunde vara ägnad att leda till att olämp- liga
            brukningsenheter av förstnämnda slag bibehölls. Fog syntes utskottet
            föreligga för uppfattningen att de rena skogsbruken som brukningsform
            blev allt vanligare. Utskottet ansåg att rationellt skogsbruk
            av familjetyp åtminstone i viss utsträckning borde kunna främjas
            av det allmänna ge- nom statligt kreditstöd och att frågan härom
            borde utredas. Riksdagens be- slut blev i överensstämmelse härmed.
            Frågan har sedan utan närmare kom- mentarer från departementschefen
            överlämnats till skogspolitiska utred- ningen. Det av fjolårets
            riksdag fattade beslutet om riktlinjer för jordbrukspoli- tiken
            är av väsentlig betydelse för jordbruksrationaliseringen — och
            där- med i realiteten också för frågan om familjeskogsbruk. Sistnämnda
            fråga ägnades emellertid inte något större intresse i ifrågavarande
            proposition. Då den aktualiserades genom motioner, hänvisade jordbruksutskottet
            och riksdagen endast till att frågan var under prövning hos skogspolitiska
            ut- redningen. Enligt vår mening bör man inom bygder med överloppsskog,
            dvs. i första hand inom de egentliga skogsbygderna men i viss
            mån även inom mellanbygderna, i främsta rummet inrikta sig på
            att bilda sådana privat-
          </p>
          <pb facs="riksdagen-motions-pdf/data/1968/mot_1968__ak__260/mot_1968__ak__260-002.pdf"/>
          <p>
            8 Motioner i Andra kammaren, nr 260 år 1968
          </p>
          <p>
            ägda skogsbruk, som avser att ge ägaren hans huvudsakliga arbetsinkomst.
            I följd härav bör även i fråga om statligt kreditstöd samma regler
            gälla för bärkraftiga och till full bärkraft uppbyggbara skogsbruksföretag
            som för motsvarande jordbruksföretag. Fjolårets jordbruksreform
            ökar ange- lägenheten av en skyndsam lösning av frågan. Enligt
            riksdagsberättelsen kan man emellertid inte vänta betänkande från
            skogspolitiska utredningen under innevarande år. Det bör dock
            vara möjligt att ge frågan om statligt kreditstöd åt familjeskogsbruk
            sådan förtur i utredningsarbetet, att för- slag i ämnet kan föreläggas
            riksdagen redan hösten 1968 eller senast våren 1969. Med stöd
            av vad ovan anförts får vi hemställa, att riksdagen i skrivelse
            till Kungl. Maj:t måtte anhålla om så skyndsam prövning av frågan
            om statligt kreditstöd till förvärv av fastigheter med uteslutande
            skogsmark, att förslag i ämnet kan föreläggas redan 1968 års höstriks-
            dag eller senast 1969 års vårriksdag.
          </p>
          <p>
            Stockholm den 23 januari 1968
          </p>
          <p>
            Arne Persson (cp) Bertil Jonasson (cp) Tage Sundkvist (cp) i
            Heden Jan-Ivan Nilsson (cp) Erik Larsson (cp) Robert Dockered
            (cp)
          </p>
          <p>
            i Tvärålund i Norderön
          </p>
        </div>
      </div>
    </body>
  </text>
</TEI>
