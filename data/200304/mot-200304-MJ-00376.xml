<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0376/mot_200304_MJ_0376-0001.pdf"/>
      <div type="motHeader" xml:id="i-WkqfReMPK67p5oZ2Bz9gVE">
        <div type="motTitle" xml:id="i-8GsxBoQUp93jjJJHHSKAbA"/>
        <div type="motSubmissionInfo" xml:id="i-J8ncQGZmmWDC3VuJw9PHrG"/>
      </div>
      <div type="motBody" xml:id="i-SodwzrXgBRSg25R5zFTcY8">
        <div xml:id="i-LjMDzJr2nnTKiyvt9ksPqe">
          <p xml:id="i-UCrfxSCvX8VWk2pYyTMfuj">
            2003/04 mnr: MJ376 pnr: fp243
          </p>
          <p xml:id="i-E7N4Fv8cUrrdnSqU6rJZrw">
            Motion till riksdagen 2003/04:MJ376
          </p>
          <p xml:id="i-3w6fPdnMRhC6Jf2SxnkZXa">
            av Allan Widman m.fl. (fp)
          </p>
          <p xml:id="i-2sFXsTAKcVBJCp6JBgmZaT">
            Tätortsnära naturområden i västra Skåne
          </p>
          <p xml:id="i-Dsqe9T9DLQB65a96K55QZr">
            Förslag till riksdagsbeslut
          </p>
          <p xml:id="i-KwKcTtKbhRtWiozGDywYFV">
            1. Riksdagen tillkännager för regeringen som sin mening vad i
            motionen anförs om prioritering av västra Skåne i fråga om statligt
            stöd inom naturvårdspolitiken. 2. Riksdagen tillkännager för regeringen
            som sin mening vad i motionen anförs om ökad tillgänglighet till
            allemansrättsliga områden genom s.k. beträdor. 3. Riksdagen tillkännager
            för regeringen som sin mening vad i motionen anförs om ökad tillgänglighet
            för allmänheten = till militära övningsområden i Skåne.
          </p>
          <p xml:id="i-K2uEzKUGxHhMtt1L7GzTbH">
            Motivering
          </p>
          <p xml:id="i-8aiUg44zswtc1U8jJqUByR">
            Största delen av Sverige är rikt välsignat ifråga om närhet till
            skog och naturområden. En uppgift gör gällande att det finns cirka
            300 000 träd per nu levande svensk. Sedan snart ett sekel tillbaka
            skyddas också särskilt intressanta och biologiskt sällsynta naturområden.
            Dessvärre är tillgången på grönytor och vild natur mycket ojämnt
            fördelad. Av alla våra landskap är bristen härpå som störst i
            Skåne. Här samsas mer än en tiondel av landets befolkning på en
            femtiondel av dess yta. Särskilt i västra Skåne är bristen påfallande
            och av det som finns är i praktiken samtliga grönytor skapade
            av människohand. Trycket från skåningarna, men även danskarna,
            är stort och ständigt växande. I Malmö är t.ex. andelen grönyta
            av den totala kommunarealen bara två procent. Detta kan jämföras
            med Stockholm och Göteborg där motsvarande siffror är 45 respektive
            50 procent. Situationen i Helsingborg och Landskrona skiljer sig
            inte stort från den i Malmö. Modern forskning visar på entydiga
            samband mellan vår hälsa och omfattningen av vårt umgänge med
            naturen. Människor med närhet till natur
          </p>
          <pb facs="riksdagen-motions-pdf/data/200304/mot_200304_MJ_0376/mot_200304_MJ_0376-0002.pdf"/>
          <p xml:id="i-WUbF8eVXzE9A3vuSvxfCwT">
            2003/04:MJ376
          </p>
          <p xml:id="i-72WhQUkFcHosjNoPDd7h2C">
            eller naturparker är friskare och hämtar sig snabbare efter sjukdom
            än de med längre avstånd. Också vid mycket korta skogspromenader
            visar det sig att vår puls sjunker och antalet stresshormoner
            minskar. Undersökningar visar även att förskolebarn som dagligen
            ges möjlighet att leka i skog och mark har en snabbare motorisk
            utveckling och högre koncentrationsförmåga än andra barn. Underskottet
            på naturområden i västra Skåne är emellertid inte bara ett hälsoproblem.
            Det begränsade antalet områden som skyddats och deras litenhet
            urholkar också den biologiska mångfalden. Växter och djur som
            tidigare varit vanliga i det unika skånska landskapet hotas. I
            det statliga stöd som bär upp den samlade naturvårdspolitiken
            måste västra Skåne därför prioriteras framför varje annan landsända.
            Ett annat problem i sammanhanget är att tillgängligheten till
            flera viktiga naturområden begränsas av Försvarsmaktens aktiviteter.
            Ett exempel är det s.k. Robotfältet i Husie stadsdel i Malmö.
            Fältet, som är Malmös till ytan största sammanhängande naturområde,
            är fortfarande omgivet av stängsel. Detta trots att regementet
            Lv 4 sedan decennier försvunnit från staden. Även om övningsfältet
            emellanåt används av hemvärnet borde det kunna göras tillgängligt
            för allmänheten under den större delen av året. En liknande proble-
            matik finns beträffande andra militära övningsområden i Skåne.
            Mest iögon- fallande är kanske Ravlunda skjutfält, beläget intill
            nationalparken Stenshuvud på Österlen. Även på andra håll i landet
            har naturvänners efterfrågan på större tillgänglighet till militära
            övningsområden accentuerats. Försvarsmakten och Fortifikationsverket
            bör därför ges i uppdrag att samverka med kommuner och = länsstyrelser
            kring hur militära övningsområden bättre kan disponeras också
            för naturskydds- och rekreationsintressen. Ett särskilt problem
            i det skånska slättlandskapet är tillgängligheten till de få allemansrättsliga
            grönytor som finns. Till följd av det intensiva åkerbruket i regionen
            blir de små skogsområden som finns isolerade. Allemansrätten omfattar
            inte åkermarken, varför det blir svårt eller ibland omöjligt att
            ta sig dit. Länsstyrelsen i Skåne för diskussioner om s.k. beträdor,
            det vill säga stigar eller passager i åkerkanter som gör allemansrättslig
            mark tillgänglig för gående, cyklande eller ridande besökare.
            Även om beträdor kan åstadkommas genom avtal mellan kommun eller
            länsstyrelse å ena sidan och markägare å andra sidan bör en sådan
            nyttjanderätt för allmänheten ges ett fastare innehåll. Dels behöver
            beträdornas ställning i det statliga stödsystemet klargöras, dels
            bör = långsiktigheten i sådana upplåtelser = fastställas miljö-
            och fastighetsrättsligt.
          </p>
          <p xml:id="i-8D39Yct2FcaU6y2UFmA7q9">
            Stockholm den 2 oktober 2003
          </p>
          <p xml:id="i-YFaEefvaT6NdKbReED8ZKr">
            Allan Widman (fp) Marie Wahlgren (fp) Torkild Strandberg (fp)
            Ulf Nilsson (fp)
          </p>
        </div>
      </div>
    </body>
  </text>
</TEI>
