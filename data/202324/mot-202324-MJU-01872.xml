<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01872">
  <teiHeader>
    <fileDesc>
      <titleStmt>
        <title>Åtgärder för att hindra spridning av afrikansk svinpest och andra sjukdomar</title>
        <author corresp="i-FDkKvDMncsBnE8nzn8d1Re i-PQe8EhNJDXHurGqmN1U5hD">av Emma Nohrén och Jacob Risberg (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1872 av Emma Nohrén och Jacob Risberg (båda MP)</title>
          <idno type="rdwebb">HB021872</idno>
          <rs type="number">1872</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021872/text</ref>
          <ref type="dokument_url_html">https://data.riksdagen.se/dokument/HB021872</ref>
          <ref type="dokumentstatus_url_xml">https://data.riksdagen.se/dokumentstatus/HB021872</ref>
          <ref type="pdf">https://data.riksdagen.se/fil/38730E8C-9209-4389-9730-7C93CBCEE280</ref>
          <ref type="docx">https://data.riksdagen.se/fil/F0C6EEE5-600B-4582-9613-060A98F41EE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BCwQCpj4GG9Kgxd4DQNrHf" type="signed"/>
        <correspContext corresp="i-BCwQCpj4GG9Kgxd4DQNrHf">
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-5cdtqUUUgJPAWBhNwoJvdB">
          <date when="2023-10-04"/>
          <time when="18:21:42"/>
        </correspAction>
        <correspAction type="reviewed" xml:id="i-RVNpf7LHf3HpGmWdwHCspW">
          <date when="2023-10-04"/>
          <time when="23:50:04"/>
        </correspAction>
        <correspAction type="referred" xml:id="i-4MnUhWazNxnbQioTq3q2cs">
          <date when="2023-10-17"/>
        </correspAction>
        <correspAction type="assigned" xml:id="i-Cww9EgX27f4wfRU4MfPprt">
          <date when="2024-04-11"/>
          <time when="15:42:42"/>
        </correspAction>
        <correspContext corresp="i-Cww9EgX27f4wfRU4MfPprt">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-S1NRu6Ukb1DPcw6KoCVNEY"/>
        <correspContext corresp="i-S1NRu6Ukb1DPcw6KoCVNEY">
          <ref type="uppgift">2023/24:FöU4</ref>
          <ref type="ref_dok_id">HB01FöU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EYu4nK35U8BfohKkbcBwkj"/>
        <correspContext corresp="i-EYu4nK35U8BfohKkbcBwkj">
          <ref type="uppgift">2023/24:MJU11</ref>
          <ref type="ref_dok_id">HB01MJU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1872 av Emma Nohrén och Jacob Risberg (båda MP) Åtgärder för att hindra spridning av afrikansk svinpest och andra sjukdomar</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-5raqvLhE6c3iURNrdZT2n3">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-UgTJUfgPtnAsfNGwZsqqPt">
              Riksdagen ställer sig bakom det som anförs i motionen om att
              snarast se över regelverket kring avfallshantering och återvinningsstationer
              för att förhindra spridandet av smitta såsom afrikansk svinpest
              och tillkännager detta för regeringen.
            </item>
            <item sortKey="Yrkande 2" xml:id="i-B7oJTG835fTp1F5qY4UTdP">
              Riksdagen ställer sig bakom det som anförs i motionen om att
              snarast se över regelverket kring utfodring och åtling av vildsvin
              i syfte att inte upprätthålla större stammar av vildsvin än vad
              det finns naturlig föda för samt för att förhindra spridandet
              av smitta såsom afrikansk svinpest och tillkännager detta för
              regeringen.
            </item>
            <item sortKey="Yrkande 3" xml:id="i-LN5aycvBKwhQGk5cefJP9k">
              Riksdagen ställer sig bakom det som anförs i motionen om att
              ge Naturvårdsverket i uppdrag att tillsammans med Statens veterinärmedicinska
              anstalt och Jordbruksverket analysera antalet vildsvin i Sverige
              och om stammen behöver minskas för att minska spridningen av afrikansk
              svinpest och tillkännager detta för regeringen.
            </item>
            <item sortKey="Yrkande 4" xml:id="i-GBNoGwUcr9yeKVDFBpysn">
              Riksdagen ställer sig bakom det som anförs i motionen om att
              föreningsliv och ideell verksamhet ska få ersättning när deras
              verksamheter påverkas av restriktioner vid utbrott av smitta,
              och detta tillkännager riksdagen för regeringen.
            </item>
            <item sortKey="Yrkande 5" xml:id="i-4rGu5vZ4a9tcU7ZLFeVhwi">
              Riksdagen ställer sig bakom det som anförs i motionen om att
              uppdatera och kommunicera regelverk kring desinficering av terränggående
              fordon och utrustning som flyttas mellan länder vid t.ex. militärövningar,
              och detta tillkännager riksdagen för regeringen.
            </item>
            <item sortKey="Yrkande 6" xml:id="i-RQmxP7G7heKuc6dSq8VHjn">
              Riksdagen ställer sig bakom det som anförs i motionen om att
              uppdatera och kommunicera regelverk och vägledningar kring desinficering
              av terränggående fordon och utrustning som flyttas mellan länder
              vid t.ex. träning och tävlingar, och detta tillkännager riksdagen
              för regeringen.
            </item>
            <item sortKey="Yrkande 7" xml:id="i-VDzvrHqxs1bQgeM8F1z4ma">
              Riksdagen ställer sig bakom det som anförs i motionen om att
              uppdatera och kommunicera regelverk och vägledningar kring desinficering
              av jakt- och fritidskläder och utrustning som flyttats mellan
              länder vid t.ex. semesterresor, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-Hug1BC6k5QTdh5XktT5Qy9">
            Afrikansk svinpest i Sverige
          </head>
          <p xml:id="i-2Jfk3tXxC5syQmetFu1VfY">
            De första fallen av afrikansk svinpest i EU upptäcktes 2014.
            Sedan dess har det varit en fråga om när, inte om, den kommer
            till Sverige. Det dröjde nio år men sensommaren 2023 upptäcktes
            de första fallen i Sverige, på vildsvin, i Fagerstatrakten. Ett
            stort område har spärrats av med stora inskränkningar för människor
            och företagare i området. Grisägare och grisbönder i det avspärrade
            området drabbas akut och måste avliva sina djur, men även andra
            verksamheter påverkas kraftigt. Verksamheter med anknytning till
            jord och skog påverkas, skog kan inte skotas ur skogen, åkrar
            kan inte plöjas. Det är totalt förbud att vistas i skogen vilket
            påverkar jakt, gårdsbutiker, turist‑, sport- och ridverksamheter,
            föreningslivet men också privatpersoner som inte kan plocka svamp,
            gå med hunden i skogen eller koppla av i skogen. Det ger också
            nationella och internationella konsekvenser då vissa länder lägger
            importstopp på svenska kött- och charkprodukter.
          </p>
          <p xml:id="i-FCrh6qKprG9XVZvucphZ2M">
            Sverige har sedan det första utbrottet i EU byggt upp en god
            beredskap för ett utbrott och nuvarande inskränkningar följer
            de handlingsplaner som tagits fram genom åren. Men när pesten
            de facto är här återstår en hel del frågor.
          </p>
          <head type="h1" xml:id="i-2DsMaqzENWEM6Fj4m5Tu4n">
            Avfallsanläggningar och återvinningsstationer
          </head>
          <p xml:id="i-8CdmvboAvA8MKw4z4mTsmU">
            I skrivande stund pekar det mesta på att de infekterade vildsvinen
            blivit smittade efter att ha bökat och ätit något smittbärande
            på kommunens avfallsanläggning. Därefter har det visat sig att
            ett 20-tal andra kommuner haft bökande vildsvin inne på sina avfalls­anläggningar.
            Det här är oacceptabelt och trots att det är en kommunal angelägenhet
            så får det nationella och internationella konsekvenser. Regeringen
            bör därför skyndsamt se över regelverk för avfallsanläggningar
            och återvinningsstationer för att täppa till eventuella kryphål.
          </p>
          <head type="h1" xml:id="i-QLU2uFjZL1TKyUmeuVjAw2">
            Vildsvin i Sverige idag
          </head>
          <p xml:id="i-H8ns9RBK84sS5onWQUUEus">
            Vildsvinstammen i Sverige har gått från att vara totalt utrotad
            till att nu uppgå till ca 300 000 individer. De utrotades från
            Skandinavien på 1600-talet men de har åter­inplanterats flera
            gånger. Dagens vildsvin härstammar från vildsvin som rymde från
            hägn på 1970-talet, och är av i huvudsak samma underart som vildsvinen
            vi hade i Skandinavien från början. När en art ökar så mycket
            under kort tid ger det stora effekter för samhället. Trafikolyckor
            med vildsvin har ökat, lantbrukare har fått sina grödor förstörda
            och många villaägare och golfentusiaster har svurit över uppbökade
            gräsmattor. Men de utför också många nyttor och ekosystemtjänster
            som t ex markberedare i skog och mark och föda för predatorer.
          </p>
          <head type="h1" xml:id="i-32KLwYNMCNQLL8yoSVm8GP">
            Jakt och vildsvin
          </head>
          <p xml:id="i-ADck6oqnp1hawA3uY2YoZH">
            Vildsvinens återkomst har också välkomnats av många jägare och
            dessa ses på många håll som ett viktigt jaktbart vilt som ger
            bra köttavkastning. Det senare har gjort att man på många håll
            utfodrat vildsvin för att hålla dem på jaktmarkerna och driva
            upp stam­marna. Det har gjorts en del lagstiftning på området
            vad gäller utfodring och åtling av vilt men det kan behövas mer.
            Vi anser därför att det bör göras en översyn och vidtas de åtgärder
            som behövs så att man inte upprätthåller större stammar av vildsvin
            än vad det finns naturlig föda för. Vidare bör ansvariga myndigheter
            få i uppdrag att utvärdera vildsvinsstammens storlek och se om
            det finns anledning att minska stammen för att undvika spridandet
            av smitta och för att lättare kunna kontrollera stammen vid ett
            utbrott.
          </p>
          <head type="h1" xml:id="i-CAoRtSrW66m85Q7D4XffYQ">
            Ersättning till föreningslivet
          </head>
          <p xml:id="i-HMbzitKeADaYBhEs69VN5z">
            Vid utbrott av smitta så regleras ersättningsnivåer till skogs-
            och lantbruk av epizooti­lagen men det finns inget liknande för
            de ideella verksamheter och föreningsliv såsom scouter, sport-
            och idrottsklubbar etc. som påverkas. Det bör tas fram riktlinjer
            för detta så även de kan ersättas.
          </p>
          <head type="h1" xml:id="i-TE2DN8EVwMrhinGeTcwYqj">
            Minimera riskerna för spridning
          </head>
          <p xml:id="i-5r7TDJWPiXSi2bopGqgTDC">
            Gemensamt för så gott som alla utbrott är att det beror på den
            mänskliga faktorn. I en allt mer globaliserad värld rör sig såväl
            människor som varor snabbt över gränser och inom länder och det
            är viktigt att hindra smittan från att spridas. Det finns idag
            riktlinjer för hur de som varit på jaktresa utomlands eller för
            turister som vistats i naturen ska ta hand om sin utrustning och
            sina kläder för att inte sprida smitta vidare. Detsamma gäller
            vid sportevenemang, biltävlingar och andra sammankomster, t ex
            scoutläger där människor och utrustning och säkert också mat och
            annat flyttas mellan länder. Där behöver man säkerställa att alla
            regelverk och handledningar är uppdaterade och specialiseras utifrån
            målgruppernas förutsättningar och säkerställa att även terräng­gående
            fordon och utrustning som flyttas mellan länder finns med.
          </p>
          <head type="h1" xml:id="i-Hkhyh6huhQ4jhYJaFkRyc5">
            Försvaret och spridning
          </head>
          <p xml:id="i-7bVA78e7uUh79uxukhnXkj">
            Ytterligare en grupp som vi anser behöver belysas är försvaret
            och försvarsövningar. Nu när ett Natomedlemskap kommer allt närmare
            kommer vi ha fler samövningar med andra länder. Det är viktigt
            att försvaret säkerställer att smitta inte kan spridas när man
            förflyttar personal, fordon och utrustning mellan länder.
          </p>
        </div>
        <div type="motSignatures">
          <list>
            <item xml:id="i-A15aTykXAMuAV1S41hL2np" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-DrdEEVKS7S5L1gBptdZJQs" who="i-PQe8EhNJDXHurGqmN1U5hD">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
