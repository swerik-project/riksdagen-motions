<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01159">
  <teiHeader>
    <fileDesc>
      <titleStmt>
        <title>om åtgärder mot den ”svarta marknaden”</title>
        <author>av Johan Olsson och Sten Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot den ”svarta marknaden”</title>
          <idno type="rdwebb">G4021159</idno>
          <rs type="number">1159</rs>
          <ref type="dokument_url_text">http://data.riksdagen.se/dokument/G4021159/text</ref>
          <ref type="dokument_url_html">http://data.riksdagen.se/dokument/G4021159</ref>
          <ref type="dokumentstatus_url_xml">http://data.riksdagen.se/dokumentstatus/G4021159</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FspDTJR46n7g4C1LGfX7xd</idno>
            <name>JOHAN A. OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uh2t3eiCQTLVXwzA1oyQPB" type="signed"/>
        <correspContext corresp="i-Uh2t3eiCQTLVXwzA1oyQPB">
          <note type="signatory" corresp="i-FspDTJR46n7g4C1LGfX7xd"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1159/mot_198081__1159-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1980/81:1159
          </p>
          <p>
            av Johan Olsson och Sten Svensson om åtgärder mot den ”svarta
            marknaden”
          </p>
          <p>
            Den svarta marknaden och anlitandet av svart arbetskraft har
            blivit ett allt större problem. Det är framför allt mindre och
            medelstora företag som drabbas av den illojala konkurrensen från
            oseriösa företag och arbetstagare som på fritiden åtar sig uppdrag
            utan att redovisa intäkterna för beskattning. Problemen gäller
            inte främst när företag är uppdragsgivare utan i stället när villaägare,
            bostadsrättsinnehavare och andra privatpersoner anlitar s.k. svart
            arbetskraft. Den svarta sektorns omfattning framgår av en lägesrapport
            från brottsfö- rebyggande rådet, Brottsutvecklingen, rapport 1980:3.
            I rapporten redovisas bl. a. en undersökning av Karl Myrsten.
            Denne har beräknat att svartarbetet inom byggbranschen omfattar
            ca 27 000 årsarbetare eller 4 miljarder kronor. Följande tabell
            visar hur fördelningen är mellan olika delbranscher.
          </p>
          <p>
            Bygg (trä och betong) ca 10 500 årsarbetare Måleri ca 6500 cd
            El ca 4500 ? Rör ca 2500 Övrigt bygghantverk ca 3000 Summa 27
            000 årsarbetare
          </p>
          <p>
            För t. ex. måleribranschen som sysselsätter mellan 20000 och
            25 000 årsarbetare utgörs 25-30 20 av verksamheten av svartarbete.
            I rapporten från brottsförebyggande rådet finns också en beräkning
            av den totala svarta sektorn i Sverige. Man finner att mellan
            30 och 40 miljarder kronor omsätts svart. Den svarta sektorn expanderar
            snabbt och har tiodubblats på tio år. I SOU 1969:42 beräknar man
            nämligen att fysiska personer under 1966 undanhöll 3-4 miljarder
            kronor från skatt. Svartarbetets omfattning i Sverige antyds också
            i en Sifo-undersökning publicerad i januari 1980. Vid intervjuerna
            erkände var femte vuxen att de själva betalat någon svart, och
            var sjunde medgav att de själva arbetat svart under året. Omfattningen
            av svartarbetet är beroende av yrkestillhörighe- ten. Av de fackutbildade
            arbetarna utförde 22 20 svartarbeten 1979. Mer än en fjärdedel
            av arbetarna inom byggfacken erkände vid undersökningen att de
            arbetat svart under 1979. När det gäller företagare, fria yrken,
            var emellertid endast 4 92 svartarbetare. SHIO-Familjeföretagen
            har även låtit utföra en Sifo-undersökning bland de egna medlemsföretagen
            beträffande svartarbetets omfattning. I under-
          </p>
          <p>
            1 Riksdagen 1980/81. 3 saml. Nr 1159-1166
          </p>
          <p>
            Mot. 1980/81 1159-1166
          </p>
          <pb facs="riksdagen-motions-pdf/data/198081/mot_198081__1159/mot_198081__1159-002.pdf"/>
          <p>
            Mot. 1980/81:1159 2
          </p>
          <p>
            sökningen som publicerades den 21 oktober 1980 konstateras bl.a.
            följande: Småföretagen tror framför allt att det är extraknäckande
            anställd personal eller ”skuttar” som svartjobbar. Av dem som
            sagt att det förekommer svartarbete inom branschen svarar 70 90
            att de tror att det är extraknäckande anställda som sysslar med
            svartjobb och 55 96 att det är ”skuttar”, dvs. tillfälliga ”företag
            på två ben”, och endast 11 96 menar att det är andra reguljära
            företag inblandade. Praktiskt taget alla (91 96) svarar att köpare
            av svartjobb är privatpersoner när frågan ”Vilka är det som framför
            allt efterfrågar svarta tjänster?” ställs. Endast 6 96 tror att
            företag försöker köpa sådana tjänster. Beaktar man storleken av
            de uteblivna skatteinkomsterna för de olika typerna av svart verksamhet
            torde arbetstagares oredovisade extra arbeten vara den största
            delen på grund av den mycket stora omfattningen av denna verksamhet.
            Inom framför allt byggbranschen inkl. måleri-, el- och rörbranscherna
            innebär den svarta verksamheten en mycket allvarlig illojal konkurrens
            för de seriösa företagen. Dessa saknar av uppenbara skäl möjlighet
            att priskonkurrera med den svarta verksamheten. Orsaken till den
            ökade svarta marknaden är enligt vår uppfattning framför allt
            det höga skattetrycket, dvs. den samlade effekten av höga marginalskat-
            ter, mervärdeskatt och arbetsgivaravgifter. En arbetstagare som
            utför extra uppdrag riskerar dessutom att förlora t. ex. bostadsbidrag
            och att få högre daghemsavgift i de fall intäkter från uppdraget
            redovisas för skattemyndig- heten. Sammantaget kan således parterna
            i ett uppdragsgivar-/uppdragsta- garförhållande göra betydande
            vinster genom att undvika redovisning till myndigheterna.
          </p>
          <p>
            Åtgärdsprogram mot svartarbete
          </p>
          <p>
            För att på sikt lösa problemen med svartarbete behövs ett åtgärdspaket
            med insatser på en rad olika områden. I första hand måste man
            sänka de privatekonomiska vinsterna vid svartarbete. Av denna
            anledning och för att öka arbetsviljan behövs en rejäl marginalskattereform.
            Om det lönar sig att arbeta och ta betalt på ett ärligt sätt skulle
            säkerligen ett flertal av dagens svartarbetare föredra att följa
            lagen. Vid reformarbetet på detta område måste man särskilt beakta
            de samlade effekterna av skatter, avgifter och inkomstberoende
            bidrag. Det kan noteras att ett första blygsamt steg har tagits
            mot en marginalskattereform genom de av riksdagen tidigare beslutade
            justeringarna av marginalskatter- na. Av stor betydelse för att
            förhindra nya automatiska höjningar av marginalskatterna är den
            genomförda indexregleringen av de statliga skatteskalorna. Ett
            genomförande av förslaget att vid indexuppräkningen inte beakta
            oljeprishöjningar och indirekta skatter är därför ett steg i fel
            riktning.
          </p>
          <pb facs="riksdagen-motions-pdf/data/198081/mot_198081__1159/mot_198081__1159-003.pdf"/>
          <p>
            Mot. 1980/81:1159 3
          </p>
          <p>
            Man måste skapa ett ”självreglerande” system där inte både uppdragsgi-
            vare och uppdragstagare tjänar på att tjänsten säljs svart. Det
            måste finnas intresse från åtminstone en av parterna att öppet
            redovisa affären. Här bör åter betonas de skilda förutsättningar
            som gäller när uppdragsgivaren är ett företag och när han är en
            privatperson. I förstnämnda fallet är uppdraget i regel en avdragsgill
            kostnad i rörelsen. I det andra fallet saknas denna avdragsrätt,
            och både uppdragsgivare och uppdragstagare kan göra betydan- de
            ”skattevinster” om arbetet utförs svart. En mycket viktig åtgärd
            för att i mer avgörande mån minska den svarta marknaden är att
            införa en avdragsrätt vid inkomsttaxeringen även för privatpersoner.
            I första hand bör man införa ett avdrag för reparations- och underhållskostnader
            för villaäga- re, bostadsrättsinnehavare m. fl. Detta kan ske
            genom en återgång till den s.k. konventionella beskattningsmetoden
            för villor kompletterad med motsvarande bestämmelser för bostadsrättslägenheter.
            Alternativt kan man införa ett särskilt — på visst sätt begränsat—reparationsavdrag
            inom ramen för nuvarande schablonbeskattning för villor. Målarmästarnas
            riksförening har utarbetat ett förslag i enlighet med den sistnämnda
            metoden. Detsamma gäller det alternativförslag som framläggs i
            den remitterade promemorian. Man bör komplettera den föreslagna
            avdragsrätten med en skyldighet att för banken redovisa kvitton
            i samband med utbetalning av lån avsedda för om- och tillbyggnad.
            Samtidigt bör man överväga om en beloppsmässigt begränsad avdragsrätt
            bör införas även för andra typer av tjänster än som hänför sig
            till villa- och fastighetssektorn. Man måste också på detta område
            skapa förutsättningar för en bättre fungerande skatte- och avgiftskontroll.
            Det bör dock observeras att särskilda svårigheter föreligger för
            skattekontrollen vid svarta affärer. Eftersom både uppdragsgivare
            och uppdragstagare har intresse av att affären hålls hemlig och
            inga skriftliga avtal eller andra handlingar utbyts om affären
            torde det finnas små möjligheter för upptäckt ens vid skatterevision.
            Åtgärder på skattekontrollsidan bör därför endast ses som kompletterande
            åtgärder till de ovan nämnda. För att förbättra förutsättningarna
            för skatte- och avgiftskontrollen bör emellertid som vi ovan föreslagit
            och motiverat en allmän företagsregistrering införas. Vidare måste
            allmänhetens medvetenhet om effekterna vid anlitandet av svart
            arbetskraft förbättras. Det gäller både det skatterättsliga förhållandet
            och riskerna för dålig kvalitet på det utförda arbetet. Statsmakterna
            har huvudansvaret då det gäller informationen om innebörden av
            reglerna medan företagen och deras branschorganisationer har ett
            mycket stort ansvar då det gäller att informera allmänheten om
            fördelarna med att anlita etablerade företag. Ett stort antal
            branschförbund har ambitiösa utbildnings- program för medlemsföretagen
            för att garantera att det finns goda förutsättningar för ett riktigt
            utfört arbete. Dessutom har man byggt upp särskilda garantifonder
            och inrättat reklamationsnämnder för att kunderna skall vara skyddade
            i de fall fel trots allt begås. Såsom exempel på
          </p>
          <p>
            1" Riksdagen 1980/81. 3 saml. Nr 1159-1166
          </p>
          <pb facs="riksdagen-motions-pdf/data/198081/mot_198081__1159/mot_198081__1159-004.pdf"/>
          <p>
            Mot. 1980/81:1159 4
          </p>
          <p>
            branschförbund där sådana åtgärder har vidtagits kan nämnas Golventre-
            prenörernas branschorganisation, GEBO, Motorbranschens riksförbund,
            MRF, Målarmästarnas riksförening samt Rörfirmornas riksförbund,
            R. Då det gäller branschförbundens arbete med att stärka de seriösa
            företagens ställning är det inte minst betydelsefullt att man
            marknadsför branschför- bundet och anger den trygghet det innebär
            för konsumenten att anlita företag anslutna till organisationen
            i fråga. Denna typ av information är även av stort samhällsintresse.
            Det borde t. ex. ligga i konsumentverkets intresse att informera
            om vilka de seriösa företagen är och vilka extra skydd konsumen-
            ten får vid anlitande av dessa. Av denna anledning kan det vara
            motiverat att införa frivilliga auktorisationssystem. Samhället
            och statsmakterna har därutöver ett särskilt ansvar då det gäller
            vissa typer av behörighetssystem. Det gäller t. ex. behörighetsbegreppet
            i rörbranschen. Genom ett centralt beslut överfördes behörigheten
            från företaget till speciella personer, ”ansvariga arbetsledare”.
            Därigenom underlättades dels etableringen av ”skuttar”/enpersonsföretag,
            dels olika former av illegalt arbete. I detta fall är det motiverat
            med en återgång så att företaget blir bärare av behörighe- ten.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen hos regeringen
            begär åtgärder mot svartarbete och illojal konkurrens i enlighet
            med vad som anförs i motionen.
          </p>
          <p>
            Stockholm den 27 januari 1981
          </p>
          <p>
            JOHAN A. OLSSON (c) STEN SVENSSON (m)
          </p>
        </div>
      </div>
    </body>
  </text>
</TEI>
