<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00422">
  <teiHeader>
    <fileDesc>
      <titleStmt>
        <title>Datainspektionen</title>
        <author corresp="i-Lkf5FvD1gchUCpgYWfTFLh i-XcAqMe3ntVBboWUxqACfz">av Camilla Lindberg och Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datainspektionen</title>
          <idno type="rdwebb">GX02K422</idno>
          <rs type="number">K422</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K422/text</ref>
          <ref type="dokument_url_html">http://data.riksdagen.se/dokument/GX02K422</ref>
          <ref type="dokumentstatus_url_xml">http://data.riksdagen.se/dokumentstatus/GX02K422</ref>
          <ref type="doc">http://data.riksdagen.se/fil/9F1A8743-4CE0-4C8F-A338-F4BB0BCB2147</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5BAGjnPxP2KPiWnjkHsHNe" type="signed"/>
        <correspContext corresp="i-5BAGjnPxP2KPiWnjkHsHNe">
          <note type="signatory" corresp="i-Lkf5FvD1gchUCpgYWfTFLh"/>
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-Q4iwPi2VNdz776U2T9Uc2e" type="numbering">
          <date when="2009-10-09"/>
        </correspAction>
        <correspAction xml:id="i-Pei2XA2ohRMEUjECKRAnM5" type="submission">
          <date when="2009-10-06"/>
        </correspAction>
        <correspAction xml:id="i-SXM5HfovBuWx1nu6M3hPyg" type="transfer">
          <date when="2009-10-06"/>
        </correspAction>
        <correspAction xml:id="i-BtEWH4mGZhTDVaxZnsSSEd" type="assigned"/>
        <correspContext corresp="i-BtEWH4mGZhTDVaxZnsSSEd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JiDAiKkEGxUJXPyP9S2ueU" type="motBody">
        <div xml:id="i-SJeYnbrSTLyGZ375QNykPC" type="motProposal" subtype="förslag">
          <head xml:id="i-PBJ9sNKextrFDg5P7Kwwqa">
            Förslag till riksdagsbeslut
          </head>
          <p xml:id="i-4KovcRL8GrumznWUn8ykcm">
            Riksdagen tillkännager för regeringen som sin mening vad som
            anförs i motionen om en utredning av Datainspektionens uppgifter
            och resurser.
          </p>
        </div>
        <div xml:id="i-DTFC3DK6HmpxZC4TWYjo7t" type="motContent">
          <head xml:id="i-A1GnY5XZcTUpMmzVyFFDv8" type="h1">
            Motivering
          </head>
          <p xml:id="i-2Mbmuf8C47DVdZRv11KVFq">
            Den svenska Datainspektionen är världens äldsta och tillkom 1973
            i samband med att den första datalagen beslutades av riksdagen.
            Inspektionens huvuduppgift var att som tillstånds- och tillsynsmyndighet
            övervaka användningen av personregister.
          </p>
          <p xml:id="i-3kSpMX9Q3CPGnS4MLiXnPC">
            Införandet av personuppgiftslagen (PUL) 1998 breddade Datainspektionens
            uppgifter till att röra behandling av personuppgifter generellt.
            Digitaliseringen har kommit att omfatta allt fler samhällsområden.
            Registreringen inte minst av enskildas förhållanden, ofta tidigare
            betraktade som en personligt fredad zon, har breddats dramatiskt.
            Överföringen av data i stora mängder, liksom samkörningen av register
            som bringas samverka och därmed kartlägga olika ting och personer,
            leder till helt nya möjligheter och hot när till synes harmlösa
            uppgifter knutna till personer ställs samman i stora dataregister.
          </p>
          <p xml:id="i-TzEjAJYNSgSHTwL4Wn2sGA">
            Under 1990- och 2000-talen har användningen av datorer ökat explosionsartat.
            Internets tillkomst ofta daterat till 1994 och särskilt den stora
            ökningen av massiv överföring av data genom den teknik som bredband
            möjliggör, har ökat antalet användningsområden än mer.
          </p>
          <p xml:id="i-UhcjwCyZnFf3vumbKrLYwB">
            Den tid datorkunniga och datorintresserade svenskar genomsnittligt
            spenderar vid sina datorer ökar märkbart, generationsmässigt uppenbart
            på bekostnad av nyttjandet av andra massmedier. På få år är det
            digitaliserade samhället ett faktum.
          </p>
          <p xml:id="i-RZ5cYLWj7LjedcGiaW6uq6">
            Såväl myndigheter som företag och organisationer och enskilda
            arbetar i dag med dataregistrering på ett sätt som var helt okänt
            för bara få år sedan. Möjligheten till kartläggning av enskilda,
            både till tid, plats, ljud, bild, innebär påtagliga hot mot den
            enskildes personliga integritet.
          </p>
          <p xml:id="i-fBaQaEUqvEebwy57CVoRz">
            Tillsammans med nya lagar har denna utveckling medfört att Datainspektionens
            arbetsfält mångdubblats. Trots detta har myndighetens resurser
            både sett till personalstyrka och sanktionsmöjligheter inte utökats
            i tillnärmelsevis samma utsträckning.
          </p>
          <p xml:id="i-WUN1zTRzZKso2xgKHdSfB5">
            Datainspektionen tar idag emot anmälningar från allmänheten,
            genomför utredningar och ger råd om vilka regler som gäller vid
            publicering av personuppgifter, övervakar hanteringen av personuppgifter
            inom Europolkonventionen, Schengenkonventionen och konventionen
            om EU:s tullinformationssystem och ska sprida information och
            öka medvetenheten om vilka regler som gäller samt har dessutom
            översynsansvar för kreditupplysnings- och inkassoverksamhet.
          </p>
          <p xml:id="i-CgzXM13hnZ76LVLyjsuAX8">
            Till det kommer en rad specialuppdrag som regering eller riksdag
            beordrat.
          </p>
          <p xml:id="i-RCUc632ewufy6Pdi2BQztk">
            Det kan noteras att Datainspektionen har ett för myndigheter
            ovanligt högt förtroende hos allmänheten, vilket i dagens debatt
            om integritetsfrågor inte är svårt att förstå.
          </p>
          <p xml:id="i-N33hyJFc3cQQvFp44j69sW">
            Vi menar att regeringen med tanke på de växande uppgifterna bör
            utreda Datainspektionens uppgifter och resurser, syftande till
            att upprätta en bättre balans mellan dessa. En sådan utredning
            måste utgå från det hot samkörning av dataregister, både inom
            och mellan myndigheter och via organisationer och rent privata
            register, medför. Man kommer därvid inte förbi sekretessfrågor
            och de problem som bristande säkerhet inom myndigheters hantering
            av stora datamängder innebär.
          </p>
          <p xml:id="i-FaTgGeAqRGVCENBXLnsZ3u">
            Vi vill särskilt peka på angelägenheten av att diskutera och
            via en utredning belysa inte bara riskerna med samkörning av register
            utan också behovet av att rakt ut förhindra viss samkörning genom
            att registren inte görs samkörningsbara.
          </p>
          <head xml:id="i-3BrevTP7Q9zaJ8HJ98kesr" type="h1">
            Personnummer
          </head>
          <p xml:id="i-YCjTJ2F9o3Rtb6cS9bYP5d">
            Här kommer man inte förbi frågan om den i Sverige i praktiskt
            taget alla sammanhang allmänna användningen av personnummer. Vi
            förstår att detta är administrativt effektivt. Också företag och
            andra ekonomiska aktörer har av kommersiella skäl uppenbart funnit
            systemet praktiskt och förenligt med sina intressen. Men i många
            sammanhang, främst sådana som har att göra med forskning kring
            hälsa och enskilds personliga förhållanden som saknar allmänt
            intresse, finns anledning att ifrågasätta nyttjandet av personnummer
            och därmed möjliggöra identifierbar samkörning.
          </p>
          <p xml:id="i-S2BiAzN38vaLich3iEQmku">
            Just den funktion som gör personnumren attraktiva, gör dem också
            problematiska. Att det är utmärkt av rättssäkerhets- och integritetsskäl
            att veta exakt vilken Sven Svensson som dömts för fortkörning
            betyder inte att det är positivt att samme Sven Svenssons inköp
            i kvartersbutiken enkelt kan kopplas ihop med data om hälsa, inkomst
            eller annan personlig information i t.ex. reklamsyfte.
          </p>
          <head xml:id="i-QSpdNzWE2X5tSSPB3GfPrk" type="h1">
            Kartläggning för vems behov?
          </head>
          <p xml:id="i-SVvdZPwZPza9vya7nf4CaL">
            Vi vill i detta sammanhang också peka på den snart nog heltäckande
            registrering av människors rörelsemönster som införandet av digitala
            biljetter i kombination med t.ex. bilavgifter eller bilskatter
            via foto- och dataregistrering medför. Vem har intresse av den
            massiva kartläggning som företag i offentlig regi nu inför och
            som andra myndigheter men även enskilda kan tänkas vara intresserade
            av för att förstärka sina kontrollmöjligheter? Här behöver Datainspektionen,
            i den mån inte ny lagstiftning behövs, mycket kraftiga sanktionsmöjligheter
            om det visar sig att digitala biljettsystem används till annat
            än att ta betalt.
          </p>
          <p xml:id="i-7kpt1RnEDaSTdvgPhDaDm8">
            Vi anser att Datainspektionen behöver utrustas med en långt mer
            kvalificerad analysavdelning än den nuvarande organisationen medger,
            inte minst i syfte att hela tiden förebygga missbruk och hålla
            sådan kunskapsnivå om utvecklingen inom digitala informationssystem
            att regering och riksdag kan även i framtiden hysa samma förtroende
            för Datainspektionen som allmänheten dessbättre i dag hyser och
            som den i framtiden förhoppningsvis kan fortsätta hysa.
          </p>
        </div>
        <div xml:id="i-2BTE3CHaZUQY88RookkMCq" type="signatureBlock">
          <list xml:id="i-VuwMUD822ivSNXSzN7p71N">
            <item xml:id="i-5PsefjNtozDosMaHxNiZJN" who="i-Lkf5FvD1gchUCpgYWfTFLh" type="signature">
              Camilla Lindberg (fp)
            </item>
            <item xml:id="i-AuAZgcd2RJE8kpYZPpPFaW" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
