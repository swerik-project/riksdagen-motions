<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00014">
  <teiHeader>
    <fileDesc>
      <titleStmt>
        <title>med anledning av prop. 2008/09:68 Yrkeshögskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:68 Yrkeshögskolan</title>
          <idno type="rdwebb">GW02Ub14</idno>
          <rs type="number">Ub14</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub14/text</ref>
          <ref type="dokument_url_html">http://data.riksdagen.se/dokument/GW02Ub14</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub14</ref>
          <ref type="doc">http://data.riksdagen.se/fil/27FDD2A3-14CA-44DE-BCA0-9A0B13BE31E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NhMH7gpbwPSz1AxBDrC3vf" type="basedOn"/>
        <correspContext corresp="i-NhMH7gpbwPSz1AxBDrC3vf">
          <ref>Proposition 2008/09:68</ref>
        </correspContext>
        <correspAction xml:id="i-Kz3LD4JRAzemJxfeus4oHJ" type="signed"/>
        <correspContext corresp="i-Kz3LD4JRAzemJxfeus4oHJ">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-BzBoWqe9vjZXJ3G4nSSUDD" type="referral">
          <date when="2008-12-16"/>
        </correspAction>
        <correspAction xml:id="i-2rZfCy9SJKMgLrqzSJ1k3U" type="dismissal">
          <date when="2008-12-15"/>
        </correspAction>
        <correspAction xml:id="i-FzEA3maRfgKX6sxTmMSy3F" type="dismissal">
          <date when="2008-12-15"/>
        </correspAction>
        <correspAction xml:id="i-78QoNJGzVDoGvCBfunzLwD" type="transfer">
          <date when="2008-12-12"/>
        </correspAction>
        <correspAction xml:id="i-Ufs8ZTQLLzTWzEHfENQSjL" type="submission">
          <date when="2008-12-12"/>
        </correspAction>
        <correspAction xml:id="i-PAQFVCTH7fAS8i2qSdm3XM" type="assigned"/>
        <correspContext corresp="i-PAQFVCTH7fAS8i2qSdm3XM">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kh9WTwxuZhQTsJs11mQRFj" type="motBody">
        <div xml:id="i-P4CHnPf2XbWz658dxsgsYz" type="motProposal" subtype="förslag">
          <head xml:id="i-XHPcx1aL6reQN2vC5UTN4M">
            1 Förslag till riksdagsbeslut
          </head>
          <list xml:id="i-9csZd6hH6ZxGF4dAa58G2S" style="ol">
            <item xml:id="i-DyNhzvpJiM1oMeDTnq6X87">
              Riksdagen tillkännager för regeringen som sin mening vad som
              anförs i motionen om examina inom yrkeshögskolan.
            </item>
            <item xml:id="i-RZtf3k2hTeMm9RgZiCUBDu">
              Riksdagen tillkännager för regeringen som sin mening vad som
              anförs i motionen om övergång mellan yrkeshögskola och universitet
              och högskolor.
            </item>
          </list>
        </div>
        <div xml:id="i-Qbyi7VUVsrJ5CUXUZEjjCe" type="motContent">
          <head xml:id="i-KNWjwPJiqtjvXtbKdfekKZ" type="h1">
            2 Investera i kunskap
          </head>
          <p xml:id="i-JzHghCi3f8T1wCW5neoDbz">
            Sverige är och ska förbli en nation som satsar på kunskap. Däri
            ligger vår konkurrenskraft. Vägen framåt är inte låga löner och
            sämre arbetsmiljö. Ska vi möta utmaningen om ett modernt land
            som investerar för framtiden måste vi satsa på barn, ungdomar
            och vuxna. En politik som syftar till att skapa jobb och utveckla
            välfärden måste omfatta hela utbildningssystemet. Redan förskolan
            ger barn möjligheter till utveckling och lärande. Skolans centrala
            uppgift är att ge varje elev gedigna kunskaper och lust att ständigt
            vilja lära mer. Det livslånga lärandet fortsätter genom gymnasium,
            högskola, vuxenutbildning och forskning. Och för oss är det självklart
            att det livslånga lärandet ger alla chansen gång på gång, vägen
            genom ett utbildningssystem är inte alltid snörrät. Samhällsförändringen
            i stort påverkar också arbetslivet och olika yrken varför vidareutbildning
            och kompetensutveckling kommer att bli allt viktigare. Att kunna
            lära nytt mitt i arbetslivet blir alltmer angeläget. Utgångsläget
            är att vi har en relativt jämn och hög utbildningsnivå i Sverige.
            Ambitionen är självklart att stärka denna position. Investeringarna
            i utbildning måste vara långsiktiga. För Vänsterpartiet är allas
            möjlighet till livslångt lärande en naturlig utgångspunkt oavsett
            människors kön, klass, etnicitet, ålder, sexuella läggning eller
            funktionshinder. Livslångt lärande lägger grunden för utveckling
            av vårt samhälle; näringsliv, offentlig förvaltning, kultur, föreningar
            och individer.
          </p>
          <head xml:id="i-82LfTs82ASeUdrZh6PR61n" type="h1">
            3 Yrkeshögskolan utvecklas
          </head>
          <p xml:id="i-8PecktUc5k4ZJHdZCVzQWT">
            Vänsterpartiet är positivt till en yrkeshögskola. Det var vi
            som tillsammans med Socialdemokraterna och Miljöpartiet initierade
            en utredning på området. Syftet för oss var och är att öka kvaliteten
            på de eftergymnasiala utbildningarna, och yrkeshögskolan skulle
            fungera som ett paraply för de eftergymnasiala yrkesutbildningarna.
            Kvalificerad yrkesutbildning och högskoleutbildning är två mycket
            viktiga delar som kompletterar varandra. Vi vill se en fortsatt
            utveckling av yrkeshögskolan såväl kvalitativt som kvantitativt.
            Vi vet att övergångar mellan olika utbildningsformer ger fler
            människor möjlighet till utbildning vilket gagnar Sveriges utveckling.
            Vi menar därför att broar, med trafik i bägge riktningarna, mellan
            yrkeshögskolan och högskolan är mycket viktiga. Det är därför
            viktigt att exempelvis möjliggöra övergångar mellan yrkeshögskola
            och högskola. Så ser inte regeringens förslag ut. Regeringen gräver
            i själva verket diken.
          </p>
          <head xml:id="i-69i99PLXFaYqcVyXJsDAk2" type="h1">
            4 Regeringen drar ned på yrkeshögskolans platser
          </head>
          <p xml:id="i-N63fyFG9A9N23K4uuJhH9t">
            Regeringens förslag till yrkeshögskola riskerar emellertid att
            bli ett luftslott. De 50 miljoner kronor som regeringen avsätter
            är helt otillräckligt för att möta människors behov och arbetsmarknadens
            efterfrågan, inte minst nu när vi går in i en djup lågkonjunktur.
            Av de drygt 21 000 utbildningsplatserna inom kvalificerad yrkesutbildning
            för 2008/09 kommer bara ca 15 000 att finnas kvar 2010/2012 om
            inte mer pengar skjuts till av regeringen. Det blir alltså neddragningar
            och inte satsningar på den kvalificerade yrkesutbildningen. Vänsterpartiet
            har i såväl sin budgetmotion som sitt stimulanspaket föreslagit
            rejäla satsningar på ökat antal platser.
          </p>
          <head xml:id="i-6RLbCKXwtB1qzAQj1Z1cf6" type="h1">
            5 Yrkeshögskolans utbildningar ger arbete
          </head>
          <p xml:id="i-HAwECBPYA4nnfhAyEpyM5R">
            Den kvalificerade yrkesutbildningen är en viktig del i att förse
            arbetsmarknaden med utbildad arbetskraft. I en undersökning som
            SCB gjort visade det sig att 2007 fick nio av tio arbete efter
            att ha gått en kvalificerad yrkesutbildning. Detta är självfallet
            oerhört viktigt och visar hur väl utbildningarna har matchat arbetsmarknadens
            behov samt individers önskemål.
          </p>
          <p xml:id="i-UBLX5LW1NK5tk9WAb64DeH">
            Yrkeshögskolan är och kommer att vara viktig både för ungdomsstuderande
            och för vuxenstuderande. Chanserna till kompetensutveckling, vidareutbildning,
            ny utbildning och annan komplettering ska finnas öppen för vuxna
            under hela yrkeslivet. Detta är en fråga om att alla ska ha rätt
            till en andra chans. Neddragningarna av den kommunala vuxenutbildningen
            har varit omfattande. Regeringen backar nu delvis, men antalet
            platser kommer ändå inte upp till 2006 års nivå med nuvarande
            politik. Vi menar att det är fullständigt otillräckligt och har
            föreslagit en kraftig utbyggnad av den kommunala vuxenutbildningen.
          </p>
          <p xml:id="i-14e5G2wj7SyFeiK3vUexFp">
            Under de senaste åren har det skett en omfattande utbyggnad av
            den eftergymnasiala yrkesutbildningen, inte minst av den kvalificerade
            yrkesutbildningen (KY) men även andra påbyggnadsutbildningar på
            eftergymnasial nivå och högskolenivå. Det här har varit en bra
            utveckling. Hade inte regeringen avbrutit den utredning vi initierade
            och beslutat om en ny utredning, hade en yrkeshögskola redan varit
            på plats. En yrkeshögskola ska arbeta med kvalitetssäkring, utvärdering
            och utveckling av de kvalificerade yrkesutbildningarna. Regeringens
            förslag är otillräckliga. Vi vill se betydligt fler platser inom
            de eftergymnasiala yrkesutbildningarna.
          </p>
          <head xml:id="i-4LDM9XxHDFD2eJ2nU2xrFE" type="h1">
            6 Vilka utbildningar ska ingå i yrkeshögskolan?
          </head>
          <p xml:id="i-71U4wcYJdwJjUQhNAacue3">
            Utgångspunkten för att bestämma vad som är eftergymnasial utbildning
            i Sverige är de förkunskapskrav som ställs. Om utbildningen ställer
            krav på och bygger vidare på kunskaper som motsvarar de som kan
            fås på gymnasieskolans nationella program, ska utbildningen betraktas
            som eftergymnasial. Huvuddelen av dessa utbildningar i Sverige
            finns på universitet och högskolor. Dessa utbildningar har särskilda
            krav på forskningsanknytning och mål för att vara högskoleutbildning.
          </p>
          <p xml:id="i-8CFyxrN696cBvbWnCgqyFE">
            De eftergymnasiala yrkesinriktade utbildningarna i övrigt samlas
            nu systematiskt under det paraply som ska kallas yrkeshögskolan.
            Detta bidrar till att säkerställa kvalitet och skapa identitet.
            Vi påbörjade detta arbete under förra mandatperioden. Vi beklagar
            att regeringen dröjt med att realisera och genomföra detta viktiga
            organisatoriska steg.
          </p>
          <p xml:id="i-Lrid6AUiUhj4BHmgdvF7eS">
            Vi ser risker med regeringens resonemang om hur gymnasieskolan
            bör förändras. Då vi fortfarande väntar på en proposition på det
            området måste vi också lyfta fram frågeställningen om behörighet.
            Vänsterpartiet är kritiskt till att inte alla gymnasieprogram
            kommer att ge samma allmänna behörighet att studera vidare. Kommer
            detta att påverka yrkeshögskolans behörighetskrav? Och kommer
            dessa då att skilja sig från kraven för att studera vid universitetet
            och högskolor? Om dessa skiljer sig åt kommer en tudelning att
            ske av den eftergymnasiala utbildningen i Sverige. Vi vill tvärtom
            se en växelverkan mellan olika utbildningsformer på eftergymnasial
            nivå.
          </p>
          <head xml:id="i-M6K6PsegyN3qXJnw5ErXge" type="h1">
            7 Samlat regelverk
          </head>
          <p xml:id="i-KCrMEqYojRUxeaoTCuiFMq">
            Det är viktigt för studerande, utbildningsanordnare och arbetsmarknad
            att det för utbildningarna gällande regelverket är tydligt och
            överskådligt. Därför är det viktigt att yrkeshögskolan får ett
            samlat regelverk.
          </p>
          <head xml:id="i-E1WcfwHj53bxhBrPpk6rYo" type="h1">
            8 Ansvarig myndighet
          </head>
          <p xml:id="i-KJnX7C4LFpLxf7SSfjBvg7">
            På en rad punkter i propositionen återfinns att regeringen kommer
            att meddela vilken myndighet som kommer att utföra olika funktioner
            avseende yrkeshögskolan. Det gäller vilka utbildningar som ska
            ingå i yrkeshögskolan, beslut om dimensionering, kvalitetssäkring
            och uppföljning m.m. Vi finner denna otydlighet anmärkningsvärd.
            Vi har väntat länge på propositionen och att förslagen då inte
            är mer klara skapar ytterligare väntan. Yrkeshögskolan behöver
            utvecklas och fyllas med nya och fler platser. Inte avvakta fler
            besked.
          </p>
          <head xml:id="i-PMtGo1KH7TKWpSNtFYGcmN" type="h1">
            9 Examen
          </head>
          <p xml:id="i-8nZHDM1SeKwTxpvTT1EJE">
            Regeringen eller en myndighet som regeringen bestämmer ska meddela
            föreskrifter om vilka examina som ska få avläggas inom yrkeshögskolan.
            Regeringen bedömer att utbildningens omfattning bör anges i ett
            poängsystem där 100 poäng motsvarar 20 veckor. Regeringen föreslår
            två examina; en efter 200 poäng kallad yrkeshögskoleexamen och
            en efter 400 poäng plus ett självständigt arbete kallad kvalificerad
            yrkeshögskoleexamen.
          </p>
          <p xml:id="i-PCJPckmt7gaXEC3vjVGcKy">
            Regeringen resonerar om, men klargör inte tillräckligt tydligt,
            vinsterna med att inom yrkeshögskolan etablera två olika examina.
            Remissinstanser som Myndigheten för kvalificerad yrkesutbildning,
            Högskoleverket, Göteborgs universitet, LO med flera har avstyrkt
            förslaget. Vi efterfrågar en tydligare genomlysning av konsekvenserna
            av att ha respektive inte ha två examina. Vi misstänker att två
            examina kommer att skapa mer oreda än tydlighet för såväl studerande
            som arbetsmarknad. Detta bör riksdagen som sin mening ge regeringen
            till känna.
          </p>
          <p xml:id="i-KDxw1F8ngk4Ljk2U97ufBt">
            Det är, som vi tidigare poängterat, viktigt att det finns broar
            mellan olika utbildningsformer. För oss är det självklart att
            man med tidigare universitetsstudier i bagaget kan läsa inom yrkeshögskolan
            likväl som att studerande från yrkeshögskolan ska kunna läsa kurser
            vid universitet och högskolor. Ingen vinner på vattentäta skott.
            Därför bör examensbeskrivningarna vara tydliga så att denna övergång
            underlättas. Med två olika examina kan dessa övergångar ytterligare
            försvåras. Detta bör riksdagen som sin mening ge regeringen till
            känna.
          </p>
          <head xml:id="i-EgpvWaxNpqq11VkMRchDWG" type="h1">
            10 Dimensionering av utbildning
          </head>
          <p xml:id="i-127gzBtM27Zo8BoZ2UVH8B">
            Det allvarligaste i regeringens hantering av frågan om en yrkeshögskola
            är att regeringen ägnat sig åt den formella strukturens framtid,
            men i faktisk politik i själva verket dragit ner och minskat på
            människors möjlighet att få gå en utbildning inom yrkeshögskolan.
          </p>
          <p xml:id="i-7fAje7vN6TqXaX13xr7MpJ">
            För oss är möjligheterna till utbildning väsentliga för alla
            människor. Det livslånga lärandet genomsyrar vår politik. Yrkeshögskolan
            har en självklar roll att spela. Yrkeshögskolan är en av de valmöjligheter
            som många unga människor har när de funderar över yrkesval och
            framtida arbetsmarknad. Och för många vuxna, som redan finns på
            arbetsmarknaden, är och kommer yrkeshögskolan att vara ett attraktivt
            alternativ när behovet av nya kunskaper och ny kompetens uppstår.
          </p>
          <p xml:id="i-CCT18JXBYCRb37WQiFfdta">
            När regeringen har ägnat sig åt att systematiskt skära bort och
            skära ned människors möjligheter att läsa en utbildning, har Vänsterpartiet
            i stället lagt förslag om att investera i utbildning för att öka
            tillgängligheten och förstärka kvaliteten inom framför allt den
            offentliga sektorn.
          </p>
          <head xml:id="i-NUrKfqFruKJMe7rygtoVxT" type="h1">
            11 Validering
          </head>
          <p xml:id="i-Lr5Gzje36HAS3FKc8LFB9a">
            Validering av kvinnors och mäns yrkeskunskaper är av oerhört
            stor vikt för att kunna komplettera med nya kunskaper. Därför
            vill vi utveckla strukturer som förnyar och förbättrar den validering
            som finns i dag. Vi menar att utvecklingspotentialen för många
            människor blir tydligare om tidigare erfarenheter som inte är
            dokumenterade kan valideras och dokumenteras. Vi hade därför förväntat
            oss att regeringen nu skulle återkomma till riksdagen med ett
            förslag på utformande som bl.a. baserades på Valideringsdelegationens
            rapport. Nu ska frågorna ytterligare utredas och beredas varför
            reell utveckling av validering ytterligare fördröjs.
          </p>
          <p xml:id="i-EURev7zWmgj71Lpc7znkP5">
            Regeringen måste ta ett samlat grepp när det gäller validering
            så att olika delar av utbildningssystem och arbetsmarknaden enkelt,
            tydligt, kvalitets- och rättssäkert kan samverka. Annars befarar
            vi att personer kan falla mellan stolar och inte få hjälp av validering
            att komma vidare med ny utbildning. Kriterier för validering måste
            vara öppna och tydliga för att vara fullt ut användbara. Ytterligare
            en farhåga är att inte regeringen tycks ha löst hur en validering
            av praktiska kunskaper från Yrkeshögskolan ska värderas om en
            person vill läsa vidare på högskolan.
          </p>
        </div>
        <div xml:id="i-J97HWEaSCqbo4GARqiF6hc" type="signatureBlock">
          <list xml:id="i-KJz9676NFvT9Jx8h14qmZk">
            <item xml:id="i-TGv9A1k21pCtrj8UdeWnjc" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-7woAH4ocgTC7aJciAkHLHf" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-XjY8PcdWyDckTpT5zKSuXP" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-K53eFt8r69w1vgC6tWgYSy" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-3PgBm8mzJrg4VxhbbsVwBd" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-8mmEufpmDQ4ctY1PFKpmUK" who="i-6MWLY5JdykMGLLUo96skfp" type="signature">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
