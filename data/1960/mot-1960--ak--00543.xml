<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00543">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__543/mot_1960__ak__543-001.pdf"/>
      <fw xml:id="i-JYNhDQZ94ZtAPz85GfGph9">
        8 Motioner i Andra kammaren, nr 543 år 1960
      </fw>
      <div xml:id="i-R2PAvL4HEsqn9bMatqFZHq" type="motHeader">
        <div xml:id="i-8iGSvgdr35uosNjjRVxozJ" type="motTitle"/>
        <div xml:id="i-3uUhiK3tbvpaT3g8hY3yoB" type="motSubmissionInfo"/>
      </div>
      <div xml:id="i-MVAphLHCTbz69hRqzYTDHA" type="motBody">
        <div xml:id="i-MWArCnvTUVNdDo5StE7w87">
          <p xml:id="i-5h7qF2yE7avaDFgr3bGyVe">
            Nr 548
          </p>
          <p xml:id="i-NAdDw4M8fLrGYaUsEewAjd" type="titleString">
            Av herrar Wedén och Ohlin, om utgivande av ett värdefast statligt
            obligationslån.
          </p>
          <p xml:id="i-Urr6kGGcpTEm25HDPqUt3S">
            I ett flertal motioner vid tidigare riksdagar har från vårt håll
            förslag framförts berörande olika sidor av den betydelsefulla
            frågan om värdesäkra placeringsformer för långsiktigt sparande.
            Regeringen har tövat att taga upp dessa förslag till reell behandling.
            Föregående år anfördes i en motion av herr Ohlin m. fl. bland
            annat följande: Den alltsedan krigsslutet pågående penningvärdeförsämringen
            har verkat hämmande på den sparandeökning som skulle vara önskvärd.
            Men infla- tionens negativa verkningar har icke inskränkt sig
            härtill. Spararna har för- lorat jättelika belopp på inflationen.
            — — — Enbart inflationsförlusterna för livförsäkringstagarna har
            uppgått till flera hundra miljoner i genomsnitt per år. — — —
            I detta läge framstår det som en ytterst angelägen uppgift att
            åstadkomma sådana förändringar att dylika förluster undvikes.
            Proble- met, som härvid uppkommer, gäller att vid sidan av allvarliga
            försök att hålla penningvärdet stabilt finna former för en värdesäkring
            av det mera långfristiga sparandet — — —. I andra sammanhang har
            vi understrukit vikten av att skapa värdesäkra placeringsmöjligheter
            för pensionsmedel och därmed skydda tjänstepen- sioner, livräntor
            etc. för prisstegringars urholkande inverkan. Även införan- det
            av värdebeständiga bostadslån har från vår sida aktualiserats.
            Enligt Kungl. Maj:ts bemyndigande har därefter den 4 september
            1959 tillsatts en utredning, värdesäkringskommittén, för att verkställa
            utredning rörande värdesäkring av fordringar och därmed sammanhängande
            problem. Kommittén har enligt direktiven tillagts mycket vittomfattande
            uppgifter. Dess uppdrag väntas nu icke bli slutfört under 1960.
            Som vi befarat har under den senaste perioden några av de huvudproblem
            kommittén har att behandla blivit alltmer brännande. Knappheten
            på spar- medel, som står till förfogande för långsiktiga placeringar,
            har blivit alltmer utpräglad. För såväl näringslivet som kommunerna
            och staten har skärpta svårigheter uppstått att kunna verkställa
            kapitalkrävande och för lång tid varaktiga investeringar av stor
            betydelse för framstegstakten i vårt land. Önskemålet att tillföra
            den långa kapitalmarknaden ökad tillgång på nya sparmedel är därför
            tydligare än någonsin. Resultatet av kapitalbristen har blivit
            en reglering av kapitalmarknaden, som på sikt minskar utsikterna
            till en i snabb takt fortgående produktionsökning. En annan konsekvens
            av de otillräckliga möjligheterna att finna värde- säkra placeringar
            för långsiktigt sparande är utvecklingen på aktiemark- naden,
            som uppvisar oroande drag. Det är visserligen naturligt, att den
            förda ekonomiska politikens misslyckande att hejda inflationsförlopp
            och den alltjämt utpräglade misstron mot regeringens förmåga i
            detta avseende leder till att köp av aktier i ökad utsträckning
            framstår som den bästa
          </p>
          <pb facs="riksdagen-motions-pdf/data/1960/mot_1960__ak__543/mot_1960__ak__543-002.pdf"/>
          <fw xml:id="i-Qrhxqz6NgjxWfh42q4Ymqm">
            Motioner i Andra kammaren, nr 543 år 1960 9
          </fw>
          <p xml:id="i-UGLecoNNVJtk4PMvNFAp6M">
            metoden att nå värdesäkring för sparmedel låt vara till priset
            av en mycket låg förräntning. Den ökande tillkomsten av aktiesparklubbar
            och andra former, vari möjligheterna främjats för placering även
            av mindre sparbelopp i aktier med tillgodoseende av kravet på
            en tillfredsställande riskfördelning kan vidare i och för sig
            hälsas med tillfredsställelse. Men den svenska aktie- marknadens
            totala omfattning har tydligen varit alltför ringa för att den
            allena på ett lugnt sätt skulle kunna tillgodose de växande kraven
            på vär- desäkra sparformer. Båda de här berörda omständigheterna
            ger vid handen, att varje ytter- ligare onödigt dröjsmål med att
            skapa alternativa möjligheter för värde- säker placering av långsiktigt
            sparande skulle ådraga statsmakterna ett betydande ansvar för
            en olycklig utveckling av förhållandena på den långa kapitalmarknaden
            och på aktiemarknaden. Den närmast till hands liggande möjligheten
            att undvika detta är utgi- vande av ett värdesäkert statligt obligationslån
            av betydande storleksord- ning. Bestämmelserna för värdesäkring
            av ett sådant lån bör anknytas till konsumentprisindex. I nuvarande
            ränteläge torde en realränta av 3—3,25 Yo te sig fullt tillfredsställande
            för ett sådant lån. Uppläggandet av ett dylikt lån skulle ge den
            långa kapitalmarknaden ökad tillgång till nya sparmedel och lätta
            trycket på aktiebörsen. Staten skulle inte behöva så som under
            senare år låna i riksbank och affärsbanker med en oroande ökning
            av den allmänna likviditeten till följd. Vi förordar med hänsyn
            till läget bestämt, att riksdagen hos regeringen begär, att värdesäkringskommittén
            skall få kompletterande direktiv för att framlägga förslag som
            möjliggör ett snabbt utgivande av ett sådant lån. Kommittén bör
            således med förtursrätt i förhållande till sina övriga arbets-
            uppgifter få uppdrag att utarbeta närmare bestämmelser och villkor
            för ett sådant lån. Kommittén bör kunna avlämna sina förslag under
            sommaren och riksgäldskontoret därefter vidtaga de åtgärder som
            är nödvändiga för att vid lämplig tidpunkt under hösten kunna
            introducera ett sådant lån. Erfarenheter av detsamma bör bli en
            värdefull vägledning för kommittén vid fullgörandet av dess uppdrag
            i övrigt. Med hänvisning till ovanstående föreslår vi således,
            att riksdagen dels i skrivelse till Kungl. Maj:t hemställer om
            kompletterande uppdrag till värdesäkringskommittén att med skyndsamhet
            och förtur i förhållande till andra arbetsuppgifter föreslå närmare
            bestämmelser och villkor för utgivandet av ett värdefast, statligt
            obligationslån och dels befullmäktigar riksgäldskontoret att när
            resultatet av utredningen föreligger vid lämplig tidpunkt emittera
            ett sådant lån.
          </p>
          <p xml:id="i-DD5xyQWuybn6tqcFz8EeJW" type="date">
            Stockholm den 27 januari 1960
          </p>
          <div xml:id="i-SYzG9CuwPzFAYrTn9ftCcK" type="signatureBlock">
            <list xml:id="i-62CFUH91mBkWAg7pHfJ1Xz">
              <item xml:id="i-6WpWPstnkWELoU5KMKdpr9" who="unknown" type="signature">
                Sven Wedén Bertil Ohlin
              </item>
            </list>
          </div>
        </div>
      </div>
    </body>
  </text>
</TEI>
