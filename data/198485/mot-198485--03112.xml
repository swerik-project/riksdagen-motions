<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03112">
  <teiHeader>
    <fileDesc>
      <titleStmt>
        <title>Rätt att driva lokal och regional kollektivtrafik på väg (prop.</title>
        <author>Olle Grahn och Kjell Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätt att driva lokal och regional kollektivtrafik på väg (prop.</title>
          <idno type="rdwebb">G8023112</idno>
          <rs type="number">3112</rs>
          <ref type="dokument_url_text">http://data.riksdagen.se/dokument/G8023112/text</ref>
          <ref type="dokument_url_html">http://data.riksdagen.se/dokument/G8023112</ref>
          <ref type="dokumentstatus_url_xml">http://data.riksdagen.se/dokumentstatus/G8023112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N6NqRjrNpzybfJmYWdhfdW</idno>
            <name>OLLE GRAHN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SY8xTavrd1PbTTaET8NV4F" type="signed"/>
        <correspContext corresp="i-SY8xTavrd1PbTTaET8NV4F">
          <note type="signatory" corresp="i-N6NqRjrNpzybfJmYWdhfdW"/>
          <note type="signatory" corresp="i-WpdDDVBL8xRiFwxBEnVikM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3112/mot_198485__3112-001.pdf"/>
      <fw xml:id="i-NF2QvHrtXSJL3o7CTsMETK">
        Mot. 1984/85:3112 2
      </fw>
      <div xml:id="i-7RgUK1RJ25umbe6SfaTR24" type="motHeader">
        <div xml:id="i-QnvYJNZBnwFKPGLj6vERkf" type="motTitle"/>
        <div xml:id="i-Kn8gzEdZ3Ba24HBG6ncgMv" type="motSubmissionInfo"/>
      </div>
      <div xml:id="i-4YrrbhiLAu96Eop1jZbPke" type="motBody">
        <div xml:id="i-WpD9pxuPcVzyAeDJ22H8K2">
          <p xml:id="i-MpCXKtiwn7RYq99TkHokpT">
            Motion
          </p>
          <p xml:id="i-6oCMPHzzS7mW1xQFtNmNW3">
            1984/85:3112
          </p>
          <p xml:id="i-QzegkxuQNmPMaorXPcrnpS">
            Olle Grahn och Kjell Johansson
          </p>
          <p xml:id="i-Q2AQ3eBizDbGng3MSiuS9Z">
            Rätt att driva lokal och regional kollektivtrafik på väg (prop.
            1984/85:168)
          </p>
          <p xml:id="i-VjUDJaDwVZye9fX4oR7ZL6">
            Propositionens förslag innebär att länstrafikhuvudmännen enligt
            lag kommer att få trafikeringsrätt inom det egna länet utan krav
            på tillstånd. I samband med detta upphör tidigare tillstånd till
            lokal linjetrafik. I praktiken får därmed länshuvudmännen monopol
            på all kollektiv trafik inom länet. Det ankommer sedan på länshuvudmannen
            att avgöra huruvida trafiken skall utövas i egen regi eller genom
            anlitande av utomstående entreprenör. Målsättningen med förslaget
            säger föredraganden vara att uppnå en ökad konkurrens mellan olika
            trafikföretag. Det nuvarande regelsystemet medför enligt propositionen
            att mindre effektivt skötta företag kan leva vidare i relativ
            trygghet samtidigt som välskötta företag inte kan dra tillräcklig
            nytta av att de drivs effektivt. En fri upphandling kan därför
            ge trafikhuvudmän- nen och trafikföretagen större möjligheter
            att se till att avtalen utformas på ett sådant sätt att entreprenörer
            med effektiv och väl fungerande verksamhet stimuleras. Vi delar
            i och för sig den målsättning som föredraganden härvid har givit
            till känna. Det är viktigt att försöka effektivisera kollektivtrafiken
            och begränsa de kostnadsökningar som har uppstått under de senaste
            åren. Vi ser det emellertid som en uppenbar risk att propositionens
            förslag kommer att leda till rakt motsatt resultat mot den målsättning
            som föredraganden uppger att han har. Detta uttrycks bl. a. i
            reservationer från folkpartiet i Svenska kommunförbundets styrelse
            och i Svenska lokaltrafik- föreningens styrelse, Partiets representanter
            har där framhållit:
          </p>
          <p xml:id="i-ENCPYrSwDGa17NhdAfXCip">
            De metoder utredningen anvisar kan inte anses uppfylla grundläggande
            krav på att den önskvärda rationaliseringen kommer till stånd.
            Tvärtom riskeras att länsbolagens maktställning utnyttjas till
            att överföra trafiken i egen regi. Därigenom kan all konkurrens
            upphävas varvid konkurrensför- delarna försvinner. —-—-—- Åtgärder
            som kan leda till produktionsmonopol riskerar dock att ge både
            högre priser och lägre servicegrad än om motsvarande tjänster
            kan upprätthållas under fri konkurrens. Utredningen måste därför
            omarbetas så att förslag kan framläggas som skapar säkerhet för
            att den ovan anförda målsättningen uppnås.
          </p>
          <p xml:id="i-RsHzgtU2TXcMmSHx8ZuctE">
            Reservanternas farhågor att ett genomförande av utredningens
            förslag skulle kunna leda till en monopolsituation för trafikhuvudmännen
            delas av näringsfrihetsombudsmannen (NO) i dennes remissvar. NO
            skriver: ”I de
          </p>
          <p xml:id="i-BJPvg1UtpoCeLamZmie11g">
            fall huvudmännen själva önskar driva trafik i egen regi kommer
            ingen restriktion att finnas för dessa.”
          </p>
          <p xml:id="i-5ZZ4D3i2hSwkCPiKHKnWnT">
            1 Riksdagen 1984/85. 3 saml. Nr 3112-3115
          </p>
          <p xml:id="i-4EwjW7doJqNiTfTwdm8hLc">
            Mot. 1984/85 3112-3115
          </p>
          <pb facs="riksdagen-motions-pdf/data/198485/mot_198485__3112/mot_198485__3112-002.pdf"/>
          <p xml:id="i-8yPvTcahjDq8zX8ttj8S6L">
            Svenska busstrafikförbundet är i ett uttalande också mycket kritiskt
            mot propositionen. Förbundet hyser starka tvivel om att regeringsförslaget
            kommer att ge de effekter som propositionen anger. Snarare föreställer
            sig bussföretagen att motsatsen kommer att bli fallet, dvs. att
            den redan dominerande ställningen för trafik i huvudmännens och
            deras intressenters regi ytterligare kommer att förstärkas av
            att huvudmännen även får monopol på rätten att driva trafiken.
            Förbundet skriver vidare:
          </p>
          <p xml:id="i-4H6quRcGbyEKqk5XqUKTT8">
            Man tror helt enkelt inte på att huvudmännens politiska styrelser
            kommer att ha den förmåga och de insikter, som skulle krävas för
            att säkerställa verklig marknadsmässighet i upphandlingsförfarandet.
            I stället blir det ideologiska föreställningar och omsorger om
            den omfattande trafikverksam- het man redan har intressegemenskap
            med, som kommer att prägla upphandlingen. I många län, där trafiken
            hittills huvudsakligen utförts av entreprenörer, har huvudmännen
            också redan uttalat sig för att den på sikt skall övertas och
            bedrivas i egen regi. Administrativt har man i några län även
            tydligt arbetat enligt denna målsättning. Propositionen lämnar
            dessutom utrymme för delegering av avgörandet i detta avseende
            från huvudman till enskilda kommuner, i vilka man alltså redan
            kan ha egna trafikföretag med monopolistiska ambitioner.
          </p>
          <p xml:id="i-GkY2yMjCjfkjr8fCz5g1d">
            De erfarenheter som finns bekräftar enligt vår uppfattning de
            farhågor som Busstrafikförbundet ger uttryck åt. Länshuvudmännen
            i Söderman- lands, Örebro och Västmanlands län, vilka alla har
            socialistisk majoritet, har målmedvetet strävat efter att monopolisera
            trafiken i egen regi. I några fall har detta skett med mycket
            tvivelaktiga metoder gentemot de tidigare tillståndshavarna. Tvärtemot
            vad som anförs i propositionen, anser vi att möjligheten att huvudmannen
            skall driva trafiken i omfattande egen regi strider mot 1978 års
            proposition om kollektiv persontrafik. I denna skriver dåvarande
            statsrådet (prop. 1977/78:92, s. 62):
          </p>
          <p xml:id="i-WL5bCaAP1fdDwXfoDQAAvd">
            Ett sådant ansvar (ansvaret för den lokala och regionala kollektiva
            landsvägstrafiken, vår anmärkning) medför självfallet inte någon
            skyldighet att överta trafikrörelser genom ett formellt ägande.
            Tvärtom torde det bli vanligt — och enligt min mening önskvärt
            — (vår kursivering) att huvudmannen uppdrar åt olika entreprenörer
            att svara för trafikens utövande. Mina förslag till ändringar
            i förordningen ——-— syftar just till att underlätta ett sådant
            entreprenadförfarande.
          </p>
          <p xml:id="i-aSvmh9qxE22a2mEa7qofX">
            Vad vi här har anfört ger enligt vår uppfattning vid handen att
            den nu föreliggande propositionen i stället för att vara en ”komplettering”
            till 1978 års proposition utgör en väsentlig förändring av den
            målsättning som där fastslogs. Detta är något som vi inte kan
            medverka till. Det finns stora faror i offentlig affärsverksamhet.
            Monopol leder alltid till ineffektivitet, stelhet och ointresse
            för konsumenterna. Myndigheterna som också driver affärer riskerar
            att bokföra utgifterna på myndighetsutövningen och inkomsterna
            på affärsverksamheten, och därigenom uppnå goda affärsresultat
            trots att verksamheten är mindre effektiv än den som enskilda
          </p>
          <pb facs="riksdagen-motions-pdf/data/198485/mot_198485__3112/mot_198485__3112-003.pdf"/>
          <fw xml:id="i-rikrJ7xn7s6fA1E1CP4Vs">
            Mot. 1984/85:3112 3
          </fw>
          <p xml:id="i-BZZqaR3EYHDEhAo3c2Fq35">
            företag bedriver i branschen. Enskilda företag riskerar att slås
            ut. Ett exempel på att offentliga monopolföretag gärna utnyttjar
            sin ställning till att driva verksamhet utanför monopolet finns
            i det nybildade bussföre- taget ”KOMRES”. KOMRES består i dag
            av elva bussföretag, alla i offentlig ägo. Företaget skall bedriva
            turisttrafik med buss. På frågan vad de offentliga bussbolagen
            har för speciella förutsättningar att lyckas i denna bransch svarar
            företagets vd: ”Vi har kundernas förtroende. De vet att vi är
            seriösa företag med yrkeskunnig personal. Och vi har alltid möjligheten
            att få hjälp på hemmaplan. Inom KOMRES får vi stor möjlighet att
            också hjälpa varandra med fordon och service och vi får ett stort
            försäljningsnät.” Det finns ingen anledning att förebrå de personer
            som är ansvariga för resp. bussföretag att de ständigt försöker
            öppna nya marknader för sin verksamhet. Men det framtida mönstret
            förefaller vara klart: monopol på kollektivtrafiken och ambitioner
            att utnyttja företagens resurser för att konkurrera om turisttrafiken.
            Detta är en klassisk socialistisk utvecklings- ambition. Självfallet
            ställer vi inte upp på den. Vi är medvetna om att de förhållanden
            som råder för kollektivtrafiken kräver att nuvarande organisation
            och regelsystem ses över. Ett led i detta måste vara att, som
            folkpartiet har föreslagit i motioner, liberalisera yrkestrafiklagen
            i syfte att underlätta för personer att driva verksamhet inom
            trafiknäringen. Med anledning av vad som i motionen anförts hemställer
            vi att riksdagen beslutar avslå proposition 1984/85:168.
          </p>
          <p xml:id="i-8onp9AskhDYM2ekJozx8DY">
            Stockholm den 15 april 1985
          </p>
          <p xml:id="i-M2WN4ckHoPWHkAJHi3gndd">
            OLLE GRAHN (fp) KJELL JOHANSSON (fp)
          </p>
          <p xml:id="i-5xjrRg7bgcBvRRwniCZsCy">
            1" Riksdagen 1984/85. 3 saml. Nr 3112-3115
          </p>
        </div>
      </div>
    </body>
  </text>
</TEI>
