<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00018">
  <teiHeader>
    <fileDesc>
      <titleStmt>
        <title>med anledning av skr. 2012/13:114 Strategisk exportkontroll 2012  krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:114 Strategisk exportkontroll 2012  krigsmateriel och produkter med dubbla användningsområden</title>
          <idno type="rdwebb">H002U18</idno>
          <rs type="number">U18</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U18/text</ref>
          <ref type="dokument_url_html">http://data.riksdagen.se/dokument/H002U18</ref>
          <ref type="dokumentstatus_url_xml">http://data.riksdagen.se/dokumentstatus/H002U18</ref>
          <ref type="doc">http://data.riksdagen.se/fil/35CFF93D-5085-4B8A-928D-8648F2F67FA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LjiBpKuLgaWSMcA8oFpK15"/>
        <correspContext corresp="i-LjiBpKuLgaWSMcA8oFpK15">
          <ref>Regeringsskrivelse 2012/13:114</ref>
        </correspContext>
        <correspAction xml:id="i-6eQkuFtFuWiXd21AyQhi4X" type="signed"/>
        <correspContext corresp="i-6eQkuFtFuWiXd21AyQhi4X">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-JydZPLNBShjyqy3onSSAgg">
          <date when="2013-04-15"/>
        </correspAction>
        <correspAction type="referral" xml:id="i-MibZQZSZticFBQBfYnCx7Z">
          <date when="2013-04-15"/>
        </correspAction>
        <correspAction type="dismissal" xml:id="i-P8vMa9jaK2WrhUkMSq8vhc">
          <date when="2013-04-12"/>
        </correspAction>
        <correspAction type="dismissal" xml:id="i-Na719yjesGaUZzc32ssnC2">
          <date when="2013-04-12"/>
        </correspAction>
        <correspAction type="submission" xml:id="i-DwPU67mKjs2z731LsqFF8J">
          <date when="2013-04-10"/>
        </correspAction>
        <correspAction type="transfer" xml:id="i-FBoZjKevkdjW7JRzYKFpRp">
          <date when="2013-04-10"/>
        </correspAction>
        <correspAction type="assigned" xml:id="i-N5kdANqFPmPFrdMP8T8QHa"/>
        <correspContext corresp="i-N5kdANqFPmPFrdMP8T8QHa">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-TQEWJzEFiGaRoY2aL2f6y">
          <head xml:id="i-6GUThevZfBuVSg5WLDKMKJ">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Kraftigt ökad svensk krigsmaterielexport 3
            </item>
            <item>
              5 Den globala ökningen av militära utgifter 4
            </item>
            <item>
              6 Regelverk med kryphål 4
            </item>
            <item>
              7 En reformering som kom av sig 5
            </item>
            <item>
              8 Framtidens regelverk 6
            </item>
            <item>
              9 Riktlinjer för krigsmateriel för strid och övrig krigsmateriel
              7
            </item>
            <item>
              10 PGU Politik för global utveckling 7
            </item>
            <item>
              11 Import och uthyrning av krigsmateriel 8
            </item>
            <item>
              12 Handel med tjänster 9
            </item>
            <item>
              13 Öppna upp Exportkontrollrådet 9
            </item>
            <item>
              14 Exportkrediter för krigsmaterielexport 9
            </item>
            <item>
              15 Krigsmaterielsamarbetet inom EU 10
            </item>
          </list>
        </div>
        <div type="motProposal" subtype="förslag">
          <head xml:id="i-4J5vUv13BGQenSQnqB8ERd">
            2 Förslag till riksdagsbeslut
          </head>
          <list style="ol">
            <item xml:id="i-ER4koLeKFh872oURdirdtm">
              Riksdagen tillkännager för regeringen som sin mening vad som
              anförs i motionen om att regeringen ska upphäva det militära samarbetsavtalet
              mellan Sverige och Saudiarabien.
            </item>
            <item xml:id="i-NaPVXsGv1BwW43QZ6MM2bC">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett tilläggsdirektiv
              till utredningen om översyn av exportkontrollen av krigsmateriel
              som ger den i uppdrag att undersöka hur framtidens regelverk för
              svensk krigsmaterielexport ska utformas så att det utesluter möjligheten
              för export av krigsmateriel till länder som begår omfattande och
              grova brott mot de mänskliga rättigheterna.
            </item>
            <item xml:id="i-CUcQur7AEAUBUwjyKuxMKr">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett tilläggsdirektiv
              till utredningen om översyn av exportkontrollen av krigsmateriel
              som ger den i uppdrag att undersöka hur framtidens regelverk för
              svensk krigsmaterielexport ska utformas så att det utesluter möjligheten
              för export av krigsmateriel till krigförande stater.
            </item>
            <item xml:id="i-9euPwhkWHiHEA9ZZ5FAc18">
              Riksdagen tillkännager för regeringen som sin mening vad som
              anförs i motionen om att en översyn bör göras av riktlinjerna
              för vad som räknas som krigsmateriel för strid och vad som räknas
              som övrig krigsmateriel.
            </item>
            <item xml:id="i-StYnu1xahXwbCuodWqpamn">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten ska
              stämma överens med Sveriges politik för global utveckling och
              inte motverka en hållbar utveckling.
            </item>
            <item xml:id="i-Dk3iobQE5FhHgjKeq68X27">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett tilläggsdirektiv
              till utredningen om översyn av exportkontroll av krigsmateriel
              som ger den i uppdrag att även undersöka hur ett regelverk för
              den svenska krigsmaterielimporten skulle kunna utformas.
            </item>
            <item xml:id="i-5paDxswjCYUGJznay4xB8L">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett tilläggsdirektiv
              till utredningen om översyn av exportkontroll av krigsmateriel
              som ger den i uppdrag att även undersöka hur ett regelverk för
              uthyrning och utlåning av krigsmateriel kan utformas.
            </item>
            <item xml:id="i-LMgxWuo333GiTbD1ZR6FHD">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett tilläggsdirektiv
              till utredningen om översyn av exportkontroll av krigsmateriel
              som ger den i uppdrag att även undersöka hur ett regelverk för
              handel med tjänster kopplade till krigsmateriel kan utformas.
            </item>
            <item xml:id="i-SpsXexvBovcnHvVR1evGdi">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur tillståndsgivningen för export av krigsmateriel
              samt Exportkontrollrådets arbete kan bli mer transparenta.
            </item>
            <item xml:id="i-DfxEvoH7j5KLc91FT1t7pX">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten inte
              ska understödjas av exportkrediter eller andra former av statligt
              exportstöd.
            </item>
            <item xml:id="i-X9LjULmLZcntaf3L9WK8tC">
              Riksdagen tillkännager för regeringen som sin mening vad som
              anförs i motionen om att Sverige ska motsätta sig alla riktlinjer
              och regelverk inom EU som kan leda till att Sveriges möjligheter
              att reglera vapenhandeln begränsas.
            </item>
          </list>
        </div>
        <div type="motContent">
          <head type="h1" xml:id="i-6seRFc64Ukk71NawfK8HCM">
            3 Inledning
          </head>
          <p xml:id="i-6M89xdqvuXPfQu1CNN3yY4">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt och
            konsekvent arbetar för fred och nedrustning samt ett land som
            fördömer varje brott mot de mänskliga rättigheterna, oavsett var,
            av vem eller med vilka motiv de begås.
          </p>
          <p xml:id="i-QAzAH9LK25B9459qEGAogQ">
            Den svenska vapenexporten har ökat kraftigt under det gångna
            decenniet. Aldrig förr har Sverige exporterat så mycket vapen
            som under de gångna åren. Bland köparna återfinns även en lång
            rad diktaturer, krigförande stater och länder som begår grova
            och omfattande brott mot de mänskliga rättigheterna. Vänsterpartiet
            har varit starkt kritiskt till denna utveckling; den står tydligt
            i strid med hur vi vill att Sverige ska agera i världen. Sverige
            kommer inte med trovärdighet att kunna agera för ökad respekt
            för de mänskliga rättigheterna och frihet i någon del av världen
            så länge vårt land beväpnar auktoritära regimer.
          </p>
          <p xml:id="i-MDDpkzXsbjo8t2Wscfz2mF">
            Dubbelmoralen i svensk vapenexport har inte minst blivit tydlig
            under de folkliga protesterna i Nordafrika och Mellanöstern, när
            folket krävt frihet, demokrati och social rättvisa av auktoritära
            regimer som Sverige under en lång rad år exporterat vapen till.
            Behovet av grundläggande reformering av krigsmateriellagstiftningen
            har dessutom i synnerhet understrukits av Saudiaffären, där det
            avslöjats att regeringen gett sitt godkännande till att Totalförsvarets
            forskningsinstitut (FOI) inlett ett samarbete med Saudiarabien
            med syfte att bistå saudierna i byggandet av en fabrik för antitankvapen.
            Det är uppenbart att Sveriges regelverk för export av krigsmateriel
            behöver förändras i grunden.
          </p>
          <p xml:id="i-PyJT6J1Kq69P2yxJNEwvGe">
            Vänsterpartiets mål är tydligt vi vill se en värld i fred, utan
            vapen. Därför menar vi att Sveriges vapenexport på sikt helt ska
            avvecklas. I denna motion lyfter vi en lång rad förslag på hur
            regelverket för svensk vapenexport kan förändras och bli mer restriktivt.
          </p>
          <head type="h1" xml:id="i-AkWNr4p9RkQdBUUzY82iTg">
            4 Kraftigt ökad svensk krigsmaterielexport
          </head>
          <p xml:id="i-29p2aJ5NEnhV8eS5ytTkax">
            I skrivelse 2012/13:114 Strategisk exportkontroll 2012 krigsmateriel
            och produkter med dubbla användningsområden beskriver regeringen
            den svenska vapenexporten under 2012. Värdet av export av krigsmateriel
            under 2012 var ca 9,8 miljarder kronor. Thailand (600 miljoner
            kronor), Saudiarabien (922 miljoner kronor), Indien (1,4 miljarder
            kronor), Pakistan (615 miljoner kronor) och Frankrike (899 miljoner
            kronor) hör till några av de största enskilda mottagarländerna
            för svensk krigsmateriel.
          </p>
          <p xml:id="i-QmkbEU3HeDN6kTGwDF9kXG">
            I dag är Sverige världens elfte största vapenexportör. Om vi
            räknar per capita var Sverige 2011 världens största vapenleverantör.
          </p>
          <p xml:id="i-WzDuV3GoQLzVWQJP8FevxQ">
            Regeringen betonar att exporten minskat det senaste året. Det
            är helt korrekt, men sett i ett något längre perspektiv har vapenexporten
            ökat. Under en lång rad år på 1990-talet och fram till de första
            åren efter millennieskiftet låg den svenska krigsmaterielexporten
            runt 3 miljarder kronor per år. År 2003 fördubblades den nästan
            och fortsatte sedan att öka under de kommande åren.
          </p>
          <p xml:id="i-UAQMM4PGdr3zjfokfWKcao">
            Uppställningen nedan visar hur krigsmaterielexporten har utvecklats
            sedan 1994. Trenden är mycket tydlig:
          </p>
          <table>
            <row xml:id="i-Bfabkqd7y8FMVKwq7E4dj2">
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
              <cell>
                2000
              </cell>
              <cell>
                2001
              </cell>
              <cell>
                2002
              </cell>
            </row>
            <row xml:id="i-FccgNeLAF75ii28ySVUqRa">
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
              <cell>
                4 371
              </cell>
              <cell>
                3 060
              </cell>
              <cell>
                3 440
              </cell>
            </row>
            <row xml:id="i-NXxgQpeD2Kn69Bv3s5nXuD">
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
              <cell>
                2007
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-De44TraXv2ukpPx3ZKPnhy">
              <cell>
                6 479
              </cell>
              <cell>
                7 291
              </cell>
              <cell>
                8 628
              </cell>
              <cell>
                10 372
              </cell>
              <cell>
                9 604
              </cell>
              <cell>
                12 698
              </cell>
              <cell>
                13 561
              </cell>
              <cell>
                13 745
              </cell>
              <cell>
                13 914
              </cell>
            </row>
            <row xml:id="i-2jrfpbQvzkbquXfvGhCJ7o">
              <cell>
                2012
              </cell>
            </row>
            <row xml:id="i-Vq8LMi9ji7MHcWePfY5zcG">
              <cell>
                9 760
              </cell>
            </row>
          </table>
          <head type="h1" xml:id="i-BfMLe6sMs2hRDkyFVLAxTC">
            5 Den globala ökningen av militära utgifter
          </head>
          <p xml:id="i-GHrs32pJ3dnvpSh9yuSsdB">
            Globalt sett har militärutgifterna det senaste decenniet ökat
            dramatiskt. Mellan 2000 och 2010 ökade de med mer än 50 procent
            enligt Stiftelsen Stockholms internationella fredsforskningsinstitut
            (Sipri). Under 2011 uppskattar Sipri att världens militära utgifter
            uppgick till 1 738 miljarder dollar (Sipris årsbok, 2012). Som
            en jämförelse skulle den summa världen satsade på vapenköp under
            två och en halv dagar i fjol enligt FN räcka till att rädda livet
            på sex miljoner mammor och barn.
          </p>
          <head type="h1" xml:id="i-KPxsCWuxbZmBj4SY8uLzSp">
            6 Regelverk med kryphål
          </head>
          <p xml:id="i-6bu7rVhc4YbjHb1YY6iyAU">
            Den nuvarande svenska krigsmaterielexportlagstiftningen vilar
            formellt på grundprincipen att export av krigsmateriel är förbjudet,
            men att dispenser kan ges. Denna möjlighet till dispens uttrycks
            på följande sätt i den nuvarande lagstiftningen:
          </p>
          <p xml:id="i-Et7ZskGW4TmhQg4MDePHNb">
            Tillstånd till utförsel av krigsmateriel, eller till annan samverkan
            med någon i utlandet avseende krigsmateriel, bör medges endast
            om sådan utförsel eller samverkan
          </p>
          <p xml:id="i-CzamT3f6M9nDn83UfW4c9W">
            1. bedöms erforderlig för att tillgodose det svenska försvarets
            behov av materiel eller kunnande eller i övrigt är säkerhetspolitiskt
            önskvärd, samt
          </p>
          <p xml:id="i-7LThxeS3ARYfikoCfSthfW">
            2. inte står i strid med principerna och målen för Sveriges utrikespolitik.
          </p>
          <p xml:id="i-G6AFa9uvsvrRxwNhpJ4kMq">
            Lagstiftningen är alltså förhållandevis tydlig, men uppenbarligen
            inte tillräcklig. Steg för steg har lagstiftningen omtolkats och
            möjligheten till dispenser utvidgats. Detta har möjliggjort den
            kraftiga ökningen av svensk vapenexport. Vänsterpartiet menar
            att många genomförda leveranser har stått i strid med de riktlinjer
            som citeras ovan.
          </p>
          <p xml:id="i-8QXtCxPLV1KJh3VPFmme3p">
            För Vänsterpartiet är nedrustning, demokratisering och ökad respekt
            för de mänskliga rättigheterna centrala mål för den svenska utrikespolitiken.
            Den vapenexport som genomförts under 2012 strider mot samtliga
            dessa mål. Sverige exporterade detta år vapen till krigförande
            stater såsom Pakistan och Thailand, till diktaturer som Singapore
            och Förenade Arabemiraten.
          </p>
          <p xml:id="i-V9q3buyZ9oLoC8odBN25RE">
            Men få enskilda affärer synliggör skillnaden mellan lagstiftningens
            skrivningar och verkligheten så tydligt som den s.k. Saudiaffären.
            Den 6 mars i fjol avslöjade Sveriges Radio att FOI 2007 inlett
            det s.k. Projekt Simoom. Inom ramen för det militära samarbetsavtal
            som den dåvarande socialdemokratiska regeringen slöt med Saudiarabien
            2010 skulle FOI genom ett bulvanföretag och i samarbete med flera
            svenska företag leda arbetet med att bygga en fabrik för antitankvapen
            i Saudiarabien. Den borgerliga regeringen beslutade 2010 att förlänga
            det militära samarbetsavtalet med Saudiarabien och har dessutom
            gett sitt godkännande till Projekt Simoom.
          </p>
          <p xml:id="i-LqP2hCc8SfVxirYH5Z5yCT">
            Att Sverige bistår en av vår tids värsta diktaturer att utveckla
            sin kapacitet att producera militär utrustning står självklart
            i tydlig strid med målen för svensk utrikespolitik och därigenom
            också med den svenska krigsmateriellagstiftningen. De många avslöjandena
            om hur ansvarigt statsråd och berörda myndigheter agerat visar
            dessutom på de tydliga behoven av att öka transparensen i svensk
            vapenexport.
          </p>
          <p xml:id="i-CkYYH2YcE97pgR2frvHvJs">
            Vänsterpartiet kommer aldrig att stödja att Sverige bedriver
            militärt samarbete med ett land som Saudiarabien. Redan när det
            militära samarbetsavtalet granskades av konstitutionsutskottet
            2006 valde Vänsterpartiet att reservera sig eftersom vi ansåg
            att avtalet stred mot den svenska krigsmateriellagstiftningen.
            Avslöjandena om Projekt Simoom understryker hur djupt problematiskt
            detta avtal är. Regeringen bör därför upphäva det militära samarbetsavtalet
            mellan Sverige och Saudiarabien. Detta bör riksdagen som sin mening
            ge regeringen till känna.
          </p>
          <head type="h1" xml:id="i-TP95srAtKEK2TjvefnbDv7">
            7 En reformering som kom av sig
          </head>
          <p xml:id="i-FkKAQ7hTTLGFe4nPUxCAjd">
            Vid behandlingen av 2011 års skrivelse fanns det en klar majoritet
            i riksdagen för att införa ett demokratikriterium, ett förbud
            mot vapenexport till icke-demokratier, i svensk krigsmateriellagstiftning.
            Trots det valde de fyra borgerliga partierna och Socialdemokraterna
            att ingå en överenskommelse som innebar att man i utrikesutskottets
            betänkande 2010/11:UU3 slog fast att regeringen ska återkomma
            till riksdagen med förslag till ny krigsmateriellagstiftning i
            syfte att skärpa exportkontrollen gentemot icke-demokratiska stater.
            Dock fastslogs inte vare sig när regeringen skulle återkomma eller
            vilka typer av skärpningar man önskade, och Vänsterpartiet valde
            på grund av dessa otydligheter att vidhålla sitt krav på ett skarpt
            demokratikriterium. Två år senare kan vi konstatera att en utredning
            visserligen tillsatts, men att den inte ska vara klar förrän den
            15 december 2014, dvs. efter nästa val. Det kommer med andra ord
            att ta flera år innan en eventuellt reformerad krigsmateriellagstiftning
            kan vara på plats. Allt tyder med andra ord på att regeringen
            försöker förhala alla försök till skärpningar av den svenska krigsmateriellagstiftningen.
          </p>
          <head type="h1" xml:id="i-EVuWPdZPGHxemedbeaPWuF">
            8 Framtidens regelverk
          </head>
          <p xml:id="i-CmT8zxoP3b4a9YdLknp8ex">
            Vänsterpartiet vill att Sverige ska vara en trovärdig röst för
            de mänskliga rättigheterna, för fred och för demokrati. För oss
            är det inte förenligt med att exportera vapen till länder som
            kränker de mänskliga rättigheterna, krigförande stater eller diktaturer.
            På dessa områden önskar vi att den svenska lagstiftningen skärps.
            Därför är det välkommet att den parlamentariska kommitté som ska
            utreda den framtida svenska exportkontrollen av krigsmateriel
            getts i uppdrag att undersöka på vilket sätt en skärpning ska
            göras av kontrollen av vapenexporten till icke-demokratier. Samtidigt
            menar vi att detta inte är tillräckligt.
          </p>
          <p xml:id="i-LCMiS7Su81c8AX62EQMPpd">
            Regeringen bör därför återkomma med ett tilläggsdirektiv till
            utredningen av exportkontrollen av krigsmateriel som ger den i
            uppdrag att undersöka hur framtidens regelverk för svensk krigsmaterielexport
            ska utformas så att det utesluter möjligheterna för Sverige att
            exportera krigsmateriel till länder som begår grova och omfattande
            brott mot de mänskliga rättigheterna. Detta bör riksdagen som
            sin mening ge riksdagen till känna.
          </p>
          <p xml:id="i-XQzeoAzSRxuRBDaArbfWUf">
            Den svenska lagstiftningen förbjuder i dag export till krigförande
            stater. Dock visar regeringens skrivelse hur Sverige exporterar
            vapen till en rad stater som deltar i väpnande konflikter eller
            som befinner sig i inbördeskrig. USA är i dag svårt att beteckna
            som något annat än ett land som befinner sig i krig genom sin
            militära närvaro i Afghanistan. Både Pakistan och Thailand har
            blodiga inbördeskrig inom sina gränser.
          </p>
          <p xml:id="i-FFytB2SKVY5y2buW5tgSsd">
            Regeringen bör återkomma med ett tilläggsdirektiv till utredningen
            om översyn av exportkontrollen av krigsmateriel som ger den i
            uppdrag att undersöka hur framtidens regelverk för svensk krigsmaterielexport
            ska utformas så att det utesluter möjligheten för export av krigsmateriel
            till krigförande stater. Detta bör riksdagen som sin mening ge
            regeringen till känna.
          </p>
          <head type="h1" xml:id="i-2FrZEYLfkG4PbybcwYXyeC">
            9 Riktlinjer för krigsmateriel för strid och övrig krigsmateriel
          </head>
          <p xml:id="i-9crMKLG8jCvXe6ZfGYb2Ns">
            I Sverige delas krigsmateriel upp i två kategorier: krigsmateriel
            för strid (KS) och övrig krigsmateriel (ÖK). Som övrig krigsmateriel
            räknas en lång rad olika typer av krigsmateriel, från avancerade
            radarsystem och helikoptrar till jaktgevär och minröjningsutrustning.
            I ett par av dessa fall, som t.ex. minröjningsutrustning, kan
            det finnas goda skäl att ha mindre restriktiva riktlinjer än för
            krigsmateriel som kan användas i strid. Därför menar Vänsterpartiet
            att det bör göras en uppdelning mellan KS och ÖK och att dessa
            ska omfattas av olika riktlinjer. Samtidigt menar Vänsterpartiet
            att det finns ett stort behov av en översyn av vad som räknas
            som ÖK. Vi ser i flera fall goda skäl för att produkter som i
            dag räknas som ÖK i stället borde klassificeras som KS och omfattas
            av mer restriktiva riktlinjer. Ett sådant exempel är radarsystemet
            Erieye, som räknas som ÖK och som är ett vapensystem som tydligt
            kan användas som en del i krigföring. Regeringen bör ges i uppdrag
            att göra en översyn av riktlinjerna för vad som räknas som krigsmateriel
            för strid och vad som räknas som övrig krigsmateriel. Detta bör
            riksdagen som sin mening ge regeringen till känna.
          </p>
          <head type="h1" xml:id="i-RpZuKmn82rePdBQEfLtq9B">
            10 PGU Politik för global utveckling
          </head>
          <p xml:id="i-KqxKMmPN75tgkV9xfX6wiB">
            I december 2003 beslutade en enig riksdag om en politik för global
            utveckling. Genom beslutet fastställdes att alla politikområden,
            inklusive handel med krigsmateriel, ska främja mänskliga rättigheter
            och bidra till fattigdomsbekämpning.
          </p>
          <p xml:id="i-QXwDSw2aLzZMt7d4D74Wm2">
            I skrivelse 2007/08:89, Sveriges politik för global utveckling
            (PGU), konstaterade regeringen att väpnade konflikter utgör det
            allvarligaste hindret för utveckling i många fattiga länder. Detta
            till trots exporterade Sverige 2012 krigsmateriel till länder
            som brottas med stora utvecklingsutmaningar, exempelvis Sydafrika
            och Pakistan. Som nämnts tidigare tillhör Sydafrika och Pakistan
            fortfarande några av de största enskilda mottagarländerna för
            svensk krigsmateriel.
          </p>
          <p xml:id="i-PS1EbZEpHCJwvsQzQQ1jHF">
            Som vi visat tidigare är dessutom listan lång på länder där det
            förekommer grova och omfattande brott mot de mänskliga rättigheterna
            och där regimen köpt vapen från Sverige.
          </p>
          <p xml:id="i-rYHTSCzv7Jizmy5BRqbhF">
            Vänsterpartiet anser inte att den svenska vapenexporten i dag
            står i överensstämmelse med politiken för global utvecklings tydliga
            utgångspunkt: att alla politikområden ska präglas av ett rättighetsperspektiv
            och kännetecknas av de fattigas perspektiv på utveckling.
          </p>
          <p xml:id="i-V4aCkb53Txjx4NebhPd4tW">
            Vänsterpartiet välkomnade PGU för nio år sedan, men konstaterar
            tyvärr att arbetet med att omsätta PGU går alldeles för sakta.
            Den svenska vapenexporten är ett tydligt exempel på detta; regeringen
            gör få referenser till PGU i sin skrivelse. Vi menar att det borde
            vara en självklarhet att man genomför obligatoriska konsekvensanalyser
            utifrån PGU:s målsättningar varje gång man beviljar tillstånd
            för export av krigsmateriel. Regeringen bör därför återkomma med
            förslag på hur den svenska krigsmaterielexporten ska stämma överens
            med Sveriges politik för global utveckling och inte motverka en
            hållbar utveckling. Detta bör riksdagen som sin mening ge regeringen
            till känna.
          </p>
          <head type="h1" xml:id="i-HRpN3tdo7nzgBdS9z2dKqi">
            11 Import och uthyrning av krigsmateriel
          </head>
          <p xml:id="i-X9XX16531iwWKvVksEhoiK">
            Sveriges kanske största utrikespolitiska tillgång är dess internationella
            trovärdighet. Men vår trovärdighet kan inte tas för given. Hur
            det svenska regelverket för krigsmaterielexport utformas och vilka
            länder vi exporterar till påverkar självklart hur vi uppfattas
            av vår omvärld.
          </p>
          <p xml:id="i-SW7jbFMPPhr3dFEkaD3fWo">
            Men svensk handel med krigsmateriel handlar även om svensk import
            av krigsmateriel. Också denna är en viktig del av den svenska
            utrikespolitiken, men till skillnad från exporten av krigsmateriel
            är importen i det närmaste oreglerad. Detta har inneburit att
            Sverige i modern tid importerat krigsmateriel från bl.a. Israel
            och Vitryssland. Det innebär att svenska skattemedel, via Försvarsmakten,
            gått rakt in i krigsmaterielindustrin i Israel och Vitryssland.
            För Vänsterpartiet är detta exempel på import som står i strid
            med målen för svensk utrikespolitik och som i grunden hotar vår
            internationella trovärdighet. Regeringen bör ges i uppdrag att
            återkomma med ett tilläggsdirektiv till utredningen som ska göra
            en översyn av exportkontroll av krigsmateriel som ger den i uppdrag
            att även undersöka hur ett regelverk för den svenska krigsmaterielimporten
            skulle kunna utformas. Detta bör riksdagen som sin mening ge regeringen
            till känna.
          </p>
          <p xml:id="i-UTcFtyuskNRjSUYvwtcA6i">
            Likaså menar Vänsterpartiet att det ska finnas regler för uthyrning
            och utlåning av svensk krigsmateriel. För att illustrera behovet
            av detta kan nämnas att den svenska Försvarsmakten bara några
            månader före den USA-ledda koalitionens anfallskrig mot Irak 2003
            hyrde ut avancerad militär utrustning till den brittiska krigsmakten
            utan att man först informerade regeringen. Detta gjorde Försvarsmakten
            i en situation då det fanns anledning att befara att det verkligen
            skulle bli ett krig i Irak. Det har även förekommit uppgifter
            om att Försvarsmakten lånat ut krigsmateriel till den israeliska
            armén.
          </p>
          <p xml:id="i-GQr3dzruzf4A54fVRsXELE">
            Vänsterpartiet menar att det är orimligt att Försvarsmakten har
            möjlighet att låna eller hyra ut krigsmateriel till diktaturer,
            krigförande stater och länder som begår grova och omfattande brott
            mot de mänskliga rättigheterna. Tyvärr saknas regelverk på detta
            område. Regeringen bör därför återkomma med ett tilläggsdirektiv
            till utredningen om exportkontrollen av krigsmateriel som ger
            den i uppdrag att även undersöka hur ett regelverk för uthyrning
            och utlåning av krigsmateriel kan utformas. Detta bör riksdagen
            som sin mening ge regeringen till känna.
          </p>
          <head type="h1" xml:id="i-QbJTdQgtLUBpTGa3UFMhHA">
            12 Handel med tjänster
          </head>
          <p xml:id="i-4R9sfnanxfjS4pcaVSttGq">
            Dagens krigsmateriellagstiftning omfattar handel med varor. Men
            dagens vapenexport inkluderar inte bara krigsmateriel i sig utan
            också olika former av tjänster kopplade till krigsmateriel. Projekt
            Simoom är ett tydligt exempel på detta. I detta fall handlade
            det i grunden inte om export av varor utan av tjänster. Vänsterpartiet
            menar att denna lucka i lagstiftningen bör täppas till. Regeringen
            bör därför återkomma med ett tilläggsdirektiv till utredningen
            om översyn av exportkontrollen som ger den i uppdrag att även
            undersöka hur ett regelverk för handel med tjänster kopplade till
            krigsmateriel kan utformas. Detta bör riksdagen som sin mening
            ge regeringen till känna.
          </p>
          <head type="h1" xml:id="i-5qoc4BFaRrziPjncr5dsXV">
            13 Öppna upp Exportkontrollrådet
          </head>
          <p xml:id="i-QwnnEGvdSDMSxPbeXoXj84">
            Beslut om tillstånd för utförsel och tillverkning av försvarsmateriel
            samt export av s.k. produkter med dubbla användningsområden fattas
            av den statliga myndigheten Inspektionen för strategiska produkter
            (ISP). Vid nya avtal och då förhållandena i mottagarlandet förändras
            rådfrågas Exportkontrollrådet, som är en politiskt sammansatt
            rådgivande nämnd. Arbetet i Exportkontrollrådet är omgärdat med
            mycket restriktiv sekretess. Ledamöterna har inte tillåtelse att
            föra vidare de uppgifter de får vid möten med nämnden. Därför
            var det mycket märkligt att försvarsminister Sten Tolgfors hävdade
            att partierna i riksdagen blivit informerade om Projekt Simoom
            med hänvisning till att Exportkontrollrådet informerades på våren
            2010. Hade representanterna i Exportkontrollrådet informerat sina
            partier om de uppgifter de fått hade de begått ett lagbrott.
          </p>
          <p xml:id="i-PH8LdxkGzUvZDAfHKBeqy6">
            Vänsterpartiet menar att transparensen måste öka i hanteringen
            av svensk vapenexport. Kraven på sekretess är i dag orimligt höga,
            t.ex. borde det vara rimligt att kunna få information runt hur
            de olika företrädarna i Exportkontrollrådet röstat i olika ärenden.
            Regeringen bör återkomma till riksdagen med förslag på hur tillståndsgivningen
            för export av krigsmateriel samt Exportkontrollrådets arbete kan
            bli mer transparent. Detta bör riksdagen som sin mening ge regeringen
            till känna.
          </p>
          <head type="h1" xml:id="i-LJYCtvmdcnCcG1jJekSbUc">
            14 Exportkrediter för krigsmaterielexport
          </head>
          <p xml:id="i-PfH96eLTFMr2funczwh7uy">
            Delar av den svenska krigsmaterielexporten sker i dag med statligt
            stöd. Bland annat har i flera fall exportkrediter utfärdats för
            att underlätta för den svenska krigsmaterielindustrin att exportera
            sina produkter. Historiskt finns många exempel på tvivelaktiga
            affärer som har finansierats med svenska krediter. År 1979 utfärdade
            exempelvis Exportkreditnämnden (EKN) krediter i samband med en
            försäljning av tre kustbevakningsfartyg till Försvarsdepartementet
            i den då odemokratiska enpartistaten Liberia. Krediterna betalades
            aldrig tillbaka och 2006 avsatte den borgerliga regeringen 200
            miljoner kronor från biståndsbudgeten för att finansiera avskrivningen
            av dessa skulder, något som dessutom gjordes i strid med gällande
            internationella regelverk.
          </p>
          <p xml:id="i-YGpNdrkanhKdUjRMDkGFcK">
            De exportkrediter som EKN i dag ger till krigsmaterielexport
            är oerhört generösa. Enligt EKN själv gav man mellan 2006 och
            2010 exportkrediter på sammantaget 20,77 miljarder kronor till
            krigsmaterielexport. Siffrorna varierar mycket mellan åren. Toppåret
            2006 gick 42,9 procent av alla krediter från EKN till att finansiera
            vapenexport. Försäljningen av radarsystem till Pakistan låg då
            bakom den stora andelen. Under 2010 var andelen av exportkrediterna
            som gick till krigsmateriel betydligt mindre än tidigare år, men
            en viktig orsak till detta var den nästan tredubblade ramen för
            EKN:s totala krediter.
          </p>
          <p xml:id="i-BzAx6vjbui24ZYBeujKK6R">
            Vänsterpartiet anser inte att det är rimligt att svenska skattemedel
            används för att i form av lån och krediter möjliggöra svensk vapenexport.
            Regeringen bör återkomma med förslag på att svensk krigsmaterielexport
            inte ska understödjas av exportkrediter eller andra former av
            statligt exportstöd. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Ct8JeoqFGTvkQn5gXryLej">
            15 Krigsmaterielsamarbetet inom EU
          </head>
          <p xml:id="i-51oZXVACLki4bspwwR7tRx">
            Vänsterpartiet ser med stor oro på det ökade samarbetet inom
            EU inom krigsmaterielområdet. Vi värnar en oberoende och militärt
            alliansfri utrikespolitik och menar därför att Sverige ska avbryta
            allt samarbete som bidrar till en vidare militarisering av EU.
          </p>
          <p xml:id="i-U2ycJxwaHDF1Pr5EsdC4vZ">
            Vi menar att EU:s strategi från 2007, En strategi för en starkare
            och mer konkurrenskraftig försvarsindustri i EU, innebär att ännu
            större fokus riktas mot lösningar som gynnar marknadskrafter och
            ekonomiska aktörer. Strategin var ännu ett steg mot ett gemensamt
            militärt samarbete inom EU, med målet att bygga upp ett gemensamt
            försvar. Detta är en utveckling som Vänsterpartiet i grunden motsätter
            sig.
          </p>
          <p xml:id="i-S4YQfJZmRU2xwaWtVvGhnf">
            Ett ökat samarbete avseende upphandling av krigsmateriel torde
            försvåra möjligheterna att skärpa den svenska regleringen av krigsmaterielimporten,
            något som Vänsterpartiet kräver. Sverige ska vara en föregångare
            genom sin lagstiftning om svensk export och import av vapen och
            krigsmateriel. Vårt övergripande mål måste vara att den totala
            vapenhandeln i världen minskar. Regeringen bör därför återkomma
            med förslag på hur Sverige ska motsätta sig alla riktlinjer eller
            regelverk inom EU som kan leda till att Sveriges möjligheter att
            reglera vapenhandeln begränsas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-ALMW1t7dnDkzR8DCZmGNUp">
              Hans Linde (V)
            </item>
            <item xml:id="i-LkQQsfZGBHToy2xue62dAy">
              Torbjörn Björlund (V)
            </item>
            <item xml:id="i-XFfJnV9nGeoRaapf4dwjzY">
              Jens Holm (V)
            </item>
            <item xml:id="i-Q1fjpZfFVFMwFZm1tH2FAx">
              Siv Holma (V)
            </item>
            <item xml:id="i-6z45S1BCsqSCS6fQ1B6aF9">
              Kent Persson (V)
            </item>
          </list>
        </div>
      </div>
    </body>
  </text>
</TEI>
