<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__619/mot_1960__ak__619-001.pdf"/>
      <div type="motHeader" xml:id="i-4eTZ9ezSSC5BoeQ8UVLdgG">
        <div type="motTitle" xml:id="i-FE64d5oPoCuXc68E5ZAfar"/>
        <div type="motSubmissionInfo" xml:id="i-2S1EXqnDEvzbTtEMGwCqnp"/>
      </div>
      <div type="motBody" xml:id="i-JbuJKTjvjmPmsChByZCLLL">
        <div xml:id="i-PHCy3NZuU4GNtddyvz9hUu">
          <p xml:id="i-Ju5JKMAutuziYiqWEv96YG">
            14 Motioner i Andra kammaren, nr 619 år 1960
          </p>
          <p xml:id="i-KQ4efFQLDpT3NssdLNpNpb">
            Nr 619
          </p>
          <p xml:id="i-9VHBL2oD7DhFcjuSbDkpcF">
            Av herrar Rydén och Christenson i Malmö, angående utform- ningen
            av en planerad internationell finansierings- institution, m. m.
          </p>
          <p xml:id="i-CVBQX2Rhw5QqpRUHVN3MZB">
            Enigheten om att det svenska biståndsprogrammet för de underutvecklade
            länderna skall utvidgas är allmän. Däremot råder viss tveksamhet
            om hur hjälpen bäst skall utformas. Det kunde kanske i förstone
            tyckas att det borde vara ganska enkelt för ett land som Sverige,
            som inte har några politiskt propagandistiska eller militära avsikter
            med sitt bistånd att välja handlingsalternativ. Om man bortser
            från vårt lands intresse av goda han- delsförbindelser, skulle
            målet för hjälpverksamheten vara en optimering av resursanvändningen
            med hänsyn tagen enbart till de mottagande ländernas väl. Ländernas
            olikhet i fråga om utvecklingsgrad och struktur gör emellertid
            att man inte generellt kan föredraga någon metod för skapande
            av ekono- miskt framåtskridande. Man är dock allmänt överens om,
            att tillväxtsproces- sen till stor del är en fråga om hur man
            skall åstadkomma ett dynamiskt näringsliv och hur man skall anskaffa
            kapital för att bygga upp ett sådant. Stormakternas väldiga kapitalhjälp
            till de underutvecklade länderna har trots detta hitills givit
            oväntat ringa resultat, vilket på många håll lett till en känsla
            av misslyckande och vanmakt. Den relativt ogynnsamma utvecklingen
            förklaras dock av den inriktning på allmännyttiga och liknande
            projekt som investeringarna i dessa länder fått. Eftersom uppbyggandet
            av offentliga nyttigheter helt allmänt till största delen påverkar
            framstegstakten indirekt och på lång sikt och detta i än större
            utsträckning måste gälla för de under- utvecklade länderna, där
            det i så ringa mån funnits något näringsliv som kunnat utnyttja
            dessa anläggningar, har kapitalhjälpen kommit att framstå som
            relativt resultatlös. Vad som saknats har varit kapital avsett
            för närings- livets investeringar. Det är denna brist som har
            hindrat expansionen. Svårigheterna att finna utländskt kapital
            för nystartande av industriföre- tag har varit nästan oövervinnliga
            för de underutvecklade länderna. Den stora osäkerhet som rått
            beträffande investeringarnas räntabilitet och möj- ligheterna
            att tillgodogöra sig vinsterna, omöjligheten att erhålla garantier
            mot nationalisering och bristerna över huvud taget i det juridiska
            skyddet samt den politiska instabiliteten har betytt att privat
            kapital i mycket ringa utsträckning dragits till dessa fattiga
            länder, och något annat kapital har i stort inte stått att finna.
            Svårigheterna har emellertid inte enbart legat på utbudssidan
            utan även på efterfrågesidan. I många av de underutvecklade länderna
            existerar markanta tendenser till nationalism, och man vill inte
            på något sätt bli beroende av utlandet. Kraftiga socialistiska
            och kommunis- tiska strömningar i flera av länderna har motsatt
            sig skapandet av privata företag och speciellt av utländska sådana.
            Dessa och andra hinder mot för- verkligandet av ett fungibelt
            näringsliv hotar att kväva alla de insatser som
          </p>
          <pb facs="riksdagen-motions-pdf/data/1960/mot_1960__ak__619/mot_1960__ak__619-002.pdf"/>
          <p xml:id="i-wTL4PrVFt1wFaRdQFJ7S1">
            Motioner i Andra kammaren, nr 619 år 1960 15
          </p>
          <p xml:id="i-WnLxcCwUkysJrcM12Tyy4W">
            redan gjorts inom andra sektorer. Man kan dessutom inte längre,
            om man vill undgå att ställas inför mycket komplicerade politiska
            problem (vilka med den labilitet som kännetecknar dessa länder
            kan leda till oreparabla internationella förvecklingar), tillåta
            en stagnation och därmed följande ytterligare eftersläpning. Utvecklingen
            av den privata sektorn inom dessa fattiga länder spelar otvivelaktigt
            en nyckelroll i dagens kritiska läge. även om direkta investeringar
            av den typ som från privat svenskt håll för när- varande görs
            i Liberia har en ojämförligt mycket större betydelse än den samlade
            hjälp som lämnas från de svenska statsmakterna till de under-
            utvecklade länderna räcker de inte. Det krävs därför att även
            staten inriktar sin biståndsverksamhet på att få i gång industriproduktion
            och handel. Det krävs en aktivisering av det svenska biståndet
            till underutvecklade länder. I en vid 1959 års riksdag väckt motion
            (II:37) framlades ett förslag till hur den svenska bilaterala
            hjälpverksamheten borde läggas upp. Här skall framföras några
            synpunkter på hur Sverige bör utforma sitt bidrag till det multilaterala
            biståndet till underutvecklade länder. Det har poängterats vilken
            ödesdiger roll bristen på riskvilligt kapital för investeringar
            inom näringslivet i de underutvecklade länderna spelar. Enda möjligheten
            att avhjälpa denna brist är som visats att de internationella
            offentliga insatserna i större utsträckning inriktas på den privata
            sektorn. Enklare uttryckt: det är nödvändigt att den multilaterala
            hjälpen inkluderar åtgärder för att starta och driva industri-
            och handelsföretag i de underut- vecklade länderna. Endast genom
            att anförtro denna uppgift åt någon inter- nationell organisation
            kan den få det omfång som behövs. Världsbanken bör vara den lämpligaste
            organisationen för administrerandet av en bistånds- verksamhet
            av detta slag. Man har inom Världsbanken redan viss sakkun- skap
            vad gäller riskbedömning och uppläggning av affärsprojekt i under-
            utvecklade länder. Dess biståndsverksamhet avses förstärkas genom
            försla- get till bildandet av en ny internationell finansieringsinstitution
            (IDA), som inom kort kommer att föreläggas Världsbankens medlemsländer
            för godkän- nande. Enligt årets finansplan (sid. 8.) avses IDA
            tillhandahålla de under- utvecklade länderna investeringskrediter
            på särskilt förmånliga ränte- och återbetalningsvillkor. Antingen
            bör vi försöka påverka utformningen av denna fond (IDA) eller
            också bör vi verka för bildandet av ytterligare en fond, som skulle
            ha helt till uppgift att etablera och driva industri- och han-
            delsföretag i de mindre utvecklade länderna. Skötseln av dessa
            företag skulle anförtros verkligt kvalificerade krafter, rekryterade
            och anställda av Världs- banken. Vid sidan av uppgiften att driva
            företagen skulle det åligga dessa Världsbankens tjänstemän att
            i viss utsträckning anställa och utbilda yngre personer från det
            land där företaget är beläget. Efter en tid av förslagsvis fem
            år skulle samtliga aktier i företaget försäljas inom det hjälpbehövande
            landet och ledningen överlåtas på den vid det laget vältränade
            inhemska tjänstemannakadern.
          </p>
          <pb facs="riksdagen-motions-pdf/data/1960/mot_1960__ak__619/mot_1960__ak__619-003.pdf"/>
          <p xml:id="i-SpEk8MeHmrRxSoReuZiLAJ">
            16 Motioner i Andra kammaren, nr 619 år 1960
          </p>
          <p xml:id="i-HAre1Z7v3FSLWRcWatR3SV">
            Fördelarna med den uppläggning som här föreslagits beträffande
            bistånds- verksamheten i det angivna avseendet är många. En internationell
            fond och en internationell organisation har andra möjligheter
            än ett enskilt land eller företag att bli accepterade av de underutvecklade
            länderna samtidigt som den relativa frånvaron av vinstintresse
            gör att investeringarna kan ges en mer utvecklingsfrämjande inriktning
            än de kanske annars hade fått. Genom att Världsbanken själv under
            en initialperiod med hjälp av de bästa tänkbara personella resurser
            driver företagen och under denna tid kan ge praktisk skolning
            åt dem som är ämnade att övertaga företagen bör dessa vila på
            en tämligen solid grund vid övertagandet och därmed ha möjligheter
            att fort- leva. Det oeftergivliga kravet på att landet självt
            efter startperioden skall äga och dra fördelarna av företagen
            bör i synnerhet tilltala de underutvecklade länderna själva. Slutligen
            skall endast nämnas att det inte är minst viktigt att det under
            en femårsperiod bör ha skapats en någorlunda fungerande kapitalmarknad
            inom landet, att man genom att göra relativt arbetskrä- vande
            investeringar har fått också en någorlunda fungerande arbetsmark-
            nad och att man därmed fått en viss efterfrågan eller något som
            i bästa fall liknar ansatser till ett näringsliv. Kort sagt, investeringar
            av den art som här föreslås borde ha stora möjligheter att åstadkomma
            den initialkraft som sätter utvecklingen i gång. Regeringen föreslår
            för nästa budgetår att 20,9 milj. kronor anslås till Bidrag till
            internationell hjälpverksamhet (tredje huvudtiteln). Det behöver
            inte sägas att detta utgör ett ringa belopp i förhållande till
            behovet. Icke desto mindre bör det finnas goda möjligheter till
            att Sverige, genom att lämna ett större bidrag till en särskild
            etableringsfond eller till International Development Association
            (IDA) inom Världsbanken (om fonden får den karaktär som här skisserats),
            kan få den övriga delen av den ”rika” världen att följa efter
            och därigenom göra en betydelsefull insats. Med hänvisning till
            den ovan lämnade motiveringen föreslås, att riksdagen i skrivelse
            till Kungl. Maj:t föreslår att den internationella finansieringsinstitutionen
            (IDA) får en så- dan utformning att den vid sidan av att tillhandahålla
            investeringskrediter till de underutvecklade länderna även direkt
            engagerar sig vid etablerandet av industri-, handels- och transportföretag
            inom de underutvecklade länderna, eller om detta icke låter sig
            göra, att Kungl. Maj:t tar initiativet till skapandet av en sådan
            etableringsfond som här skisserats inom Världsbanken.
          </p>
          <p xml:id="i-Rr723uLTkPTaVbR5sjN8qH">
            Stockholm den 27 januari 1960 Ebbe Rydén Carl Christenson
          </p>
          <p xml:id="i-7U8qth2LHB69W5r9ickEtt">
            i Malmö
          </p>
          <p xml:id="i-HPWyvmzJdf5VzYTg25xgJE">
            TIDEN-BARNÄNGEN TRYCKERIER AB, STOCKHOLM 1960
          </p>
        </div>
      </div>
    </body>
  </text>
</TEI>
