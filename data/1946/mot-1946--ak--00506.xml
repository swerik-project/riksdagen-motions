<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__506/mot_1946__ak__506-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 506.
          </p>
          <p>
            Nr 506.
          </p>
          <p>
            Av fru Johansson m. fl., i anledning av Kungl. Maj:ts proposition,
            nr 233, angående åtgärder för beredande av vila och rekreation
            åt mödrar och barn.
          </p>
          <p>
            I Kungl. Maj:ts proposition nr 233 med förslag om åtgärder för
            beredande av vila och rekreation åt mödrar och barn föreslås bland
            annat: Efter pröv- ning av tillsynsmyndigheten skall kunna utgå
            ett driftsbidrag till de enskilda semesterhemmen med 2 kronor
            per gästdag, under förutsättning att lands- ting (stad utom landsting)
            bidrager med minst 1 krona per gästdag. I detta sammanhang talas
            endast om husmödrar. Enligt vår mening bör begreppet husmödrar
            bättre klargöras än vad som skett i propositionen. Om man där
            i begreppet husmödrar endast syftar till gifta kvinnor, som sköta
            sina hem, är begreppet enligt vår mening för snävt. Vi ha andra
            kategorier kvinnor, t. ex. hushållerskor, som ha vårdnad om barn,
            döttrar, som sköta hemmen i mors ställe. Vid våra semesterhem
            har också vistats en hel del industriarbeterskor, som på grund
            av olika orsaker, försörjningsplikt mot barn eller föräldrar eller
            sjukdom haft så låg inkomst, att de ej haft möj- lighet att betala
            någon avgift, i vart fall ej mera än den låga avgift våra semesterhem
            betingat. För alla dessa skulle således (om vi tolkat begreppet
            husmödrar rätt) icke kunna utgå något statligt driftsbidrag, vilket
            skulle åsamka våra semesterhem svårigheter. Vi anse därför att
            även dessa grupper av kvinnor böra medräknas. En annan bestämmelse
            i propositionen angående fria resor för husmödrar anse vi ej heller
            vara rättvist avvägd. Där föreslås: Rätt till fri resa till av
            husmodern enskilt ordnad semester har den, vars till statlig inkomst-
            och förmögenhetsskatt beskattningsbara belopp ej överstiger 2500
            kronor eller den skattepliktiga förmögenheten 20 000 kronor. Dessutom
            sättes som villkor, att husmodern skall ha omvårdnaden om minst
            två minderåriga barn eller på grund av stor arbetsbörda eller
            klenhet efter särskild prövning befinnas ha behov av semester.
            Om man där följer propositionen, skulle detta innebära, att i-familjer
            med mycket låg inkomst, om där bara funnes ett barn, skulle husmodern
            för- vägras denna förmån, medan andra, som ha en relativt god
            inkomst, bara det funnes två barn i familjen skulle komma i åtnjutande
            av fria resor. Desslikes skulle alla ensamstående mödrar med ett
            barn komma att falla utanför denna bestämmelse, något som skulle
            vara en uppenbar orättvisa. Med stöd av vad vi här ovan framhållit
            hemställa vi,
          </p>
          <pb facs="riksdagen-motions-pdf/data/1946/mot_1946__ak__506/mot_1946__ak__506-002.pdf"/>
          <p>
            Motioner i Andra kammaren, nr 506. 5
          </p>
          <p>
            att riksdagen må i skrivelse till Kungl. Maj:t anhålla, att Kungl.
            Maj:t måtte beakta dessa synpunkter vid utfärdandet av de föreskrifter,
            som komma att bli gällande vid förslagets ge- nomförande, så att
            vid de enskilda semesterhemmen, som äro beroende av landstingsbidrag
            (stad utom landsting) för att erhålla det statliga driftsbidraget,
            detta måtte utgå för alla gäs- ter som vistas i hemmen, samt att
            fria resor till av husmodern enskilt ordnad semester skall utgå,
            där det till statlig inkomst- och förmögenhetsskatt beskatt- ningsbara
            beloppet ej överstiger 2500 kronor, och att som ytterligare villkor
            stadgas, att modern skall ha omvårdnad om ett minderårigt barn
            eller på grund av stor arbetsbörda eller klenhet efter särskild
            prövning befinnes vara i behov av se- mester.
          </p>
          <p>
            Stockholm den 3 maj 1946.
          </p>
          <p>
            Elsa Johansson. Hildur Alvén. Märta Öberg. Elin Eriksson. Patrik
            Svensson. Gösta Andersson, Mölndal.
          </p>
          <p>
            Blenda Björck. Ellen Svedberg.
          </p>
        </div>
      </div>
    </body>
  </text>
</TEI>
