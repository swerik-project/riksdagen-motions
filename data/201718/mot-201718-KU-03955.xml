<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03955">
  <teiHeader>
    <fileDesc>
      <titleStmt>
        <title>med anledning av prop. 2017/18:59 Ett utvidgat straffrättsligt skydd för transpersoner</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3955 av Mia Sydow Mölleby m.fl. (V)</title>
          <idno type="rdwebb">H5023955</idno>
          <rs type="number">3955</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023955/text</ref>
          <ref type="dokument_url_html">http://data.riksdagen.se/dokument/H5023955</ref>
          <ref type="dokumentstatus_url_xml">http://data.riksdagen.se/dokumentstatus/H5023955</ref>
          <ref type="docx">http://data.riksdagen.se/fil/8E2642D4-D4F5-4C04-8EAF-03F74694A211</ref>
          <ref type="pdf">http://data.riksdagen.se/fil/E4E40F29-2EB4-4FBE-BDBC-F6AE1C1ED316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-HBjoPpjLmCbqMCbowadFy9"/>
        <correspContext corresp="i-HBjoPpjLmCbqMCbowadFy9">
          <ref>Proposition 2017/18:59</ref>
        </correspContext>
        <correspAction xml:id="i-AbNxFV4JGqoRD6JriR9pNE" type="signed"/>
        <correspContext corresp="i-AbNxFV4JGqoRD6JriR9pNE">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-CWBQ6ceprCUN9hzwoDMSf">
          <date when="2018-01-19"/>
          <time when="10:50:58"/>
        </correspAction>
        <correspAction type="dismissed" xml:id="i-FByTBHUftfqvxEDpW6aCNH">
          <date when="2018-01-25"/>
        </correspAction>
        <correspAction type="reviewed" xml:id="i-YWFukBqvPJ6P3dwtwLtmUx">
          <date when="2018-01-25"/>
          <time when="13:26:12"/>
        </correspAction>
        <correspAction type="referred" xml:id="i-PcRNQ3pUrjSdWKY2inS7Vx">
          <date when="2018-01-26"/>
        </correspAction>
        <correspAction type="assigned" xml:id="i-VNeB6t2qn8wyJkc1Wb97KQ">
          <date when="2018-11-14"/>
          <time when="16:31:55"/>
        </correspAction>
        <correspContext corresp="i-VNeB6t2qn8wyJkc1Wb97KQ">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-MtGDMKfCPC5E16sCsuQy19"/>
        <correspContext corresp="i-MtGDMKfCPC5E16sCsuQy19">
          <ref type="uppgift">2017/18:KU16</ref>
          <ref type="ref_dok_id">H501KU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU16</ref>
          <ref type="ref_dok_titel">Ändrade mediegrundlagar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NNrMPPyHPoxGhFFxxYXE1B"/>
        <correspContext corresp="i-NNrMPPyHPoxGhFFxxYXE1B">
          <ref type="uppgift">2017/18:KU14</ref>
          <ref type="ref_dok_id">H501KU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU14</ref>
          <ref type="ref_dok_titel">Ett utvidgat straffrättsligt skydd för transpersoner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Hjnjipm9LUTr1woA1fxrED"/>
        <correspContext corresp="i-Hjnjipm9LUTr1woA1fxrED">
          <ref type="uppgift">2018/19:KU2</ref>
          <ref type="ref_dok_id">H601KU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU2</ref>
          <ref type="ref_dok_titel">Ändrade mediegrundlagar (vilande grundlagsbeslut, m.m.)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3955 av Mia Sydow Mölleby m.fl. (V) med anledning av prop. 2017/18:59 Ett utvidgat straffrättsligt skydd för transpersoner</div>
      </div>
      <div type="motBody">
        <div type="motProposal" subtype="förslag">
          <head xml:id="i-3ZtYuRddofHvrUHePuG4Wd">
            1 Förslag till riksdagsbeslut
          </head>
          <list style="ol">
            <item xml:id="i-BkXkDgqfPtjDTKTnfjbBwu">
              Riksdagen beslutar i likhet med förslaget i betänkandet Ett utvidgat
              straffrättsligt skydd för transpersoner m.m. (SOU 2015:103) att
              begreppet könsöverskridande identitet eller uttryck ersätts med
              könsidentitet eller könsuttryck i diskrimineringslagen, lagen
              om Diskrimineringsombudsmannen, skollagen och lagen om uthyrning
              av arbetstagare.
            </item>
            <item xml:id="i-B7Rkr7wP3vfGvxefRw2mQT">
              Riksdagen beslutar att begreppen könsidentitet och könsuttryck,
              i likhet med förslaget i betänkandet Ett utvidgat straffrättsligt
              skydd för transpersoner m.m. (SOU 2015:103), används i stället
              för könsöverskridande identitet eller uttryck i de berörda bestämmelserna
              i tryckfrihetsförordningen respektive brottsbalken som syftar
              till att stärka det straffrättsliga skyddet för transpersoner.
            </item>
            <item xml:id="i-3g17aPn2cHKocVEGKBRLuZ">
              Riksdagen ställer sig bakom det som anförs i motionen om att
              regeringen bör återkomma med ett nytt förslag på begrepp som kan
              ersätta rasbegreppet i nuvarande lagstiftning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6UKqZN4Wd8QDz8YDwmqXQH">
            2 Bakgrund
          </head>
          <p xml:id="i-6NhY7wWWGscxjxTHUkgSC4">
            Transpersoner är en mycket utsatt grupp. Det är tydligt belagt,
            bl.a. av Folkhälsomyndigheten, att transpersoner utsätts för diskriminering,
            våld, hot och annan kränkande behandling i mycket högre grad än
            den övriga befolkningen, just för att de är transpersoner. Även
            hälsan, framför allt den psykiska hälsan, bland transpersoner
            är betydligt sämre än hos befolkningen i övrigt, vilket till stor
            del sannolikt kan förklaras av transpersoners utsatta situation.
            Vänsterpartiet har länge drivit på och motionerat om att det straffrättsliga
            skyddet för transpersoner ska stärkas och välkomnar därför regeringens
            proposition som på flera punkter svarar mot de krav vi återkommande
            har lyft.
          </p>
          <p xml:id="i-art65LjPavo14rJAgVgm3">
            Det Vänsterpartiet invänder mot är att regeringen till skillnad
            från vad som föreslogs i utredningen (SOU 2015:103) och i lagrådsremissen
            dels väljer att införa begreppet könsöverskridande identitet eller
            uttryck i bestämmelserna som syftar till att stärka transpersoners
            straffrättsliga skydd, dels avstår från att ersätta diskrimineringsgrunden
            könsöverskridande identitet eller uttryck med könsidentitet och
            könsuttryck i bl.a. diskrimineringslagen. Likaså anser vi att
            det är problematiskt att regeringen inte lämnar något förslag
            om hur begreppen ras och rasmässig kan utmönstras ur lagstiftningen.
          </p>
          <head type="h1" xml:id="i-8Kjf18LT3XHektavpwLyXa">
            3 Diskrimineringslagen
          </head>
          <p xml:id="i-PhU1Chk6TUnMRFmL8em3u6">
            Termen könsöverskridande identitet eller uttryck har kritiserats
            sedan den infördes i diskrimineringslagen, främst på grund av
            att formuleringen är skriven med ett avvikarperspektiv och utgår
            från en uppfattning om normen och definierar dem som inte följer
            denna. Förutom att peka ut vissa som avvikande blir bestämmelsen
            även normskapande avseende vad som är att betrakta som typiskt
            manligt respektive kvinnligt. Detta skiljer sig från hur de övriga
            diskrimineringsgrunderna (med undantag för grunden funktionsnedsättning)
            är formulerade, då dessa i stället har utformats med utgångspunkt
            i att alla exempelvis har en etnisk tillhörighet, ett kön och
            en sexuell läggning. Det innebär att alla därmed skyddas mot diskriminering
            som har samband med etnisk tillhörighet, kön eller sexuell läggning,
            oavsett om den enskilde tillhör normen eller inte. Alla har inte
            en könsöverskridande identitet eller uttryck, men väl en könsidentitet
            och ett könsuttryck. Det rimliga torde därför vara att alla individer
            ska vara skyddade från diskriminering, oavsett hur könsidentiteten
            eller könsuttrycket förhåller sig till normen. Definitionen bör
            liksom grunden ändras på ett sätt som gör att avvikarperspektivet
            frångås. Dessutom skiljer sig termen könsöverskridande identitet
            eller uttryck från benämningen i internationella dokument där
            motsvarande diskrimineringsgrund är ”gender identity” och ”gender
            expression”. Mot bakgrund av detta anser Vänsterpartiet att det
            trots den kritik som lyfts fram finns tungt vägande skäl att ersätta
            nuvarande term med könsidentitet och könsuttryck.
          </p>
          <p xml:id="i-Xw4jmzeBVNVjdBQC1JsiHx">
            Riksdagen bör i likhet med förslaget i betänkandet Ett utvidgat
            straffrättsligt skydd för transpersoner m.m. (SOU 2015:103) besluta
            att begreppet könsöverskridande identitet eller uttryck ersätts
            med könsidentitet eller könsuttryck i diskrimineringslagen, lagen
            om Diskrimineringsombudsmannen, skollagen och lagen om uthyrning
            av arbetstagare. Detta bör riksdagen besluta.
          </p>
          <head type="h1" xml:id="i-XMNaYGozgAsWLyFJRHgy9X">
            4 Stärkt straffrättsligt skydd för transpersoner
          </head>
          <p xml:id="i-XirMZhYcBNB3QXaGHUGjxs">
            Vänsterpartiet anser att det inte råder några tvivel om att det
            straffrättsliga skyddet för transpersoner behöver stärkas och
            utvidgas. I likhet med utredningen samt utredningens referensgrupp
            anser vi dock till skillnad från regeringen inte att transpersoner
            bör benämnas som könsöverskridande i straffrättslig – eller annan
            – lagtext.
          </p>
          <p xml:id="i-7WhWM5mYTocc3SPfkgwPce">
            Vänsterpartiet har tagit del av den kritik som lyfts fram mot
            att använda begrepp som könsidentitet och könsuttryck, vilket
            enligt vissa kan riskera att skapa avgränsningssvårigheter, men
            anser att utredningen argumenterar väl för varför uttrycken könsidentitet
            och könsuttryck bör väljas framför det kritiserade begrepp – könsöverskridande
            identitet eller uttryck – som regeringen nu föreslår. Att använda
            en term som pekar ut transpersoner på det sätt som nu föreslås
            har en rad nackdelar och stämmer framför allt inte överens med
            hur utformningen av exempelvis hetsbestämmelserna ser ut i övrigt.
          </p>
          <p xml:id="i-JVDFsX7HR1Jkp8sAraWTxH">
            Hetsbestämmelserna har hittills inte utformats som ett minoritetsskydd,
            utan de nuvarande grunderna ger alla människor samma skydd mot
            hetsbrott på de grunder som anges i bestämmelserna. Grunden sexuell
            läggning skyddar exempelvis alla sexuella läggningar och pekar
            inte ut en eller flera, även om det framför allt är homosexuella
            som drabbas av hetsbrott på grund av sin sexuella läggning. Precis
            som regeringen anför i propositionen kan samma resonemang som
            användes vid införandet av grunden sexuell läggning i hetsbestämmelserna
            även appliceras i det aktuella lagstiftningsfallet. Cispersoner
            har i likhet med heterosexuella inte samma behov av ett straffrättsligt
            skydd mot hetsbrott som transpersoner och homosexuella, så även
            om det i det här fallet är just transpersoners utsatta situation
            som motiverar att det straffrättsliga skyddet stärks och tillämpningsområdet
            för bl.a. bestämmelserna om hets mot folkgrupp utvidgas, så bör
            utvidgningen ske på ett sätt som omfattar alla könsidentiteter
            och könsuttryck. Kritiken om att utvidgningen går längre än vad
            som är nödvändigt bedömer vi därmed inte vara av sådan vikt att
            den ska tillmätas en avgörande betydelse. Alla och envar bör på
            samma grunder, oavsett exempelvis sexuell läggning eller könsidentitet,
            vara skyddade mot att utstå handlingar som kan utgöra hetsbrott.
            Det vore således olämpligt att nu frångå den lagstiftningsmetod
            som tillämpats hittills och lägga till en grund som syftar till
            att specifikt utpeka transpersoner. Om syftet med hetsbestämmelserna
            enbart är att skydda minoritetsgrupper så bör förändringar av
            lagstiftningsmetod föregås av en översyn av bestämmelserna i sin
            helhet. Vänsterpartiet anser således att det är principiellt viktigt
            att utvidgningen av det straffrättsliga skyddet i de aktuella
            bestämmelserna sker på ett sätt som stämmer överens med utformningen
            av bestämmelserna i övrigt. Nackdelarna med en annan lösning som
            dessutom pekar ut transpersoner specifikt är av en sådan tyngd
            att en sådan lösning inte bör väljas.
          </p>
          <p xml:id="i-LZN4SqtmhcaqYeW769AbvB">
            Vänsterpartiet värnar rättssäkerheten och de grundläggande principer,
            såsom legalitetsprincipen, som gäller för straffrättslig lagstiftning.
            Begreppen könsidentitet och könsuttryck kan för vissa te sig otydliga
            och det är möjligt att avgränsningen mot kön och den betydelse
            kön har i lagstiftningen i övrigt i praktiken kan komma att kräva
            vissa mer komplicerade överväganden i rättstillämpningen. Det
            tillsammans med att befarade bevissvårigheter kan tänkas uppkomma
            anser vi dock inte är detsamma som att den nya grunden inte skulle
            vara tillräckligt precis till sin innebörd. Skulle exempelvis
            olaga diskriminering av eller hets mot en cisperson på grund av
            just könsidentitet eller könsuttryck i något fall kunna bevisas,
            bör skyddet principiellt sett gälla lika för cispersonen som för
            en transperson. Mot bakgrund av transpersoners utsatthet lär dock
            lagstiftningen i princip uteslutande träffa situationer där transpersoner
            på olika sätt utsätts för straffbelagda handlingar och knappast
            aktualiseras i fråga om cispersoner. Vi anser att problemen i
            huvudsak framstår som teoretiska och att det är svårt att tro
            att några större svårigheter kommer att uppkomma i praktiken.
            Vänsterpartiet delar därmed remissinstansen Justitiekanslerns
            uppfattning om att viss oklarhet kan uppstå för den som läser
            lagtexten utan tillgång till förarbetena men att förslaget inte
            bör innebära några problem i rättstillämpningen samt att det är
            svårt att finna ett bättre och tydligare uttryckssätt.
          </p>
          <p xml:id="i-2PQ6KEi4GUqqJetTDCbb5A">
            Mot bakgrund av detta bör därför begreppen könsidentitet och
            könsuttryck användas i bestämmelserna om hets mot folkgrupp och
            olaga diskriminering samt i åtalsregeln om förolämpning. Även
            i brottsbalkens bestämmelse om vad som utgör en försvårande omständighet
            för ett brott bör samma begrepp användas.
          </p>
          <p xml:id="i-HimfesTy1N1kZ5eomJHYxK">
            Riksdagen bör besluta att begreppen könsidentitet och könsuttryck,
            i likhet med förslaget i betänkandet Ett utvidgat straffrättsligt
            skydd för transpersoner m.m. (SOU 2015:103), används i stället
            för könsöverskridande identitet eller uttryck i de berörda bestämmelserna
            i tryckfrihetsförordningen och brottsbalken som syftar till att
            stärka det straffrättsliga skyddet för transpersoner. Detta bör
            riksdagen besluta.
          </p>
          <head type="h1" xml:id="i-47i3nxTZJVY2cLETMKy4Dx">
            5 Utmönstra begreppet ras och rasmässig i lagstiftningen
          </head>
          <p xml:id="i-RNAqUuHnf1QxF2Tq4BgEm3">
            Vänsterpartiet anser att det inte är önskvärt att använda ordet
            ras om människor vare sig i författningar eller rent allmänt.
            Begreppet ras kan och bör problematiseras på olika sätt. Även
            om syftet med begreppet ras i lagstiftningen inte är att framställa
            det som att det går att dela in människor i olika raser så uppfattas
            ras i huvudsak som en negativt laddad term som i de flesta fall
            ses som ett naturvetenskapligt begrepp (att det skulle finnas
            olika människoraser, fastän det vetenskapligt sett inte finns
            någon grund för det) snarare än ett samhällsvetenskapligt (socialt
            konstruerade föreställningar om ras). Detta innebär att det framstår
            som både rimligt och önskvärt att ta bort rasbegreppet i lagstiftningen
            och ersätta det med ett annat begrepp.
          </p>
          <p xml:id="i-Qiqh2iifEvBfwtHQ1FRDmW">
            Vänsterpartiet välkomnade såväl utredningens förslag som regeringens
            förslag i lagrådsremissen om att utmönstra begreppet ras och ersätta
            det med föreställningar av ras. De konsekvenser som Lagrådet i
            sitt yttrande anförde att en sådan ändring skulle kunna få i fråga
            om att det straffbara området begränsas gör oss dock tveksamma.
            För Vänsterpartiet är det av stor vikt att det skydd som nuvarande
            bestämmelser syftar till inte försämras eller urholkas. Eftersom
            vi inte kan bedöma vilka de faktiska konsekvenserna skulle bli
            om begreppen ras och rasmässig utmönstras till förmån för föreställningar
            om ras avstår vi därför i nuläget att driva detta förslag vidare.
            Vår kritik mot rasbegreppet och önskan om att det utmönstras kvarstår
            dock.
          </p>
          <p xml:id="i-NMfbc3WSeSnKDnqEqfMz6w">
            Regeringen bör återkomma med ett nytt förslag på begrepp som
            kan ersätta rasbegreppet i nuvarande lagstiftning. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-REBHbTZQJeSqBMdNYH8aLK">
              Mia Sydow Mölleby (V)
            </item>
            <item xml:id="i-B1Dkdt5fSywp8vnNXFinWv">
              Nooshi Dadgostar (V)
            </item>
            <item xml:id="i-YDpUrZbXaSqiSMTGzH2nWq">
              Hamza Demir (V)
            </item>
            <item xml:id="i-AV457chXpsocJWyEZDM8ED">
              Maj Karlsson (V)
            </item>
            <item xml:id="i-VyzKeb51QrLxXkiC3R3WH2">
              Karin Rågsjö (V)
            </item>
            <item xml:id="i-SHiM8tE9D4AFGUcbopTQqQ">
              Linda Snecker (V)
            </item>
            <item xml:id="i-PLGPWP3XebkTtjZ4BLEeEU">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
