<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00405">
  <teiHeader>
    <fileDesc>
      <titleStmt>
        <title>Förbättrade förutsättningar för riskkapital</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade förutsättningar för riskkapital</title>
          <idno type="rdwebb">GZ02Sk405</idno>
          <rs type="number">Sk405</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk405/text</ref>
          <ref type="dokument_url_html">http://data.riksdagen.se/dokument/GZ02Sk405</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk405</ref>
          <ref type="doc">http://data.riksdagen.se/fil/82C3D493-3640-4D3E-90CA-495796AD8CDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8KCHrvMQzREGpLiH5i6wmZ" type="signed"/>
        <correspContext corresp="i-8KCHrvMQzREGpLiH5i6wmZ">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-LwpxuwCZ2nrndkDE6dd59v" type="numbering">
          <date when="2011-10-10"/>
        </correspAction>
        <correspAction xml:id="i-3Zg4mCFxXtU5UaWwf2qcpT" type="submission">
          <date when="2011-10-05"/>
        </correspAction>
        <correspAction xml:id="i-WH3eKf7gBgmr2XaFVmmbhZ" type="transfer">
          <date when="2011-10-04"/>
        </correspAction>
        <correspAction xml:id="i-JgpNCyPKXR2eNUeZ1RQQoP" type="assigned"/>
        <correspContext corresp="i-JgpNCyPKXR2eNUeZ1RQQoP">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YU2h3KoxHpouA2dVVMyg3" type="motBody">
        <div xml:id="i-Vcmm9GXXsuwjxXG3AtCi2i" type="motProposal" subtype="förslag">
          <head xml:id="i-6jme3XKXcADL1k9aFArLaa">
            Förslag till riksdagsbeslut
          </head>
          <list xml:id="i-6gQG72hLcTkX6DuT29uvGM" style="ol">
            <item xml:id="i-Hc9fkKYXvJTM6aqtDF7hzs">
              Riksdagen tillkännager för regeringen som sin mening vad som
              anförs i motionen om att se över möjligheten att införa entreprenörskonton.
            </item>
            <item xml:id="i-Abo6MyN3ZyDFedoxXorjo">
              Riksdagen tillkännager för regeringen som sin mening vad som
              anförs i motionen om att se över möjligheten att införa riskkapitalavdrag.
            </item>
          </list>
        </div>
        <div xml:id="i-Hkt2H2fQM32ZY1YxgWQ82i" type="motContent">
          <head xml:id="i-5Tz14oyvA32tAYNxsSmRhk" type="h1">
            Motivering
          </head>
          <p xml:id="i-DPNo8VQhGyLnmBQSwSrQeG">
            Det är företag som skapar jobb, trygghet, välstånd och ekonomisk
            tillväxt. Det är därför avgörande att vi gör det enklare och mer
            lönsamt att starta, driva och utveckla företag. Att driva och
            starta företag skapar möjlighet för den enskilde att förverkliga
            idéer och drömmar. Samtidigt handlar det om att sköta en verksamhet
            efter eget huvud. I dag tar svenska entreprenörer stora risker
            när de tar lån med hög ränta. De lämnar en trygg anställning bakom
            sig och förlorar därigenom sitt skyddsnät. I de minsta företagen
            är ägarens och företagens ekonomier ofta sammanknutna i form av
            personlig borgen och inteckningar. Riskerna behöver balanseras
            på ett bättre sätt än i dag och det behövs nya finansieringsformer.
            Pionjärmarknadsinitiativet, som är en del av EU:s innovationsstrategi,
            syftar till att underlätta marknadsintroduktion av innovativa
            produkter och tjänster genom regulatorisk förenkling, offentlig
            upphandling och andra underlättande åtgärder. De åtgärder som
            föreslås syftar till att underlätta ett marknadsinträde och är
            inriktade mot insatser där kommissionen och medlemsstaterna kan
            påverka. Den typ av åtgärder som föreslås är bl.a. rekommendationer
            för management och en förstärkt tillgång till riskkapital. Kommissionens
            förordning 1998/2006 tillåter ett försumbart stöd till ett företag
            på små belopp som inte medför att samhandeln påverkas negativt.
            Stödet kan ges i form av riskkapitalåtgärder, under förutsättning
            att stödet till vart och ett av mottagarföretagen ligger under
            taket för stöd av mindre betydelse.
          </p>
          <p xml:id="i-DCZKBrfXVGgvZgBRujoX6q">
            Vi måste minimera riskerna och låta dem som tar dessa risker
            i högre grad få behålla frukterna av sitt risktagande. Det är
            en bättre väg än höga skatter och krångliga och diskriminerande
            regler för den som vågar stå på egna ben och bidra till byggandet
            av samhället.
          </p>
          <p xml:id="i-WmkXks6cL6H38raEWsGhjE">
            Den 10 december 2009 beslutade regeringen att tillsätta en utredning
            med uppdrag att utreda förutsättningarna för ökad tillämpning
            av innovationsupphandling i Sverige, direktiv 2009:104. Det enskilda
            ägandet i landet behöver stärkas och det finns stora behov av
            riskvilligt kapital till framförallt de små och medelstora företagen.
          </p>
          <p xml:id="i-95LSq1gQL3CFZMdSxh5QCp">
            Sverige har för lite privat entreprenörskap, där människor driver
            sina egna företag och förvaltar egna pengar. Under de senaste
            åren har tillgången på riskkapital varit starkt begränsad. Ett
            sätt att komplettera utbudet av riskkapital vore att införa ett
            s.k. entreprenörskonto efter skogskontomodellen. Grundtanken med
            skogskonton är att yrkesverksamma jord- och skogsbrukare kan utjämna
            inkomsterna över flera år. Användningen av de medel som är insatta
            på skogskonton är reglerad i lag. För att kunna göra skattefria
            avskrivningar måste ägaren återinvestera inom jord- och skogsbrukets
            verksamhetsområde. Liknande regleringar bör vara gällande för
            entreprenörskontona.
          </p>
          <p xml:id="i-TXZeVGpr4F1b7qP8BJcdij">
            Framtidens tillväxtpotential finns hos dagens små och medelstora
            företag. Sverige förlorar tillväxtkraft när vi inte har möjlighet
            att finansiera och stötta de många verkligt goda idéer som finns
            i existerande och framtida företag. Det är därför av allra största
            vikt att vi skapar bättre förutsättningar för riskkapital. Vi
            behöver således underlätta för privatpersoner att våga investera
            i tidiga skeden som normalt är hög risk. En normal riskkapitalist
            investerar inte i dessa lägen. Risken är inte försvarbar när avkastningen
            ska mätas alternativt på aktiemarknaden. Företagen måste ha kommit
            långt i sin utveckling, och därigenom fått en lägre riskfaktor,
            innan riskkapital av traditionell modell blir intressant. Jag
            anser därför att man bör överväga att införa s.k. entreprenörskonton,
            efter skogskontomodellen, i syfte att skapa en möjlighet att skjuta
            upp kapitalbeskattningen, ett uppskov vid återinvesteringar i
            onoterade bolag.
          </p>
          <p xml:id="i-QefFVPC7jKPcwAueFT9Vbr">
            Entreprenörskonton skapar en möjlighet för privatpersoner och
            företag att skjuta (vinst)skatt framför sig. Exempelvis kan vinster
            från tidigare investeringar beskattas först fem år efter realisering.
            Under dessa fem år har personen möjlighet att återinvestera vinsten
            i andra bolag och därigenom främja tillväxten.
          </p>
          <p xml:id="i-9eG1bLXDg8fmJK2FNMMW2m">
            I april 2009 presenterades en utredning (SOU 2009:33) för regeringen
            om förslagen som anförs i denna motion. Utredningen lade inte
            fram några förslag men presenterade ett utkast till hur ett system
            med ett särskilt sparkonto, riskkapitalkonto, skulle kunna se
            ut. Utkastet är mycket likt det förslag som har anförts i denna
            motion och i mina tidigare motioner om denna fråga. Utredningen
            motsätter sig dock förslaget om att kunna skjuta vinstskatten
            framför sig. Regeringen lade dock i september 2009 fram en lagrådsremiss
            om att kapitalvinster och utdelningar på andelar i handelsbolag
            och andelar ägda av handelsbolag ska befrias från skatt på samma
            sätt som sker med näringsbetingade andelar i dag. Detta är mycket
            glädjande men förslaget bör även omfatta onoterade företag som
            inte bedrivs i handelsbolagsform.
          </p>
          <p xml:id="i-9dqvZ3da7F4GDVQu58YShU">
            Utredningen har också tagit hänsyn till mitt förslag om att investeringar
            i ett nystartat företag bör vara avdragsgilla i förhållande till
            inkomstskatten. På så vis stimulerar vi fler att bidra till mer
            tillväxt och samtidigt öka förståelsen och intresset för företagandet.
          </p>
          <p xml:id="i-Prk84oK8HRGeDUzzZYHHAJ">
            Dessa i motionen anförda förslag skapar en stimulans för många
            idérika personer med affärsidéer att etablera nya företag, samt
            utveckla och expandera existerande företag. Det skulle också med
            all sannolikhet göra det lättare att skaffa riskvilligt kapital.
          </p>
          <p xml:id="i-DDn2ezPzvHoaKYLycqWvUM">
            Erfarenheter från länder som infört riskkapitalavdrag enligt
            mitt förslag är att kostnaden i skatteintäkter kompenseras mer
            än väl av arbetstillfällena som skapas i små företag. Eftersom
            sparkvoten bland svenskar är låg och skattetrycket högt finns
            det skäl att anta att riskkapitalavdrag kommer att ge minst lika
            bra resultat i Sverige.
          </p>
          <p xml:id="i-KqBGxsvajKV1r3yZbg8JqD">
            Mot bakgrund av utredningens slutsatser vore det önskvärt om
            regeringen snarast ser över möjligheten att införa riskkapitalavdrag.
          </p>
        </div>
        <div xml:id="i-8KRJzXpprvDL9gT3LfGqij" type="signatureBlock">
          <list xml:id="i-EDaoRTRimESPzzcSejfwzj">
            <item xml:id="i-9zdE76QYD7CTxUBEk6eRe6" who="i-LmthhHLPxzMMpEiXSys13u" type="signature">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
