<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00778">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__778/mot_1965__ak__778-001.pdf"/>
      <fw xml:id="i-AMBGD6Cq7VSoLcwLxADiwn">
        18 Motioner i Andra kammaren, nr 778 år 1965
      </fw>
      <div xml:id="i-3crcv7qFBx49H7vTwnNmmb" type="motHeader">
        <div xml:id="i-6QJktRUoyKzDHbQePJwbHD" type="motTitle"/>
        <div xml:id="i-AkuqWfwQMpWNuqisE2pN51" type="motSubmissionInfo"/>
      </div>
      <div xml:id="i-8puB5SCaBQM6TfhaHV8S6q" type="motBody">
        <div xml:id="i-BtmCzRyG8z4CFiCwYqxPyR">
          <p xml:id="i-3Y1KpmDNn4kNrgYsaW7tMf">
            Nr 778
          </p>
          <p xml:id="i-KMpgX6KpPUtmuo8e4wmqds">
            Av herr Ohlin m. fl., i anledning av Kungl. Maj:ts proposition
            nr 41, med förslag till jordförvärvslag m. m.
          </p>
          <p xml:id="i-GXJSWUWRnTNE2ZuvmPtuSF">
            (Lika lydande med motion nr 658 i Första kammaren)
          </p>
          <p xml:id="i-Jikh3dni27tbTnMtY7YLoN">
            Den nuvarande jordförvärvslagen har i flera avseenden varit till
            hinder för jordbrukets rationalisering. En revision av denna lagstiftning
            har därför enligt vår uppfattning länge framstått som angelägen.
            Vid en sådan revi- sion är det naturligt att även ompröva bolagsförbudslagen.
            Vår tid ställer andra krav på brukningsenheternas utformning än
            de som gällde vid la- garnas tillkomst. Målsättningen för en ny
            jordförvärvslag bör enligt vår uppfattning i första rummet vara
            att underlätta bildandet av bärkraftiga och rationella brukningsenheter
            för jord- och skogsbruk. Med denna utgångspunkt måste man med
            tanke på de i vårt land starkt skiftande förhållandena räkna med
            såväl jordbruksföretag utan anknytning till skog som kombinerade
            företag samt rena skogsbruk — allt beroende på belägenheten och
            förutsätltningarna på orten i fråga. När nu frågan om en ny jordförvärvslagstiftning
            förelägges riksdagen har utformningen av den framtida jordbrukspolitiken
            ännu icke varit före- mål för riksdagens prövning. Under hänvisning
            till detta förhållande har några remissinstanser förordat ett
            uppskov med den föreslagna lagstift- ningen. Några av de remissorgan
            som tillstyrker uppskov åberopar också den osäkerhet som råder
            om de villkor och förpliktelser som en ev. svensk anslutning till
            EEC skulle medföra. Sådana skäl talar med icke helt oväsent- lig
            styrka för ett anstånd med den föreslagna lagstiftningen. De ur
            effekti- vitetssynpunkt framträdande olägenheter som gällande
            förvärvslagstift- ning är behäftad med, gör det dock angeläget
            att en mer rationaliserings- främjande lagstiftning åstadkommes.
            Enligt vår mening bör möjligheten att underlätta bildandet av
            bruknings- enheter med ändamålsenlig storlek och ägoanordning
            tillvaratagas då jord- och skogsbruksfastigheter byter ägare.
            Vi kan därför ansluta oss till pro- positionens utformning av
            5 $ i lagförslaget. Denna paragraf är i stort sett överförd från
            5 $ i gällande jordförvärvslag. Den ger lantbruksnämnden möjlighet
            att avslå en ansökan om förvärvstillstånd, om fastigheten behövs
            för rationalisering av annan brukningsenhet. Den i propositionen
            föreslagna proceduren som i normalfallet innefattar
          </p>
          <pb facs="riksdagen-motions-pdf/data/1965/mot_1965__ak__778/mot_1965__ak__778-002.pdf"/>
          <fw xml:id="i-3AqpTdfojVUR3eFwq5PaPP">
            Motioner i Andra kammaren, nr 778 år 1965 19
          </fw>
          <p xml:id="i-Evc6MsVniaXYGbhtnjUKeU">
            ansökan hos lantbruksnämnd enligt 2 $ lagförslaget synes även
            med den utformning av lagstiftningen som vi nedan föreslår kunna
            godtagas. Vi an- ser oss dock böra understryka att den diskretionära
            prövning som lant- bruksnämnden har att utföra blir synnerligen
            grannlaga. Under de snart 20 år som sådan prövning ägt rum i lantbruksnämnderna
            har praxis fått ändras från år till år och från trakt till trakt
            allteftersom utvecklingen fortskridit. En person som ett år fått
            avslag på ett tillskottsförvärv finner att några år senare en
            granne får medgivande till ett motsvarande förvärv. Liknande situationer
            uppkommer säkert även i framtiden, och det bör mana myndigheterna
            att tillämpa avslagsregeln i 5 8 med försiktighet och endast i
            fall där påtagliga rationaliseringsskäl föreligger. Förslaget
            till ny jordförvärvslag innefattar en viss men enligt vår me-
            ning icke tillräcklig liberalisering av gällande lagstiftning.
            Vi önskar ge olika kategorier av förvärvare en principiellt likaberättigad
            ställning i för- värvshänseende. En sådan principiell likställighet
            torde på bästa sätt sti- mulera effektiviteten i näringslivet
            och därigenom bäst främja allas in- tresse. Likställigheten bör
            frångås endast då rationaliseringsskäl så på- kallar. Spärregeln
            i 5 $ bör därför vara den enda restriktion som uppstäl- les för
            förvärv som göres av fysisk person. Härigenom uppnås en av oss
            se- dan länge eftersträvad liberalisering i fråga om enskildas
            förvärv av jord- och skogsbruksfastigheter. Vi kan sålunda inte
            godtaga stadgandet i 4 $ första stycket, som bl. a. ger bolag
            företräde framför enskilda som vill driva skogsbruk genom anställda.
            I fråga om juridiska personer bör utöver det allmänna rationaliserings-
            villkoret i 5 $ (lagförslaget) ytterligare en legal möjlighet
            öppnas att stärka rationaliseringssträvandena. Vi syftar på det
            förhållandet att i vissa delar av vårt land marken är så fördelad
            på företag och enskilda ägare att be- tydande hinder möter för
            rationellt skogsbruk. Det ligger i alla berörda ägares intresse
            att få till stånd mera rationella brukningsenheter. Den nu för
            bolagsförvärv gällande kompensationsregeln, som praktiskt taget
            ger bolag rätt att förvärva mark endast om de avhänder sig mark
            med motsva- rande värde, anser vi emellertid inte böra bibehållas.
            Lagstiftningen bör därför enligt vår mening kunna ges en sådan
            utformning att mindre skif- ten av bolagsskog, som ligger insprängda
            i skogsområden vilka i övrigt ägs av enskilda, kan genom försäljning
            eller byte ställas till förfogande för för- bättrad arrondering
            av i enskild ägo befintliga brukningsenheter. Det syftet kan uppnås
            om prövningsmyndigheten ges rätt att för fall som här avses kunna
            föreskriva det villkoret att köparen (bolaget) avhänder sig i
            förhål- lande till det aktuella förvärvet små skogsområden (ströskiften),
            som prö- vas vara av särskild betydelse för rationalisering av
            andra brukningsen- heter. I detta sammanhang bör framhållas all
            sammanhängande områden av skogsmark i enskild ägo underlättar
            samverkan i skogsbruksområdena. Under remissbehandlingen har framförts
            farhågor för att vidgade möj-
          </p>
          <pb facs="riksdagen-motions-pdf/data/1965/mot_1965__ak__778/mot_1965__ak__778-003.pdf"/>
          <fw xml:id="i-T2cxWpRrFr7DkPE9ciZvqj">
            20 Motioner i Andra kammaren, nr 778 år 1965
          </fw>
          <p xml:id="i-6NH12yAteFNhgxeayBDvmA">
            ligheter för bolag och andra juridiska personer alt förvärva
            jord- och skogsegendomar skulle medföra att bolagen i stor omfattning
            kommer att inköpa skogsmark. Departementschefen delar inte denna
            uppfattning. Han anser att remissyttrandena ger belägg för att
            förskjutningar i rådande ägar- kategorifördelning sannolikt blir
            små och kommer att ske i måttligt tempo. Departementschefen betonar
            dessutom »den omständigheten, att ett för- värv avser ett ändamålsenligt
            eller med rimliga insatser utvecklingsbart kombinerat jord- och
            skogsbruk, regelmässigt (här kursiverat) anses vara ett särskilt
            skäl för att avslå en förvärvsansökan av annan än jordbrukare».
            För att lugna den oro som finnes kan emellertid en tidsbegränsning
            av den nya lagen vara motiverad. Skulle det under de närmaste
            åren visa sig att bolagens förvärv av skog erhåller en sådan omfattning
            att det kan medföra en mera genomgripande förändring av ägofördelningen
            i fråga om skogs- marksinnehav, bör bestämmelserna revideras.
            För en tidsbegränsad lag- stiftning talar även att jordbruksutredningen,
            när dess förslag om några år blir färdigt och remissbehandlat,
            kan böra föranleda modifieringar i för- värvslagsstiftningen.
            Vi föreslår därför att den nya jordförvärvslagstift- ningens giltighet
            begränsas till i första hand fem år från ikraftträdandet. Departementschefen
            har i propositionen angivit att han finner det ange- läget att
            staten även i fortsättningen har möjlighet att förvärva skogsmark.
            Med anledning härav vill vi uttala allvarlig oro för att omfattande
            statliga markköp kommer till stånd. Någon erinran kan givetvis
            ej riktas mot att staten i arronderingssyfte köper skogsmark.
            Emellertid bör därvid fram- hållas att även försäljning av statlig
            skogsmark i sådant syfte skall ske där så finnes påkallat. Den
            positiva inställning till enskilt jord- och skogsbruk som vårt
            sam- hälle har bör föranleda sådana instruktioner åt domänverket
            att detta ak- tivt söker främja en lämplig arrondering av egendomar
            i enskild ägo. Do- mänverket har på olika håll i landet skogsfastigheter,
            som ger möjligheter till detta, vilka man emellertid inte i erforderlig
            omfattning varit villig att utnyttja. När det gäller en nettoökning
            av det statliga markinnehavet vill vi emellertid betona att stark
            återhållsamhet måste iakttagas. Utvecklingen får inte leda till
            en successiv socialisering av jord och skog. Det är också angeläget
            att statliga myndigheter visar förståelse för de be- hov av och
            intressen för markförvärv som framför allt expanderande sam- hällen
            kan påvisa. Vi vill i detta sammanhang påminna om det förhållandet
            att kommuner- nas skatteunderlag blir mindre genom att många bolag
            inte betalar annat än fastighetsskatt i den kommun där fastigheten
            är belägen. Vi anser det angeläget att detta problem snarast upptages
            till prövning. Våra förslag föranleder ändring av 4 $ i förslaget
            till jordförvärvslag. Första och tredje styckena i lagrummet bör
            utgå. I lagrummet erfordras endast ett stadgande att förvärvstillstånd
            må vägras, om förvärvaren är
          </p>
          <pb facs="riksdagen-motions-pdf/data/1965/mot_1965__ak__778/mot_1965__ak__778-004.pdf"/>
          <fw xml:id="i-PLSrUHbGuyK1e62bMVniW4">
            Motioner i Andra kammaren, nr 778 år 1965 21
          </fw>
          <p xml:id="i-HebrswFoZmB2vLKkFEJiLP">
            juridisk person, som icke här i riket driver industriell eller
            kommersiell verksamhet för förädling av jordbruks- eller skogsprodukter
            eller för distri- bution av jordbruksprodukter och icke kan antagas
            med fånget huvudsak- ligen åsyfta att varaktigt tillgodogöra sig
            egendomens alster i rörelsen. I ett nytt andra stycke i 4 $ bör
            stadgas att för bifall till framställning av juridisk person om
            förvärv prövningsmyndighet må som villkor upp- ställa att förvärvaren
            avhänder sig mark som prövas vara av särskild be- tydelse för
            rationalisering av andra brukningsenheter, dock endast i en i
            förhållande till förvärvet mindre omfattning. Under hänvisning
            till det anförda hemställes, I. att riksdagen vid behandling av
            Kungl. Maj:ts prop. nr 41 måtte för sin del besluta att a) 4 $
            i jordförvärvslagen utformas i enlighet med vad ovan angivits,
            b) att den nya jordförvärvslagens giltighetstid faststäl- les
            till fem år; samt II. att vederbörande utskott måtte utarbeta
            förslag till er- forderlig författningstext.
          </p>
          <p xml:id="i-PmPx4vbXtpyKCVueQspwgC" type="date">
            Stockholm den 26 mars 1965
          </p>
          <div xml:id="i-XBbtYpPpToxNHm7xfbgK57" type="signatureBlock">
            <list xml:id="i-9kKmix1d6vGX8f71pbnpmo">
              <item xml:id="i-7L7fLWEU9TW113Q2uMY1ep" who="unknown" type="signature">
                Bertil Ohlin Sven Wedén Sven Antby Manne Ståhl Daniel Wiklund
                Henning Gustafsson i Skellefteå Brita Elmén Cecilia Nettelbrandt
              </item>
            </list>
          </div>
          <p xml:id="i-JEuLjynHnJfEZ4GB8bx6V1">
            MARCUS BOKTR, STHLM 1965 650024
          </p>
        </div>
      </div>
    </body>
  </text>
</TEI>
