<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00333">
  <teiHeader>
    <fileDesc>
      <titleStmt>
        <title>Skydd av Arktis</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd av Arktis</title>
          <idno type="rdwebb">GZ02U333</idno>
          <rs type="number">U333</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U333/text</ref>
          <ref type="dokument_url_html">http://data.riksdagen.se/dokument/GZ02U333</ref>
          <ref type="dokumentstatus_url_xml">http://data.riksdagen.se/dokumentstatus/GZ02U333</ref>
          <ref type="doc">http://data.riksdagen.se/fil/D738192A-B03B-444F-8917-D99361EAA9B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UHToyqJPapnuG7E4v8qML" type="signed"/>
        <correspContext corresp="i-UHToyqJPapnuG7E4v8qML">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-RaJiaY1rUZUzLhkKddLL3F">
          <date when="2011-10-10"/>
        </correspAction>
        <correspAction type="submission" xml:id="i-NpEpuXeD6463JrtFiHpRD2">
          <date when="2011-10-05"/>
        </correspAction>
        <correspAction type="transfer" xml:id="i-8b9y7KUEzvVLTVN57JSSXd">
          <date when="2011-10-04"/>
        </correspAction>
        <correspAction type="assigned" xml:id="i-17GM2pJ6SHDpdbYXm6tXdV"/>
        <correspContext corresp="i-17GM2pJ6SHDpdbYXm6tXdV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Xey7Q5FqXYivSo8qAatXfm">
            Förslag till riksdagsbeslut
          </head>
          <list style="ol">
            <item xml:id="i-L4iHtJWhmCRZtQi2g63Rus">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till ett omedelbart
              moratorium för all utvidgad exploatering i Arktis i minst tio
              år.
            </item>
            <item xml:id="i-GoNfCN84XTY1N8zPhbuHLH">
              Riksdagen tillkännager för regeringen som sin mening vad som
              anförs i motionen om att under ordförandeskapet i Arktiska rådet
              arbeta för ett införande av ett nätverk av marina skyddade områden
              i Arktis.
            </item>
            <item xml:id="i-QXu3GAXRiYUwx6FRqFioS4">
              Riksdagen tillkännager för regeringen som sin mening vad som
              anförs i motionen om att under ordförandeskapet i Arktiska rådet
              verka för ett förbud mot ny oljeborrning i Arktiska oceanen.
            </item>
            <item xml:id="i-AbqzRQiJ5g4yLAZ1ybk4HD">
              Riksdagen tillkännager för regeringen som sin mening vad som
              anförs i motionen om att under ordförandeskapet i Arktiska rådet
              verka för ett moratorium för bottentrålning i tidigare ofiskade
              områden i Arktis.
            </item>
            <item xml:id="i-AB3TtgPjXCXt6Pkj61Z7gR">
              Riksdagen tillkännager för regeringen som sin mening vad som
              anförs i motionen om att under ordförandeskapet i Arktiska rådet
              verka för ett moratorium för fiske på fiskebestånd utan vetenskapligt
              satta kvoter i Arktis.
            </item>
            <item xml:id="i-UHZ1Y9ZSrGATmYvnVTwGPK">
              Riksdagen tillkännager för regeringen som sin mening vad som
              anförs i motionen om att under ordförandeskapet i Arktiska rådet
              verka för att International Maritime Organisation (IMO) slutför
              arbetet med Polarkoden för skeppstrafik i Arktis.
            </item>
          </list>
        </div>
        <div type="motContent">
          <head type="h1" xml:id="i-LB21w7hSGgPuxges9C6eeE">
            Inledning
          </head>
          <p xml:id="i-2zH3EJgDrdSJ1Tz2aPQd2p">
            Till följd av klimatförändringen smälter isarna i Arktis med
            en förfärande hastighet. Sedan 1980 har nästan hälften av Nordpolens
            vinteris försvunnit, en yta sex gånger så stor som Sveriges. Inom
            tio år kan Arktis vara helt isfritt på sommaren.
          </p>
          <p xml:id="i-Q9SGvZMvFcxuXvAydCh8vp">
            Isarnas avsmältning är en av de mest synliga effekterna av klimatförändringen,
            men den är också ett problem i sig. Högre temperaturer och mindre
            is kommer att medföra stora påfrestningar på det arktiska ekosystemet
            och för befolkningen. Med öppna vatten i Arktis blir också nordost-
            och nordvästpassagerna intressanta genvägar för sjöfarten mellan
            Europa och Asien samt mellan Nordamerikas östkust och Asien.
          </p>
          <p xml:id="i-Mxxdij2jUJJZRLuy5T4BjK">
            Detta är naturligtvis positivt för sjöfarten, men vilka effekter
            det får på miljön och den biologiska mångfalden är oklart. Risken
            för påverkan är dock uppenbar, inte minst vid ett haveri med en
            olje- eller kemikalietanker.
          </p>
          <p xml:id="i-Y7PGEdFGjGs8ux3cLVG2CK">
            En annan konsekvens av det förändrade klimatet är att industriellt
            fiske i regionen möjliggörs i en skala som hittills inte förekommit.
            I Arktis finns alltjämt några av jordens få vatten som ännu inte
            har utarmats av mänskligt storskaligt fiske med destruktiva metoder.
          </p>
          <p xml:id="i-RQ4zjRLNkouAq9D2z8fTcB">
            Det mest uppmärksammade problemet är emellertid att det under
            de smältande isarna och i Arktis som helhet finns enorma tillgångar
            av olja, kol och fossil gas. Enligt uppskattningar rör det sig
            om 2025 procent av jordens oupptäckta reserver av olja och fossil
            gas, i samma härad som tillgångarna i Mellanöstern. Dessutom finns
            stora fyndigheter av nickel, koppar, volfram, bly, zink, guld,
            silver, diamanter, mangan, krom och titan i regionen.
          </p>
          <p xml:id="i-CJ2tF39WDRXYLYFTuTs3iz">
            Precis som i Antarktis är gränsfrågorna och territoriella anspråk
            i Arktis delvis oklara. Strandstaterna har framställt territoriella
            krav som delvis överlappar varandra, men områdets geografiska
            avlägsenhet och allmänna otillgänglighet har gjort att det till
            stora delar aldrig varit föremål för allvarligare konflikter.
            Även sedan det blev känt att området omfattar stora fossila resurser
            har det varit förskonat från intrång eftersom utvinningen har
            varit svår, dyr och olönsam. Med dagens höga oljepriser, teknik
            och smältande isar har detta förändrats. Arktis har blivit oljebranschens
            nya geografiska front.
          </p>
          <head type="h1" xml:id="i-X32TiGffpayhAqYCK6eGjU">
            Upplagt för konflikter
          </head>
          <p xml:id="i-SyQ2DYCwDPtzVjQFHVjknZ">
            Vi ser nu hur länder i denna region, bland andra våra grannar
            i både öst och väst, tävlar om dessa resurser. För mindre än ett
            år sedan steg ryska ubåtar ned 4 200 meter under havsytan och
            placerade en rysk flagga av titan på Lomonosovryggen som går mellan
            Sibirien i öster och Kanada samt Grönland i väst, mitt över Nordpolen.
            Expeditionen leddes av den ryske parlamentsledamoten och vice
            talmannen i duman, Artur Tjilingarov, som även verbalt gjorde
            anspråk på de resurser som ligger under havsbottnen. Arktis är
            vårt, förklarade han.
          </p>
          <p xml:id="i-Ch2mNEgr1L9CnSiMSCaUyU">
            Kanada, Norge, USA och Danmark betraktade handlingen som en provokation
            och svarade genom fördömanden, samtidigt som man gav uttryck för
            egna anspråk och nu genomför eller planerar egna expeditioner
            till området. Vi ser också hur de multinationella oljebolagen
            tävlar om koncessioner, hur exploateringsfartygen och oljeriggarna
            flyttas allt längre norrut i takt med att iskanten förflyttas.
          </p>
          <p xml:id="i-D4vGPSAHgkDWEZcG81bmhx">
            Det ligger en djup ironi i det faktum att oljenationer och multinationella
            oljebolag nu vill utnyttja klimatförändringarna och havsisarnas
            smältning för att komma åt nya fossila resurser och utvinna mer
            olja. Som om mer olja är vad världen behöver.
          </p>
          <p xml:id="i-CppLj3V4CDfNVN69nAmLKV">
            Issmältningen i Arktis medför också en ny säkerhetsstrategisk
            situation. Nya transportvägar för sjöfarten, stora energi- och
            mineraltillgångar och regionens maktstrategiska läge kommer att
            innebära ett kraftigt ökat intresse från många olika aktörer.
          </p>
          <p xml:id="i-MKRLFyAHxDBmjudEndtEpF">
            I synnerhet kommer USA, Ryssland och Kanada att sätta dagordningen
            i denna fråga, men en rad andra länder, främst Norge och Danmark,
            har intressen som de kommer att vilja främja eller bevaka. En
            ökad militär närvaro och aktivitet är att vänta. Intresset för
            att göra territoriella anspråk och risken för konflikter ökar
            ju större ekonomiskt intresse som finns i regionen. Den amerikanska
            flottan har nyligen beställt ett flertal krigsfartyg för arktiska
            miljöer, och enligt den ryske generallöjtnanten Vladimir Shamanov
            har den ryska armén redan börjat utbilda och utrusta trupper för
            krigföring i Arktis.
          </p>
          <p xml:id="i-VpkYMmoUxGrW4rThzRy58R">
            Situationen i Arktis är med andra ord problemfylld och labil.
            Utvecklingen kan snabbt rusa iväg i olika riktningar, i värsta
            fall mot en internationell konflikt där kärnvapenländer deltar.
            Även om utvecklingen sker på fredlig väg talar allt för att regionen
            står inför en dramatisk förändring där dess karaktär av vildmark
            försvinner för alltid. Inom ett eller några decennier kommer stora
            delar av Arktis att vara exploaterade.
          </p>
          <head type="h1" xml:id="i-Lxr4gUZ9jcshL5PM2JL5Sy">
            Det goda exemplet
          </head>
          <p xml:id="i-FJcaY825WPUNM6syhcQnJ8">
            Antarktis är inta bara bokstavligt utan även politiskt Arktis
            motpol och en källa till inspiration. Kommersiella intressen började
            strax före andra världskriget att intressera sig för de väldiga
            mineralfyndigheter som finns i Antarktis, och snart uppstod gränskonflikter
            när ett flertal länder började göra anspråk på territorier.
          </p>
          <p xml:id="i-HTg2bXJQfGdDYoYg5m1zKH">
            Glädjande nog ledde konflikterna inte till våldsamheter; istället
            segrade förnuftet. Redan 1959 undertecknades ett internationellt
            avtal Antarktisfördraget om att freda kontinenten och det omgivande
            havet söder om den 60:e breddgraden 10 procent av jordens yta.
            Enligt avtalet ska Antarktis för evigt i mänsklighetens intresse
            endast användas för fredliga ändamål och forskning; all militär
            verksamhet är otillåten, liksom sprängning av kärnvapen och förvaring
            av radioaktivt avfall. Alla territoriella anspråk har frusits
            vid den situation som rådde när avtalet undertecknades.
          </p>
          <p xml:id="i-DSpWD32qgk1uTX7LX9azEx">
            Fördraget kompletterades senare av ett antal konventioner och
            rekommendationer till skydd för miljön och den biologiska mångfalden.
            Genom denna överenskommelse skyddas mer eller mindre allt liv
            söder om den 58:e breddgraden, utom valarna som täcks av andra
            överenskommelser. Det finns en konvention för skydd av sälar,
            en annan som ger skydd åt andra djur och växter samt en som skyddar
            det marina livet.
          </p>
          <p xml:id="i-EGovkkZXT1cUtgRSS4cWPj">
            En särskilt viktig överenskommelse under Antarktisfördraget är
            Madridprotokollet från 1991. Det tillkom på initiativ av Australien
            och Frankrike sedan andra länder under 1980-talet försökt få igenom
            ett avtal om exploatering av kontinentens mineraler. Resultatet
            blev istället ett protokoll som helt bannlyser alla former av
            prospektering i 50 år utom för vetenskapliga ändamål. Det är ett
            omfattande regelverk som slutligen klassar kontinenten som ett
            naturreservat ägnat åt fred och forskning eller en världspark.
          </p>
          <p xml:id="i-LwXFUmxidyRsWqoeWRj3Ud">
            Förvisso är det många saker som skiljer Arktis från Antarktis
            och förvisso skapades Antarktisfördraget under en annan tid, men
            exemplet inspirerar. Det måste gå att skapa ett liknande fördrag
            för Arktis.
          </p>
          <head type="h1" xml:id="i-LcVGQXcF9kgx6mUbNjeGBM">
            Den arktiska politiken
          </head>
          <p xml:id="i-XbWnMdhAqTg7G4WE7W97dc">
            När förhandlingar om ett skydd mot exploatering av Antarktis
            fördes under slutet av 1980-talet, höjdes röster för att även
            Arktis skulle omfattas av överenskommelsen. Så blev det emellertid
            inte. Istället skapades egna forum för samarbete i Arktis, överenskommelser
            som dessvärre inte erbjuder något skydd mot exploatering, militarisering
            eller annan storskalig mänsklig verksamhet. I början av 1990-talet
            hade avtalen en tydlig inriktning mot skydd, men successivt har
            de blivit allt mer inriktade på resursutnyttjande och exploatering.
          </p>
          <p xml:id="i-NRx8r2cLc3biQqGBedQME7">
            Utvecklingen i Arktis styrs sedan 1996 i hög grad av de åtta
            länder som har territorier norr om polcirkeln: Ryssland, Finland,
            Sverige, Norge, Danmark, Island, Kanada och USA. Samtliga utom
            tre Finland, Sverige och Island har omfattande intressen i oljeindustrin.
            Samarbetet mellan länderna sker genom Arktiska rådet, ett multilateralt
            samarbetsorgan där endast de arktiska länderna är medlemmar. Dessutom
            ingår representanter för de en miljon människor från olika ursprungsbefolkningar
            som bor i regionen.
          </p>
          <p xml:id="i-SKMGQ9zkQtx2xV2ycj6QTq">
            Rådets uppgift är endast att bedriva forskning i regionen och
            utgöra en diskussionsklubb för de arktiska länderna; det finns
            idag inga planer på att skydda området mot exploatering. Istället
            är det exploatering under ansvar som gäller resurserna ska utnyttjas
            på ett hållbart sätt. Hur hållbart det är att utvinna de fossila
            bränslen som finns i Arktis tar man inte ställning till, bara
            att utvinningen ska ske på ett hållbart sätt. Att fossila bränslen
            är grunden för klimatförändring verkar de inte ens reflektera
            över.
          </p>
          <p xml:id="i-5GZXbyMNAgirofWCp6uuuS">
            Var finns helhetssynen? En ansvarsfull politik kan inte åse vad
            som händer med naturen, befolkningen och ekosystemen i Arktis
            till följd av klimatförändringen och samtidigt tycka att det är
            i sin ordning att utvinna de enorma lager av fossila bränslen
            som antas ligga under de smältande isarna.
          </p>
          <head type="h1" xml:id="i-BYq2y1B9Q1iafQai9GA65N">
            En kolbudget
          </head>
          <p xml:id="i-K9H66ga9TafXAYLAQD5ho3">
            Idag går cirka 80 procent av världens investeringar i energisektorn
            till fossila bränslen. Pengar satsas i prospektering, undersökningar,
            provborrningar, oljeriggar och raffinaderier i en hittills oskådad
            omfattning, trots det skriande behovet av att minska användningen
            av fossila bränslen och att öka investeringarna i förnybar energi.
            Medan forskare, politiker och entreprenörer runt om i världen
            febrilt söker lösningar och understöd till utveckling av ren energi,
            rusar marknaden åt andra hållet. När myndigheter formulerar mål
            för utsläppsminskningar med den ena handen, skriver den andra
            under tillstånd till utvinning av mer olja, kol och fossil gas.
          </p>
          <p xml:id="i-UAmNJ9Xbkr6ZnMtscVzzQX">
            Miljöpartiet de gröna anser att det krävs en helhetssyn kring
            klimatfrågan. De problem mänskligheten står inför är av en sådan
            dignitet att alla sektorer och politikområden måste dra åt samma
            håll. De nationella, internationella och globala strategierna
            att bromsa och minska användningen av fossila bränslen måste utvecklas
            och kompletteras med överenskommelser som syftar till att låta
            fossila bränslen ligga kvar i marken.
          </p>
          <p xml:id="i-F49AcqfF2JpK5AnxBtEeby">
            Utifrån vetenskapliga fakta är det idag lätt att räkna ut ungefär
            hur mycket fossila bränslen som kan användas utan att överstiga
            gränsen för två graders temperaturökning en temperaturökning som
            redan den kan vara för hög för exempelvis vissa låglänta önationer.
            Det är också uppenbart att det globala samfundet redan har hittat
            mer fossila bränslen än vad vi någonsin kan använda utan att överstiga
            denna gräns. Vi kan dessutom med fog anta att de reserver som
            redan identifierats och utforskats är de mest kostnadseffektiva
            att utnyttja.
          </p>
          <p xml:id="i-XPL2koWA1M5CTSpgoEJct5">
            På Miljöpartiets uppdrag har riksdagens utredningstjänst utrett
            detta: Hur stora är de kända reserverna av olja, kol och gas och
            hur mycket kan vi använda innan temperaturökningen överstiger
            två grader? Resultatet talar sitt tydliga språk: De kända reserverna
            innehåller mellan 1 000 och 5 500 gigaton kol den mängd vi kan
            släppa ut detta århundrade vår budget är högst 400 till 500 gigaton.
          </p>
          <p xml:id="i-P26F4JsVaVbba3qh22ehuV">
            Att med denna kunskap acceptera ytterligare prospektering och
            utvinning är oacceptabelt; det förlänger beroendet, ökar klimatpåverkan
            samt tar resurser från investeringar i förnybar energi och den
            omställning som behövs. Att på detta sätt försena utfasningen
            av fossila bränslen leder i sin tur till en ökad risk för mycket
            omfattande klimatförändringar och större krav på framtida generationer.
          </p>
          <head type="h1" xml:id="i-8w98BTLHqxAZdkkVgnPWxA">
            En världspark för fred och naturskydd i Arktis
          </head>
          <p xml:id="i-VCdu5rNVtrcB2TWRRAzjUZ">
            För Arktis är läget akut. Regionens öde avgörs nu och de närmaste
            åren och intressena för att exploatera de resurser som finns där
            är starka. Arktiska rådet uppvisar inga tecken på att vilja skydda
            området mot exploatering, kanske för att majoriteten av medlemsstaterna
            har stora intressen i den fossila sektorn.
          </p>
          <p xml:id="i-VSN7AG9Mx5FyBdPgwnnDfE">
            Arktis är emellertid en angelägenhet främst för de ursprungsbefolkningar
            som lever där och i andra hand för hela jorden det är inte en
            region vars öde ska få avgöras av ett fåtal oljeländer som har
            territorier norr om polcirkeln. De arktiska strandstaterna bör
            därför ta initiativ till att inbjuda det internationella samfundet
            till samtal om utformningen av en konvention eller ett annat instrument
            som ger regionen ett långtgående skydd mot militarisering och
            exploatering under minst 100 år, en världspark för fred och liv.
          </p>
          <p xml:id="i-UU8sukViSrhoWHdiobnVBH">
            Ett sådant instrument kan med all sannolikhet utformas på en
            mängd olika sätt; det är idag inte möjligt att närmare precisera
            dess konstruktion eller olika delar. Miljöpartiet anser dock att
            det bör omfatta en demilitarisering av regionen, ett stopp för
            ny exploatering av mineraler och fossila bränslen, en reglering
            av fiske och sjöfart, fredade ekosystem och ett säkerställt stort
            inflytande för urbefolkningarna.
          </p>
          <p xml:id="i-31CaKrcMxjGfXaHeNjWtua">
            Sverige kan spela en instrumentell roll i skapandet av ett sådant
            skydd. Vi är ett av de åtta länder som är medlemmar i Arktiska
            rådet, det internationella organ som för närvarande är det viktigaste
            samarbetsorganet i Arktis och där internationella förhandlingar
            om regionen äger rum. I det sammanhanget bör Sverige arbeta för
            bildandet av en världspark i Arktis och ta initiativ till ett
            globalt samarbete med detta syfte. Utmärkta tillfällen att med
            kraft driva en sådan fråga är de svenska ordförandeskapen i Arktiska
            rådet 20112012. Sveriges deltagande i Nordiska rådet utgör också
            en plattform för att föra fram behovet av ett sådant avtal och
            att söka allierade, framför allt i närområdet men även inom EU
            och globalt.
          </p>
          <p xml:id="i-9pEkFyjcHM8fyChCi7PoS8">
            Internationella förhandlingar av denna art är ofta arbetskrävande
            och långdragna, de tar många år att slutföra. När det gäller Arktis
            finns dessutom troligen starka nationella och kommersiella intressen
            som motsätter sig en process som syftar till att skapa en världspark.
            Samtidigt är situationen i Arktis så allvarlig och akut att varje
            dag räknas. Därför är det angeläget att vidta åtgärder som hindrar
            en ökad exploatering av Arktis i väntan på en mer långsiktig överenskommelse.
            Miljöpartiet anser därför att Sverige bör ta initiativ till ett
            omedelbart moratorium för all utvidgad exploatering i regionen
            i minst tio år. Detta bör riksdagen ge regeringen tillkänna som
            sin mening.
          </p>
          <head type="h2" xml:id="i-2CXRFDV3oNZFJDeNNoeXdR">
            Skyddade områden
          </head>
          <p xml:id="i-ERMNS8ScAnjMBPGMxbAqjd">
            Sverige har ratificerat konventionen för biologisk mångfald (CBD)
            och därigenom förbundit sig att avsätta tio procent av den marina
            miljön som skyddsområden (MPA) till 2020. Detta gäller såväl i
            internationellt vatten som i nationellt vatten. Denna konvention
            har även övriga arktiska stater utom USA skrivit under.
          </p>
          <p xml:id="i-EoUeCU6Wm4uJqCAGrPSzwE">
            Trots detta är bristen på marina skyddade områden i Arktis påtaglig.
            Ingen av de arktiska staterna är i närheten av att uppfylla sina
            åtaganden i enlighet med CBD. Ryssland och USA har exempelvis
            inte designerat ett enda område i sina arktiska vatten. Inte heller
            i Osparområdet finns något designerat MPA i arktiska vatten.
          </p>
          <p xml:id="i-XQSLMzTXySRS7AWiADYyDv">
            Med hänsyn till Arktis utsatta situation, med klimatförändringar,
            föroreningsproblematik, industriell utveckling med mera, och de
            arktiska organismernas särskilda sårbarhet bör ett uppfyllande
            av de åtaganden som finns i CBD ses som ett absolut minimum och
            en större areal av skyddade områden eftersträvas.
          </p>
          <p xml:id="i-PFbgCo98M1ZugtbFRQ9XZU">
            Regeringen bör under ordförandeskapet i Arktiska rådet verka
            för ett skyndsamt införande av ett nätverk av marina skyddade
            områden i Arktis i enlighet med konventionen för biologisk mångfald.
            Detta bör riksdagen ge regeringen tillkänna som sin mening.
          </p>
          <head type="h2" xml:id="i-TL3VbwRRB8pHR4RMawdFbx">
            Oljan
          </head>
          <p xml:id="i-XKpoozniUryDywnAtzuF4A">
            Arktis är mycket dåligt rustat för att hantera en oljeolycka.
            På grund av kylan och sammansättningen av bakterier i vattnet
            bryts olja ner långsamt i Arktis. Oljan kan då under längre tid
            ge skadeverkningar på växt- och djurlivet genom fysisk eller toxikologisk
            verkan. Många av de djur som lever i Arktis är mycket sårbara
            för att få olja i päls, fjäderdräkt eller gälar. En oljefläckad
            isbjörn har inte längre förmågan att hålla värmen i den arktiska
            kylan och riskerar att dö av köld eller av oljans gifteffekter
            när den slickar bort oljan från kroppen. Samma problematik gäller
            för såväl sälkutar som fåglar. Även fisk och mindre organismer
            som kräftdjur och kallvattenskoraller påverkas negativt av exponering
            för olja.
          </p>
          <p xml:id="i-XpGLtHopoQc6qziEs8ZrKY">
            Områdets glesa befolkningstäthet och brist på infrastruktur gör
            dessutom att saneringsinsatser kan försenas kraftigt och i vissa
            fall är omöjliga. Det finns i dagsläget inte teknik eller kunnande
            för att hantera större oljeutsläpp i isfyllda vatten. En större
            olycka, som den i Mexikanska golfen eller ExxonValdez-olyckan
            utanför Alaska, riskerar att slå hårt mot Arktis djurliv och då
            också mot dess befolkning som är beroende av det marina livet
            för överlevnad.
          </p>
          <p xml:id="i-DBfybjtB7M5UBStiX1UGrn">
            Under detta och nästa år planeras oljeexploatering till havs
            på flera tidigare icke-exploaterade platser i Arktis, såsom utanför
            västa Grönland, norra Alaska och i ryska Karahavet. Med tanke
            på de höga risker detta medför för den arktiska miljön och dess
            befolkning är det av yttersta vikt att frågan om oljeexploatering
            i Arktis omedelbart adresseras av Arktiska rådet och ett moratorium
            för ny oljeexploatering införs.
          </p>
          <p xml:id="i-TwtGigFmP2iLw6wB1dr3o8">
            Regeringen bör under ordförandeskapet i Arktiska rådet verka
            för ett förbud mot ny oljeborrning i Arktiska oceanen, åtminstone
            tills ett gemensamt och heltäckande system är på plats för att
            säkra att sådan verksamhet kan fortgå på säkrast möjliga sätt
            och med en gemensam standard för hela Arktiska oceanen. Detta
            bör riksdagen ge regeringen tillkänna som sin mening.
          </p>
          <head type="h2" xml:id="i-BGbxwDfPSusfHZA9RoBiD5">
            Fisket
          </head>
          <p xml:id="i-Wvo9VqxMpXtDNYoSYCmnnx">
            Regeringen bör under ordförandeskapet i Arktiska rådet verka
            för ett moratorium för fiske på fiskebestånd utan vetenskapligt
            satta kvoter i Arktis. Kravet om inget fiske utan vetenskaplig
            rådgivning är i linje med den europeiska gemensamma fiskeripolitiken
            och andra arktiska länders, såsom Islands och Norges fiskeripolitik.
          </p>
          <p xml:id="i-SAdVUtrSW47zCBStZuFUGM">
            Regeringen bör under ordförandeskapet i Arktiska rådet verka
            för ett moratorium för bottentrålning i tidigare ofiskade områden
            i Arktis. Detta är i linje med FN:s resolutioner 64/72 samt 61/105
            från 2006 om bottentrålning.
          </p>
          <p xml:id="i-Y2ERRj2WKLL51r3cgQNHQZ">
            När havsisen smälter allt mer på grund av klimatförändringar,
            exponeras hav och havsbottnar som tidigare skyddats av isen. Det
            industriella fisket bär ansvar för att 85 procent av världens
            fiskbestånd är maximalt utnyttjade, överexploaterade eller kollapsade
            (FAO 2010). När fiskbestånden drar sig längre norrut på grund
            av klimatförändringarna och arktiska fiskbestånd inte längre skyddas
            av permanent havsis ökar trycket från den industriella fiskeflottan
            på att följa med norrut. Om det industriella fisket tillåts gå
            längre norrut, in i de av havsisen tidigare skyddade arktiska
            områdena, kommer konsekvenserna för fiskbestånd, havsbottnar och
            de djur som beror av dessa att bli påtagliga.
          </p>
          <p xml:id="i-Gdr5YmVwLwst4pqEpF6rFG">
            De marina ekosystemen i Arktiska oceanen har inte tillfredsställande
            kartlagts av vetenskapen. Idag är det omöjligt att vetenskapligt
            säkerställa att ett industriellt fiske kan bedrivas utan risk
            för allvarlig negativ påverkan på ekosystemen. Eftersom bottentrålarna
            använder redskap som släpas längs med havsbottnen är det sannolikt
            att de kommer att skada känsliga livsmiljöer som kallvattenskoraller
            och svampfält allvarligt.
          </p>
          <p xml:id="i-NGuaRxF2nPfJkmbaRBb842">
            På den amerikanska sidan av Norra ishavet har USA förbjudit kommersiellt
            industrifiske norr om Berings sund sedan 2009. Även Kanada har
            nyligen tagit steg i samma riktning. På den europeiska och ryska
            sidan av de arktiska vattnen finns ännu inget liknande initiativ
            till att skydda ekosystemen innan det är för sent.
          </p>
          <p xml:id="i-9LVsvDZ3Q3SNRKpwffHwNF">
            Regeringen bör under ordförandeskapet i Arktiska rådet säkerställa
            att yrkesfiskets miljökonsekvenser i Arktis diskuteras på ministernivå
            i Arktiska rådet. Behovet av vetenskaplig rådgivning, försiktighetsprincipen,
            en eventuell egen arktisk RFMO (Regional Fisheries Management
            Organisation) eller utvidgning av redan existerande RFMO:ers utbredningsområde
            samt behovet av skydd av känsliga och icke kartlagda bottnar bör
            diskuteras. Detta bör riksdagen ge regeringen tillkänna som sin
            mening.
          </p>
          <head type="h2" xml:id="i-HLvJf1ekgC3onpGssKo9rn">
            Sjöfart
          </head>
          <p xml:id="i-YUV1LRXdjz7egr6UEWnxRp">
            Regeringen bör under ordförandeskapet i Arktiska rådet verka
            för att färjetrafiken i Arktis regleras långt mer strikt än dagens
            regelverk, med hänsyn till såväl den känsliga miljön som passagerarsäkerheten.
            Vid en olycka med tusentals passagerare i isfyllda vatten kan
            inget av dagens sök- eller räddningssystem hantera situationen
            på ett försvarligt sätt.
          </p>
          <p xml:id="i-13QMb61wJNszoXuU1YTNfi">
            Regeringen bör under ordförandeskapet i Arktiska rådet verka
            för att fartygslederna i Arktis undersöks, mäts och märks ut.
          </p>
          <p xml:id="i-PzmC3bzz4m89K4AJ6wskLu">
            Såväl industrin som de arktiska staterna förbereder en kraftigt
            utbyggd skeppstrafik i Arktis med den minskande havsisen. Detta
            medför nya risker och utmaningar för såväl växt- och djurliv som
            passagerar- och besättningssäkerhet. Ökade utsläpp, ökade risker
            för olyckor och invasiva arter som följer med fartygen är bara
            några av de problem som måste adresseras.
          </p>
          <p xml:id="i-4qYa5KbszgqgxoUpV6Fcrp">
            Regeringen bör under ordförandeskapet i Arktiska rådet verka
            för att International Maritime Organisation (IMO) slutför arbetet
            med Polarkoden för skeppstrafik i Arktis, samt gör den obligatorisk.
            Tungolja bör förbjudas på alla fartyg i arktiska vatten, inklusive
            färjetrafik. Detta bör riksdagen ge regeringen tillkänna som sin
            mening.
          </p>
        </div>
        <div type="motSignatures">
          <list>
            <item xml:id="i-UEqVdikpLPf4UHAp4eRnQ8" who="i-WG11xmCpAW9nyyXv1sJFAK">
              Helena Leander (MP)
            </item>
            <item xml:id="i-EdbEUkxLJF7DZKFxpuoA4J" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-NzkaVpDQi3fWWG2bf9uFF3" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-9ngCqBTABsUp8inH9BmsVy" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-2XAX9Jk5BJx2mGWYkmsRqe" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-Fvt2Sa6MGcQ4MSdXP9aG2h" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-8mtkEgpztBRHpgoMXsdjYT" who="i-V1piU7dAy9T73Gqt6tm91j">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
