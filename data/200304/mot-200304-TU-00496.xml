<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-TU-00496">
  <teiHeader>
    <fileDesc>
      <titleStmt>
        <title>SJ:s trafikeringsrätt och ett samlat trafiksystem för persontrafik</title>
        <author corresp="i-XxqQtZTdHUTphXEbUJ35Ss i-KtELEJ9HytY7HFgQExEzLq">av Håkan Larsson och Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SJ:s trafikeringsrätt och ett samlat trafiksystem för persontrafik</title>
          <idno type="rdwebb">GR02T496</idno>
          <rs type="number">T496</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GR02T496/text</ref>
          <ref type="dokument_url_html">http://data.riksdagen.se/dokument/GR02T496</ref>
          <ref type="dokumentstatus_url_xml">http://data.riksdagen.se/dokumentstatus/GR02T496</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxqQtZTdHUTphXEbUJ35Ss</idno>
            <name>Håkan Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SSNSGYetg5pKZxu61BuTSh" type="signed"/>
        <correspContext corresp="i-SSNSGYetg5pKZxu61BuTSh">
          <note type="signatory" corresp="i-XxqQtZTdHUTphXEbUJ35Ss"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-D6aK7F4KamKmHD5ygzqDA1" type="referral">
          <date when="2003-10-15"/>
        </correspAction>
        <correspAction xml:id="i-EPMVxDa6KCzCLRVYyxJ186" type="dismissal">
          <date when="2003-10-15"/>
        </correspAction>
        <correspAction xml:id="i-GiVbf3xS9qxhDjX2YsxAX5" type="submission">
          <date when="2003-10-07"/>
        </correspAction>
        <correspAction xml:id="i-GkXb2KbQSCBz63PmDmP3Gc" type="assigned"/>
        <correspContext corresp="i-GkXb2KbQSCBz63PmDmP3Gc">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_T_0496/mot_200304_T_0496-0001.pdf"/>
      <div xml:id="i-8fFJUFYFMNZQM7HLV65tyq" type="motHeader">
        <div xml:id="i-CbrkFph1NfoX8JWvcgFGyT" type="motTitle"/>
        <div xml:id="i-BvbKaZcE4qt8bBaJbYeQD1" type="motSubmissionInfo"/>
      </div>
      <div xml:id="i-UacXyNgxrDSpJj546RQB3K" type="motBody">
        <div xml:id="i-8TcAzqxPUjYC8fUhwuK1sP">
          <p xml:id="i-SEgbY28oVVeH5CMPcUWoio">
            2003/04 mnr: T496 pnr: c620
          </p>
          <p xml:id="i-TJ7KyTDRnvE2PmbTjzoZYF">
            Motion till riksdagen 2003/04:T496
          </p>
          <p xml:id="i-5FwNepV76pS7Xcpo1K3W9r">
            av Håkan Larsson och Sven Bergström (c)
          </p>
          <p xml:id="i-5MPaLqTzMY2je5XsGveEy6">
            SJ:s trafikeringsrätt och ett samlat trafiksystem för persontrafik
          </p>
          <p xml:id="i-QgcLTamVjHE2TtJBzNWhrS">
            Förslag till riksdagsbeslut
          </p>
          <p xml:id="i-78V1gEX13NikeRY8FHgQD7">
            1. Riksdagen tillkännager för regeringen som sin mening vad i
            motionen anförs om att skapa ett samlat trafiksystem. 2. Riksdagen
            tillkännager för regeringen som sin mening vad i motionen anförs
            om att avskaffa SJ:s trafikeringsrätt.
          </p>
          <p xml:id="i-QFdDwYd4JgTDADAYapLpM7">
            Motivering
          </p>
          <p xml:id="i-E4AZJihnwjZkVFFX8dGiCJ">
            Ett bra tågutbud för hela landet förutsätter ett samlat trafiksystem
            utan uppdelning mellan regionala och interregionala förbindelser.
            Upphandling av trafikeringen måste ske i konkurrens mellan flera
            operatörer. Vi anser därför att SJ:s trafikeringsrätt måste tas
            bort. En möjlighet är att genomföra denna reform på prov inom
            ett mer begränsat område, förslagsvis all trafik till och från
            Norrland och Bergslagen.
          </p>
          <p xml:id="i-37w1SEpeoxsKLmAn87mpkj">
            Orimligt med en trafikeringsrätt utan skyldigheter
          </p>
          <p xml:id="i-NxxrC84NuwBPpXZw757FKq">
            SJ:s trafikeringsrätt är en trafikeringsrätt utan skyldigheter.
            Den innebär att SJ som enda operatör får framföra trafik på de
            sträckor man anser vara lönsamma. De olönsamma sträckorna överlämnas
            sedan till staten för upphandling där övriga operatörer tillåts
            deltaga. SJ AB innehar, genom förordningen om statens spåranläggningar,
            trafikeringsrätt för persontrafik på stomjärnvägarna. Uppdraget
            är att bedriva persontrafik på järnväg med ett så positivt ekonomiskt
            utfall för bolaget som möjligt. Utifrån uppsatta mål fullgör SJ
            AB sitt uppdrag gentemot ägaren staten, detta dock på bekostnad
            av regional utveckling och en samhällsekonomiskt optimerad användning
            av infrastrukturen. Monopolet är otidsenligt och när SJ AB ska
            verka på
          </p>
          <pb facs="riksdagen-motions-pdf/data/200304/mot_200304_T_0496/mot_200304_T_0496-0002.pdf"/>
          <p xml:id="i-MpawSpKzCojVNaW7nsrWRJ">
            2003/04:T496
          </p>
          <p xml:id="i-W8H2WcmkAwae4SAyWPvt8G">
            marknaden delvis i konkurrens med andra operatörer ger detta
            bolaget avsevärda konkurrensfördelar. Järnvägstrafiken har de
            senaste tio åren haft en mycket stor betydelse för den regionala
            utvecklingen. Inte minst tack vare de satsningar på nya regionaltåg
            och snabbtåg som genomförts i södra och mellersta Norrland. Resandeutvecklingen
            har varit starkt positiv. Under samma period har flera strategiska
            beslut fattats kring flygplatsnedläggningar samt investeringar
            i ny infrastruktur för järnväg. Nu tvingas vi dock konstatera
            att SJ AB genomfört flera försämringar av sin trafik. SJ har inget
            regionalt ansvar vilket har medfört att många satsningar som,
            ur ett regionalt perspektiv, är både önskvärda och samhällsekonomiskt
            rimliga inte genomförs. Detta ger oacceptabla effekter för regionen
            vilket visas i följande exempel: e — Snabbtågsanpassingen av Stambanan
            (Östersund-Ljusdal-Stockholm) har gett en möjlig restid på 4 timmar
            45 minuter. Regionen och Banverket har tillsammans investerat
            150 miljoner kronor för att nå målet. SJ AB vill dock inte sätta
            in snabbtåg, utan fortsätter att köra konventionella lokdragna
            tåg med en restid på 5 timmar 30 minuter. « Gävleborgs tre flygplatser
            har lagts ner som en effekt av den nya järnvägskopplingen till
            Arlanda. I år har flera tågförbindelser dragits in, vilket medfört
            märkbara försämringar för regionen och näringslivet. Från Gävle
            kan man idag inte ta sig ner till ett morgonflyg med avgångstid
            före kl. 8.30. Om man inte tar ett nattåg. « Flera regioner har
            behov av snabba, direkta och frekventa tågförbindelser mot Uppsala-Arlanda-Stockholm.
            Deras enda möjlighet är idag att förhandla sig fram till en lösning
            med SJ AB, något som visat sig vara svårt. I ett exempel lovade
            SJ ett snabbtåg till Ljusdal men SJ:s ersättningskrav och tågtider
            var långt ifrån acceptabla varpå regionen blev utan trafik.
          </p>
          <p xml:id="i-MCftFTEEHrFkWtfME9MZF9">
            Ur regionalt perspektiv är dessa försämringar mycket oroande
            för såväl näringsliv som samhälle. Tågtrafik med goda förbindelser
            mellan större utbildnings- och arbetsorter är absolut nödvändiga
            för regional tillväxt. Alla förbindelser kan kanske inte motiveras
            ur ett strikt företagsekonomiskt perspektiv men regionen kan istället
            nå andra vinster.
          </p>
          <p xml:id="i-8A9zWS3Cbc5U367Vv2RgS2">
            Tre alternativa vägar
          </p>
          <p xml:id="i-V29nrekLNmR1FJKjTWFpUF">
            Den svenska järnvägstrafiken är idag en blandning av olika trafiksystem.
            Trafikeringsrätten ger SJ AB den unika rätten att i monopolställning,
            utan några skyldigheter, bedriva persontrafik på de sträckor och
            tider man själv väljer. Samtidigt upphandlas olönsam nationell
            trafik av staten och regional trafik inom länsgränser av regionerna.
            Uppdelningen är inte längre funktionell. Istället leder den till
            allvarliga systemfel där orimliga konkurrensförhållanden mellan
            tävlande operatörer bara är ett exempel. Som vi ser det finns
            idag tre alternativa vägar för den svenska järnvägspolitiken:
          </p>
          <pb facs="riksdagen-motions-pdf/data/200304/mot_200304_T_0496/mot_200304_T_0496-0003.pdf"/>
          <p xml:id="i-PmrFfsreUYaBaxxoUiXpW5">
            e Förstärkt monopol. Ett fortsatt och kanske förstärkt monopol
            är en traditionell väg som innebär en återgång till den gamla
            ordning man på grund av ineffektivitet frångick på 1980-talet.
            e Total avreglering. En ren avreglering innebär att operatörer
            konkurrerar fritt på en persontrafikmarknad och kommer sannolikt
            innebära att trafiken koncentreras till starkare relationer och
            tidslägen. Förslaget innebär att samhället kommer att få ta ansvaret
            för all icke lönsam trafik och får svårare att påverka tågtrafikens
            utformning. « Upphandling och koncession. Den tredje vägen bygger
            på ett upphandlings- och koncessionsförfarande där regioner och/eller
            staten prövar rätten till trafikering för olika operatörer. I
            detta scenario kan samhället dels synkronisera infrastruktur och
            tågtrafik, dels beställa en trafikering som är samhällsekonomiskt
            och inte enbart företagsekonomiskt motiverad.
          </p>
          <p xml:id="i-2rmym4ECkrGY6r4zEgnkzR">
            Problembilden som beskrivs berör idag primärt södra och mellersta
            Norrland men i samband med Botniabanans och i ett senare skede
            Norrbotniabanans, färdigställande kommer denna problematik att
            accentueras och berör då trafiken i hela Norrland. Norrland är
            idag en andrahandsmarknad för tåg. SJ har beställt 43 nya tåg
            och samtliga dessa kommer att sättas i trafik i mellersta och
            södra Sverige medan befintligt vagnmateriel sänds till den andrahandsmarknad
            som Norrland utgör. Detta i sig utgör en negativ utvecklingssignal
            som kan ställas i skarp kontrast till de offensiva satsningar
            som regionerna själva gör på modernt tågmateriel i de regionala
            tåguppläggen.
          </p>
          <p xml:id="i-JPxHMJ9FHkWfycmwNAEcVb">
            Avskaffa trafikeringsrätten — låt stat och region upphandla trafik
          </p>
          <p xml:id="i-CZibF626C2iJwzjS36L8xA">
            Vår inställning är att samhället, det vill säga staten och regionen
            tillsammans, bör ges rådighet över persontrafiken på stomjärnvägarna.
            Inom ramen för detta arbete ska funktionella persontrafiklösningar
            för buss, tåg och flyg skapas. Dessa lösningar ska bygga på samhällsekonomisk
            optimering och faktiska resbehov. Ett samlat trafiksystem med
            en optimerad mix av regional och interregional trafik bör sedan
            upphandlas i fri konkurrens mellan flera operatörer. Vår bedömning
            är att detta på sikt kommer att skapa arbetstillfällen och nödvändig
            regional utveckling. Därmed minskas också behovet av skattefinansiering
            för hela sektorn. Vi anser att SJ:s trafikeringsrätt ska avskaffas
            så snart som möjligt. En möjlighet är att genomföra denna reform
            på prov inom ett mer begränsat om- råde, förslagsvis all trafik
            till och från Norrland och Bergslagen. Målet bör vara att regionen
            Norrland och Bergslagen och staten ska komma överens om ett gemensamt
            åtagande för den framtida snabbtågstrafiken utan trafikeringsrättsliga
            begränsningar. Åtagandet ska definiera e en långsiktig ambitionsnivå
            för etablering av snabbtågstrafik
          </p>
          <p xml:id="i-2GgPuodBRwoW8fJH7zC3eV">
            2003/04:T496
          </p>
          <pb facs="riksdagen-motions-pdf/data/200304/mot_200304_T_0496/mot_200304_T_0496-0004.pdf"/>
          <p xml:id="i-9EPHtREnWoeMC9KiyzfyaW">
            2003/04:T496
          </p>
          <p xml:id="i-Ls35rT4FySH3kBXfPKiSxA">
            e en etappvis utbyggnad av trafik utifrån givna förutsättningar
            e — finansieringsförutsättningarna för stat och region e hur huvudmannaskapet
            för trafikeringen ska organiseras.
          </p>
          <p xml:id="i-2WzAfic2vpQg6RisP4FoZ7">
            Norrlands arbetsmarknader kan bindas samman med snabbtågstrafik
          </p>
          <p xml:id="i-71ELZi7EVqB1UmzyJCj3d3">
            Norrland är i starkt behov av konstruktiva strukturförändringar.
            Norrlands arbetsmarknadsregioner måste och kan förstoras med snabbtågstrafik
            som kan bli ett alternativ till flyg och bil för medellånga avstånd.
            Det finns tydliga och starka samband mellan regioners storlek,
            produktivitet och tillväxt. Norrlands städer ligger på ett, ur
            järnvägssynpunkt, idealiskt avstånd från varandra i ett pärlband
            längs de stora stråken. De är urbaniserade och relativt stora
            orter men samtidigt alltför små för att fungera väl som egna arbetsmarknadsregioner.
            En nyckelåtgärd är att komma tillrätta med detta problem genom
            att skapa förutsättningar för förstoring av arbets- och utbildningsmarknader.
            Utvecklingen av ett snabbtågssystem är ett av de mest konkreta
            exemplen på vad en konstruktiv och målinriktad samhällsinsats
            kan innebära för den regionala utvecklingen. En satsning på järnvägen
            i Norrland och Bergslagen är inte bara en kostnad utan på plussidan
            finns positiva effekter på statens finanser genom minskad arbetslöshet
            och ökande skatteintäkter, på de regionala ekonomierna genom minskad
            utflyttning och på näringslivets lönsamhet genom ökad produktivitet.
            Regionerna och staten måste ges möjlig att utnyttja denna möjlighet.
            Trafikeringsrätten hindrar denna utveckling idag.
          </p>
          <p xml:id="i-WFXtfgVQtnLKtdXL6ktn4K" type="date">
            Stockholm den 3 oktober 2003
          </p>
          <div xml:id="i-DQHhYm4ri5QjJJgnuAL5vw" type="signatureBlock">
            <p who="i-XxqQtZTdHUTphXEbUJ35Ss" type="signature">
              Håkan Larsson (c)
            </p>
            <p who="i-KtELEJ9HytY7HFgQExEzLq" type="signature">
              Sven Bergström (c)
            </p>
          </div>
        </div>
      </div>
    </body>
  </text>
</TEI>
