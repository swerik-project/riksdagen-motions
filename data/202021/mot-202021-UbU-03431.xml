<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03431">
  <teiHeader>
    <fileDesc>
      <titleStmt>
        <title>En högre utbildning med högre ambitioner</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3431 av Roger Haddad m.fl. (L)</title>
          <idno type="rdwebb">H8023431</idno>
          <rs type="number">3431</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023431/text</ref>
          <ref type="dokument_url_html">http://data.riksdagen.se/dokument/H8023431</ref>
          <ref type="dokumentstatus_url_xml">http://data.riksdagen.se/dokumentstatus/H8023431</ref>
          <ref type="docx">http://data.riksdagen.se/fil/83C28760-9A28-44E8-9192-28392A7B0C51</ref>
          <ref type="pdf">http://data.riksdagen.se/fil/F41A3186-8A6F-4D9D-B444-9D57F21EFA27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AX7ohmrd6CMse7qW7FYpV7" type="signed"/>
        <correspContext corresp="i-AX7ohmrd6CMse7qW7FYpV7">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-YbWbAUfCDV3MMWy3J7oJ9g" type="submitted">
          <date when="2020-10-06"/>
          <time when="15:01:12"/>
        </correspAction>
        <correspAction xml:id="i-YEzunnSWD3pYDxjQ2HgBEd" type="reviewed">
          <date when="2020-10-06"/>
          <time when="18:37:21"/>
        </correspAction>
        <correspAction xml:id="i-5X9wzAtgRsFowy173oGL6k" type="referred">
          <date when="2020-10-14"/>
        </correspAction>
        <correspAction xml:id="i-95fsJ1qY5Yf7Jug12xS9DP" type="assigned">
          <date when="2021-10-12"/>
          <time when="11:23:57"/>
        </correspAction>
        <correspContext corresp="i-95fsJ1qY5Yf7Jug12xS9DP">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-NmMHQZmjHJVJH9bSpyoj6x" type="behandlas_i"/>
        <correspContext corresp="i-NmMHQZmjHJVJH9bSpyoj6x">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DJmi3w3BXE7vLj9xiL9SJN" type="behandlas_i"/>
        <correspContext corresp="i-DJmi3w3BXE7vLj9xiL9SJN">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J5Yk2XPnHHJLmUWoTXCgwM" type="motHeader">
        <div xml:id="i-ka1DYkDwFkUGTumZwUEmD" type="motTitle">
          Motion till riksdagen 2020/21:3431 av Roger Haddad m.fl. (L)
          En högre utbildning med högre ambitioner
        </div>
      </div>
      <div xml:id="i-8kmJP2hGsqo1pgpPve855F" type="motBody">
        <div xml:id="i-FU11FKmd8tmbRfW5LXUPfK" type="motProposal" subtype="förslag">
          <head xml:id="i-MMNMqSKUgaBJ2QJ2xUtmHH">
            Förslag till riksdagsbeslut
          </head>
          <list xml:id="i-LL1zwrJedUexjt8dFxFx9p" style="ol">
            <item xml:id="i-6xHYnEmJECG1YX9tf2uFvL">
              Riksdagen ställer sig bakom det som anförs i motionen om att
              införa ett nytt övergripande mål för den högre utbildningen i
              Sverige och tillkännager detta för regeringen.
            </item>
            <item xml:id="i-8mcZdvz7gax3dVVY7JpL9H">
              Riksdagen ställer sig bakom det som anförs i motionen om kontinuerlig
              utveckling av högskolepedagogiken och tillkännager detta för regeringen.
            </item>
            <item xml:id="i-G2Sggt9Rh4hb9UJJi8ASqh">
              Riksdagen ställer sig bakom det som anförs i motionen om den
              högre utbildningens ansvar för livslångt lärande och tillkännager
              detta för regeringen.
            </item>
            <item xml:id="i-72JVerD4wrh7n2vbbkXrMH">
              Riksdagen ställer sig bakom det som anförs i motionen om karriärvägar
              för unga forskare och tillkännager detta för regeringen.
            </item>
            <item xml:id="i-2mNWb6dgp2wBLCVnsk42sc">
              Riksdagen ställer sig bakom det som anförs i motionen om satsningar
              för stärkt ledarskap inom akademin och tillkännager detta för
              regeringen.
            </item>
            <item xml:id="i-MhHzZEpos9MpcnEcVDsP7S">
              Riksdagen ställer sig bakom det som anförs i motionen om åtgärder
              för ökad internationalisering och tillkännager detta för regeringen.
            </item>
            <item xml:id="i-9Jk7FcENoeASDFVWk8PVdU">
              Riksdagen ställer sig bakom det som anförs i motionen om ett
              ökat säkerhetsmedvetande inom den högre utbildningen för att motverka
              exempelvis industrispionage och tillkännager detta för regeringen.
            </item>
            <item xml:id="i-Bid9YT3AdeB8jk4npvdySc">
              Riksdagen ställer sig bakom det som anförs i motionen om att
              inrätta ett svenskt Nobelstipendium och tillkännager detta för
              regeringen.
            </item>
            <item xml:id="i-8bnbpSRHpMbk1W6HqkBQ2C">
              Riksdagen ställer sig bakom det som anförs i motionen om en ansvarsfull
              och kvalitetsinriktad expandering av den högre utbildningen i
              Sverige och tillkännager detta för regeringen.
            </item>
            <item xml:id="i-9kAqpxbygbCc4RDZrrEQyP">
              Riksdagen ställer sig bakom det som anförs i motionen om att
              stärka lärosätens arbete med förbättrad arbetsmiljö för studenter
              samt tillgången till stöd för studenter som drabbas av psykisk
              ohälsa, och detta tillkännager riksdagen för regeringen.
            </item>
            <item xml:id="i-G1YYZ2u5HY4gqA8ouGnncw">
              Riksdagen ställer sig bakom det som anförs i motionen om mer
              omfattande åtgärder mot fusk i högskoleprovet samt större möjligheter
              för lärosäten att stänga av hotfulla studenter och tillkännager
              detta för regeringen.
            </item>
            <item xml:id="i-CuWvbojxbFwQmuhfFxH5qy">
              Riksdagen ställer sig bakom det som anförs i motionen om reformer
              för ökad trygghet och bättre anställningsformer inom akademin
              och tillkännager detta för regeringen.
            </item>
          </list>
        </div>
        <div xml:id="i-3oGRjYnjvKuGJ6eezfQsHf" type="motContent">
          <head xml:id="i-LY7X1MwVdjnunWHfWTyvGa" type="h1">
            Motivering
          </head>
          <p xml:id="i-SHbHg5JLgutvK4QkMNQQSH">
            Liberalernas ambition är att aktivt arbeta för att genom reformer
            och satsningar bana väg för Sverige som en framtida kunskapsnation.
            Sveriges förutsättningar att konkurrera på en internationell marknad
            där utbildning, kunskap och humankapital är avgörande komponenter
            är god. Som utgångsläge har Sverige en relativt välutbildad befolkning,
            högteknologisk industri och ett högre utbildningsväsende som är
            både utbyggt och lättillgängligt. Det är resultatet av vår svenska
            tradition att satsa på både bildning och god utbildning. Ett välfungerande
            skolväsende i kombination med en högre utbildning som präglas
            av kvalitet är avgörande för att både bibehålla och på sikt även
            stärka Sveriges position i den internationella konkurrensen.
          </p>
          <p xml:id="i-DiB4vPKhyYt93i87dsvqBy">
            Liberalerna vill därför införa ett nytt mål som ska vara övergripande
            och vägledande för högre utbildning i Sverige. Målet lyder som
            följer: ”Sverige ska vara en framstående kunskapsnation, där högre
            utbildning, forskning och innovation bedrivs med hög kvalitet
            och effektivitet samt bidrar till samhällets utveckling och näringslivets
            konkurrenskraft.”
          </p>
          <head xml:id="i-UL8VwZtUdE6ECjEwEcyNs4" type="h2">
            Kvalitet ska komma i första rummet
          </head>
          <p xml:id="i-W6h9XWLesttDdS97RDJz9q">
            En viktig, men sällan uppmärksammad, faktor som påverkar kvaliteten
            inom den högre utbildningen har att göra med studenternas förkunskaper.
            När studenter som har bristfälliga kunskaper eller svaga skriv-
            och läsfärdigheter väljer att studera i den högre utbildningen
            har det självfallet en hämmande effekt för vilken nivå undervisningen
            kan bedrivas på. Den högre utbildningen ska vara just högre, och
            ska således inte behöva rusta studenter med grundläggande kunskap
            och färdigheter. För att stärka kvaliteten i den högre utbildningen
            är det således helt avgörande med en stark utbildningskedja, där
            både grundskolan och gymnasieskolan upprätthåller en såpass hög
            kvalitet att blivande studenter är väl förberedda för högre studier.
            Liberalerna menar att det även förutsätter en kontinuerlig utveckling
            av högskolepedagogiken.
          </p>
          <p xml:id="i-YYdpT9EYxoWLhJAAEGoZ6r">
            Resurserna för den högre utbildningen i Sverige ska fördelas
            utifrån ett system som premierar kvalitet framför kvantitet. På
            Liberalernas initiativ i Utbildningsdepartemen­tet 2006–2014 inrättades
            en modell som syftade till att premiera vetenskaplig kvalitet
            inom den högre utbildningen. Modellen innebar att 20 procent av
            nya resurser omfördelades mellan lärosätena baserat på indikatorerna
            externa anslag för forskning samt publiceringar och citeringar.
            Liberalerna vill nu att utvecklingen fortsätter och undersöka
            möjligheten för att öka omfördelningen med 5 procent. Vi vill
            även att alla statliga lärosäten ska konkurrera i samma grupp,
            inklusive Chalmers tekniska högskola och Jönköping University.
          </p>
          <head xml:id="i-3ywmVjVDq6mtFMNwDVQpoH" type="h2">
            Livslångt lärande i den högre utbildningen
          </head>
          <p xml:id="i-6y3Cn3fByCArxcpgzuY3Zb">
            Det finns ett behov av ny och djupare kompetens på den svenska
            arbetsmarknaden. Det behovet tillgodoses i dag på många olika
            sätt och i flera olika skolformer. Liberalerna menar att högskolan
            bör spela en större roll i detta sammanhang och välkomnar således
            att regeringen tagit initiativ till en lagändring som förtydligar
            detta ansvar.
          </p>
          <p xml:id="i-4mMB6EDPyzjDRFjaBsRHR3">
            Livslångt lärande har kommit att bli allt viktigare. Det har
            flera förklaringar, men det beror framförallt på att arbetslivet
            förändras allt snabbare och att vi har allt fler år i yrkeslivet.
            Det skapar behov av möjligheter att realisera det livslånga lärandet,
            särskilt inom den högre utbildningen. Liberalerna menar att idén
            om ett livslångt lärande är en del av en större vision om frihet.
            Ingen människa ska känna att hon är predestinerad till ett visst
            yrke under hela sitt yrkesliv. Att kunna växla mellan olika yrken
            och sektorer kan vara lika berikande för individen som för samhället.
          </p>
          <p xml:id="i-FvREMww7rbGPzdWTB82opc">
            Det är dock inte oproblematiskt att begreppet ”livslångt lärande”
            varken är tydligt eller definierat. Det ger vidare upphov till
            otydlighet i ansvar, uppläggning och resursfördelning, vilket
            riskerar att skapa både förvirring och ineffektivitet. Delat ansvar
            resulterar ofta i ingens ansvar. Liberalerna menar att en lösning
            är att ge den högre utbildningen ett större ansvar för det livslånga
            lärandet. Det kan självfallet ske på flera olika sätt, men det
            viktiga är att ansvaret tydliggörs och resurser tillförs.
          </p>
          <head xml:id="i-FHGM7R1F1YYD4XVgpsBYcW" type="h2">
            Ökade EU-medel till svensk forskningen
          </head>
          <p xml:id="i-V6GpEnGDoQzg2Hh6nCnM72">
            Under de senaste åren har lärosätenas förmåga att ansöka om och
            få externa forskningsmedel från EU:s forsknings- och partnerskapsprogram
            försämrats. Det är en oroväckande utveckling som måste brytas.
            Statistik visar att Sverige har tappat i andel beviljade medel,
            jämfört med EU:s tidigare forskningsprogram. Utvecklingen måste
            brytas, och därför krävs ett strategiskt arbete samt tydliga och
            mätbara mål för att öka Sveriges andel av anslagen.
          </p>
          <p xml:id="i-8bqPbafJ2138ULPJ4WtTNP">
            Sverige ligger på plats 8 av EU-länderna när det gäller deltagande
            i unionens stora forskningsprogram Horisont 2020. Antalet ansökningar
            har dock gått ner jämfört med tidigare ramprogram för Sverige
            del medan det har ökat för andra nordiska länder. Sverige ligger
            lågt när det gäller deltagande från små och medelstora företag.
            En utvärdering från Vinnova har pekat ut flera brister i stödet
            till svenskt deltagande. Det behövs ekonomiskt planeringsbidrag
            till ansökningar samt bättre fungerande expertstöd från myndigheter
            och andra aktörer. Inte minst saknas en tydlig övergripande mål­sättning
            för vad Sverige vill ha ut från EU:s ramprogram. Detta är något
            som återfinns i alla jämförbara länder. Liberalerna vill ge Vetenskapsrådet
            och Vinnova i uppdrag att gemensamt vidta de åtgärder som krävs
            och att de ska få de ekonomiska resurser som behövs för att göra
            det.
          </p>
          <head xml:id="i-5N2bm1WciFxTT5iBRCXUBL" type="h2">
            Inför karriärvägar för unga forskare
          </head>
          <p xml:id="i-MVFLbWkn3tAbXThhS7Kk5">
            Liberalerna värnar självständigheten universitet och högskolor
            i Sverige besitter. Under vår tid i regeringsställning initierades
            det som kom att bli Autonomireformen 2011. Reformen innebar en
            decentralisering där makt förflyttades till lärosätena, med syftet
            att ge dem större frihet att utforma sina egna interna organisationer.
            Det var ett steg i rätt riktning och akademiens autonomi är viktig
            att bevara.
          </p>
          <p xml:id="i-9SXuEPQHnE2fC5LqPHQsFt">
            Liberalerna ser dock ett behov av att styra upp det nuvarande
            systemet med meriteringsanställningar. Det är bristfälligt i dag,
            då det råder både osäkerhet och otydlighet. Ett problem är att
            Sverige saknar ett sammanhållet system för meritering av unga
            forskare tidigt i karriären. Det innebär att anställningsförhållandena
            alltför ofta är osäkra, vilket medför en stor risk för att framstående
            forskare väljer att lämna akademien för en annan karriär.
          </p>
          <p xml:id="i-9sHaXTDMcMeypCYNGCJHYb">
            I syfte att åtgärda problemet vill Liberalerna se över högskoleförordningen
            med målsättningen att skapa en nationellt enhetlig s.k. tenure
            track-modell. I en sådan modell ska alla meriteringsanställningar
            innebära rätt till prövning för tillsvidareanställning. Denna
            rätt till prövning bör ske mot i förväg uppställda krav och meritering
            ska kunna förtjänas vetenskapligt och pedagogiskt. Liberalerna
            ser även ett behov av att låta mobilitet vara meriterande.
          </p>
          <head xml:id="i-4tHr8hNdaeu4z5qNGhhmie" type="h2">
            Ett ledarskap värdigt akademien
          </head>
          <p xml:id="i-T5SavZhiUBkr6Q5xYnv1y1">
            I en globaliserad och föränderlig värld ställs stora krav på
            ett strategiskt ledarskap. Det gäller också för den högre utbildningen.
            Det finns flera studier som visar att ett väl­fungerande ledarskap
            har stor betydelse för den vetenskapliga kvaliteten i utbildning
            och forskning. Det är också av vikt att styrelser vid högre utbildning
            har den kompetens som krävs för att svenska lärosäten ska kunna
            hålla en internationellt sett hög kvalitet. Kompetens och sammansättning
            spelar stor roll för hur en styrelse fungerar.
          </p>
          <p xml:id="i-LFfZw6Eys9YHL1ne7jVAkN">
            Ingenjörsvetenskapsakademien (Iva) har presenterat en rapport
            som behandlar just utmaningar och utvecklingspotential avseende
            universitets- och högskolestyrelser. Där föreslås bland annat
            att rekryteringen av nya ledamöter till en styrelse ska vara grundad
            på definierade kompetensprofiler och att hänsyn ska tas till lärosätets
            sammantagna behov. Den tidigare Ledarskapsutredningens slutsatser
            bör följas upp för att fortsatt stärka lärosätenas ledarskap och
            tydliggöra universitetsstyrelsernas roll. Också större rådighet
            över de lokaler man förfogar över för undervisning och forskning
            kan öka lärosätenas självständighet.
          </p>
          <head xml:id="i-QosUPwzNjuu8uSKbmcdQCb" type="h2">
            Internationalisering stärker den högre utbildningen
          </head>
          <p xml:id="i-9j9nQkNubBkfKoYcGzqBUZ">
            Sverige konkurrerar med de bästa universiteten i andra länder
            om duktiga studenter och forskare. Därför måste hög akademisk
            kvalitet stå i fokus. Sverige har förvisso rekry­terat många kompetenta
            personer genom åren, men vi behöver bli ännu bättre. För att attrahera
            och behålla fler utländska studenter som har utbildat sig i Sverige
            bör dessa ges ökade ekonomiska incitament att stanna. Om en utländsk
            student tar examen och sedan väljer att arbeta i Sverige skulle
            en del av utbildningsavgiften kunna betalas tillbaka i form av
            en bosättningsbonus. Ett sådant system bör utredas.
          </p>
          <p xml:id="i-ReUysfWszoZ3p5pS2VvNvf">
            I dag kan uppehållstillstånd beviljas för sex månader efter avslutad
            utbildning i syfte att skapa möjligheter för den studerande att
            söka arbete. Liberalerna vill se över möjligheten att den rätten
            utökas till att kunna söka jobb i tolv månader efter examen och
            att uppehållstillstånd beviljas automatiskt om en student har
            arbete efter examen. Akademiska internationella förbindelser och
            samarbeten är viktigare än någonsin. Förslagen i den statliga
            internationaliseringsutredningen (SOU 2018:78) bör i hög utsträckning
            genomföras.
          </p>
          <p xml:id="i-KzP3Kycpo3mSBHWFMDgSS8">
            Vidare menar Liberalerna att det behövs ett stöd till internationell
            rekrytering av toppforskare. Alliansregeringen införde ett sådant
            stöd. Det användes till en del mycket framgångsrika rekryteringar
            av framförallt något yngre forskare med mycket hög potential.
            En enstaka misslyckad rekrytering fick stor uppmärksamhet och
            stödet togs bort av den socialdemokratiska regeringen. Det bör
            återinföras för att stärka svensk forskning långsiktigt.
          </p>
          <p xml:id="i-ThqHNBG8t39yZNwAx52L6G">
            Liberalerna värnar internationalisering inom den högre utbildningen
            starkt. Samtidigt ser vi ett växande behov av att alla lärosäten
            ökar sitt medvetande vad gäller internationell säkerhet. Som exempel
            kan nämnas att i takt med att allt fler studenter från Kina kommer
            till Sverige, då ofta i syfte att bedriva forskningsstudier på
            universitet och högskolor, bör lärosätena göra flera säkerhetskontroller.
            Liberalerna ser även ett behov av att lärosätena arbetar mer strukturerat
            för att skydda viktig och känslig forskning från exempelvis industrispionage.
            Behovet av ökat säkerhetsmedvetande är särskilt aktuellt för forskning
            som är viktig för nationella ekonomiska och säkerhets­mässiga
            intressen, som forskning om 5G och artificiell intelligens.
          </p>
          <head xml:id="i-GyyN2nFKGDR3Sp21jFxA3d" type="h2">
            Inrätta ett Nobelstipendium
          </head>
          <p xml:id="i-AWV58Kz9MWCocbkmhvCkWR">
            Liberalerna vill öka attraktiviteten för framstående forskare
            att söka sig till den högre utbildningen i Sverige. Vi vill inrätta
            ett Nobelstipendium, motsvarande det amerikanska Fulbrightstipendiet,
            som främst vänder sig till högre utbildade och till experter på
            de områden USA prioriterar i samarbetet med olika länder. Ett
            Nobel­stipendium ger prestige och erkännande åt den som får stipendiet,
            något som borde underlätta för den som vill etablera sig på den
            svenska arbetsmarknaden.
          </p>
          <head xml:id="i-EmY5MNjH9MXqxsanj1ZUm5" type="h2">
            Tillgången till högre utbildning i hela landet ska öka
          </head>
          <p xml:id="i-6picSV4N1ZcXeRu5Du6xg5">
            Ska Sverige konkurrera som kunskapsnation måste det finnas en
            god tillgång till högre utbildning i hela landet. Det är viktigt
            att beakta att den högre utbildningen inte bara har en god potential
            att utbilda förstagångsstudenter, det är även inom den högre utbild­ningen
            som många professioner hade gynnats av att fortbildas inom. Därtill
            så ställer dagens arbetsmarknad krav på att individer kan ställa
            om och fördjupa sin kompetens, vilket underlättas markant av tillgång
            till högre utbildning i hela landet. Det är även strategiskt viktigt
            att den högre utbildningen är utbyggd samt har god kapacitet och
            omställningsförmåga, så fler kan få möjlighet att utbilda sig
            vid exempelvis ekonomiska kriser.
          </p>
          <p xml:id="i-WB5d76M969jUArt48qn2xi">
            Expanderingen av den högre utbildningen i Sverige är dock inte
            enbart oproblema­tisk. Liberalerna menar exempelvis att ämneslärarutbildningen
            är ett talande exempel på en utbildning som inte borde utvidgas
            kraftfullt. Trots stora rekryteringsbehov och att ämneslärarutbildningen
            finns på långt över 20 lärosäten, är det många av dessa lärosäten
            som inte har kapaciteten att möta behoven. Dimensioneringen är
            skev och flera lärosäten erbjuder enbart lärarstudenterna att
            läsa in behörighet i de mest eftersökta skolämnena. Det betyder
            att möjligheten att utbilda sig till högstadielärare i exempelvis
            kemi och fysik är starkt begränsad, trots att behovet av sådana
            utbildningar är som störst.
          </p>
          <p xml:id="i-3CiVWrpKSNHafDr5TfxpVf">
            Liberalerna vill därför att specifikt ämneslärarutbildningarna
            ska koncentreras till ett mindre antal lärosäten. Detta i syfte
            att premiera kvalitet och möjliggöra bättre dimen­sionerade ämneslärarutbildningar,
            så att platserna fördelas efter skolans rekryterings­behov i en
            högre utsträckning. Utbildningen för förskollärare, grundskollärare
            och kompletterande pedagogisk utbildning (KPU) kan med fördel
            bedrivas på de flesta högskoleorterna.
          </p>
          <p xml:id="i-rzjzWnGHWkmjAbUL6pYi9">
            Vidare är det även av stor vikt att beakta tillgången till universitetslärare
            när den högre utbildningen expanderas. Inom flera områden är bristen
            på universitetslärare omfattande, vilket förhindrar att den högre
            utbildningen kan expandera och byggas ut med fler platser utan
            att kvaliteten i undervisningen försämras. Liberalerna menar även
            att ambitionen om att fler ska få möjlighet till vidare studier
            förutsätter att även individer kan behöva ökat stöd och bättre
            förutsättningar för att klara av studierna. Det kan i sin tur
            handla om åtgärder för att stärka studenternas arbetsmiljö, men
            även om tillgång till stöd för dem som under sin studietid drabbas
            av psykisk ohälsa.
          </p>
          <head xml:id="i-STkAxx8gbhErhkLdB86Psc" type="h2">
            Nolltolerans mot fusk och hot
          </head>
          <p xml:id="i-PoYKtk8yqmrFkkvmgLn7pK">
            Formella akademiska meriter ska gå att lita på. På samma sätt
            som det finns glasklara regler för aktiva forskare i syfte att
            motverka forskningsfusk måste det finnas en nolltolerans mot fusk
            hos studenter. Det gäller självfallet även för blivande studenter
            – inte minst när högskoleprovet ska skrivas. Sedan några år tillbaka
            kan den som fuskar på högskoleprovet dömas för osann försäkran.
            Liberalerna menar att det dock inte räcker när den digitala utvecklingen
            har ökat möjligheterna för fusk genom telefonen och elektronisk
            utrustning.
          </p>
          <p xml:id="i-P8RX1j5Rd6oxedP6ngFmaD">
            Oegentligheter som uppstår vid skrivandet av högskoleprovet riskerar
            att på sikt hämma provets integritet och funktion. Att stoppa
            fusket är således viktigt ur en rättviseaspekt. Liberalerna efterfrågar
            ytterligare åtgärder för att förhindra fusk vid högskoleprovet,
            och då särskilt för att förhindra fusk som organiseras i större
            skala. Det är en brottslig verksamhet som omsätter stora pengar.
            På samma sätt som lukrativa brott inom andra områden skyddas av
            de kriminella, är även risken att eventuella vissel­blåsare eller
            studenter som upptäcker fusk undviker att anmäla det av rädsla
            för repressalier.
          </p>
          <p xml:id="i-3a4KQk7ngVd7uwck2md8oD">
            Under 2019 presenterade regeringens utredare flera förslag för
            att förhindra fusket. Liberalerna står bakom förslagen som handlar
            om att möjliggöra kroppsvisitering av provdeltagare samt möjligheten
            till anonymitet för de som tipsar om misstänkt fusk. Skyddet mot
            kroppsvisitation är grundlagsfäst och undantag kräver således
            starka skäl. Liberalerna delar dock utredarens bedömning att högskoleprovet
            har en särställning i samhället som urvalsinstrument till högre
            utbildning och således bör anses ha starka skäl för möjlighet
            till kroppsvisitation.
          </p>
          <p xml:id="i-X4up8xUYPMnF7Vfim6tNvc">
            Det finns även problem med studenter som har påbörjat sin utbildning
            och beter sig hotfullt mot andra. En ny kartläggning visade att
            universitetslärare vid 20 av 24 lärosäten har fått utstå hot,
            hat eller trakasserier av studenter. En vanlig anledning till
            att studenter utsätter sina lärare för hot är för att de är missnöjda
            med det betyg de har fått. För de studenter som påbörjat en utbildning
            menar Liberalerna att både möjligheten till och längden av avstängningar
            måste öka. Det kan handla om avstängningar i form av en disciplinär
            åtgärd vid fusk, men det handlar även om att högskolor och universitet
            måste kunna stänga av studenter som exempelvis har hotat en annan
            student eller lärare. Liberalerna vill att högskoleförordningen
            ändras, så att högskolor och universitet kan stänga av hotfulla
            studenter med omedelbar verkan.
          </p>
          <head xml:id="i-EHuVWF6bfD2La2wkxWJkib" type="h2">
            Trygghet och anställningsformer
          </head>
          <p xml:id="i-Eaktb1oEuVKZNnfHBfe2ED">
            Liberalerna vill se över socialförsäkringssystemet för forskarstuderande
            och unga forskare. Unga forskares otrygga anställningar och ett
            bristfälligt socialförsäkrings­­system är viktiga orsaker till
            den nuvarande skeva könsbalansen. Forskarkarriären är svår att
            kombinera med familjebildning och på grund av rådande könsnormer
            slås kvinnor ut längs vägen.
          </p>
          <p xml:id="i-JVzAxXkzHNkV27FEHkAyJx">
            Doktorander finansieras ofta via stipendier eller utbildningsbidrag
            istället för anställning. Effekten blir att många unga forskare
            inte kan kvalificera sig till mer än grundbeloppen i föräldraförsäkringen.
            Många unga forskare hamnar därmed i en rävsax – antingen ge upp
            drömmen om en forskarkarriär eller drömmen om att under drägliga
            villkor kunna skaffa barn. Därtill bör den sociala tryggheten
            ökas för den som väljer att fortsätta sin forskarbana på egna
            ben efter disputation. Även en tidigare anställd utförsäkras nämligen
            efter ett år.
          </p>
          <p xml:id="i-PMH4eyxNjGjP3PSeRdXCvQ">
            Liberalerna anser därför att man bör se över möjligheten att
            vidga begreppet ”studier inom det egna yrkesområdet” till att
            omfatta stipendiefinansierade postdoktorsstudier, såväl inom som
            utom Sveriges gränser, så att unga forskare kan behålla sin sjukpen­ninggrundande
            inkomst (SGI) under meriterande postdoktorsperiod. Sådana post­doktorsstudier
            bör räknas som överhoppningsbar tid i upp till tre år, såväl inom
            som utom Sveriges gränser.
          </p>
          <p xml:id="i-DCCdYApei4ZrgjJexve5UG">
            Ett ytterligare sätt för att stärka forskarstuderande och forskare
            skulle kunna vara att universitet och högskolor ser över möjligheten
            att skapa fler kombinationstjänster tillsammans med t ex kommuner,
            landsting och regioner, både för doktorander och för disputerade
            forskare. Det skulle även stärka den individnära och inte minst
            kliniska forskningen.
          </p>
          <p xml:id="i-McD8nwq57yK8U7gBjmoPmA">
            Sverige ska fortsatt vara en stark nation inom forskning, utveckling
            och innovation. Ett av de områden Sverige är starkt i är life
            science, som inbegriper forskning och utveckling av produkter,
            tjänster och teknologier som skapar förutsättningar för ökad livslängd
            och livskvalitet för patienter genom att det stödjer utvecklingen
            av nya terapier, diagnostiska metoder och en förbättrad sjukvård.
            Det kan finnas skäl att stärka samordningen av olika aktörer inom
            denna forskning och att förbättra användning och tillgänglighet
            av den statistik och inte minst av de data som redan finns för
            att främja forskningen inom life science. För beskrivningar av
            vår syn på vissa enskilda forskningsprojekt hänvisas till kortare
            beskrivningar i Liberalernas sjukvårdsmotion.
          </p>
        </div>
        <div xml:id="i-KWEytuJBNkZJe2n86XMy9h" type="motSignatures">
          <list xml:id="i-MKcmRjfGiVGUvNvccJeV5e">
            <item xml:id="i-RbYCtgHFR8Dg72RKVgkmju">
              Roger Haddad (L)
            </item>
            <item xml:id="i-9qAH9it9jxSeTBjorWPDjz">
              Maria Nilsson (L)
            </item>
            <item xml:id="i-YNT2Xy6guL8XNS8bJRaYiN">
              Johan Pehrson (L)
            </item>
            <item xml:id="i-Gwx95ZqvugVAw7jD1YZKQw">
              Lina Nordquist (L)
            </item>
            <item xml:id="i-EaiCxk9LUgdKJyCkaJfk7v">
              Gulan Avci (L)
            </item>
            <item xml:id="i-QsxjPvDvHwTLzY4DTH5NiE">
              Christer Nylander (L)
            </item>
            <item xml:id="i-JiRCBmVW8rP1fvAvGT2Bcr">
              Mats Persson (L)
            </item>
            <item xml:id="i-GggAd7PgjZr2YKrd4rWeAQ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
