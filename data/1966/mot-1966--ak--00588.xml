<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__588/mot_1966__ak__588-001.pdf"/>
      <fw xml:id="i-48imzZEAqXyPuqKm8jk4q5">
        Motioner i Andra kammaren, nr 588 år 1966 5
      </fw>
      <div type="motHeader" xml:id="i-UALFKELKtKeKna4M6vtjGD">
        <div type="motTitle" xml:id="i-BD2BsWiopddCCNNn9RbD6L"/>
        <div type="motSubmissionInfo" xml:id="i-GJiLaUW9HX1tpi5dW5QscP"/>
      </div>
      <div type="motBody" xml:id="i-A5AV3iU4Agvf1DLY146eGr">
        <div xml:id="i-3aTWouNV95FdqBGjK79x8J">
          <p xml:id="i-DXcru9EkJMN8ieHt5JbgLj">
            Nr 588
          </p>
          <p xml:id="i-UZLHtFKvcfc9JkFREVqjkC">
            Av herr Skoglösa m. fl., om förläggande av en konstnärskoloni
            till Broby i Skåne.
          </p>
          <p xml:id="i-Dt3P1xxMuaVRMwLZwRbuk7">
            (Lika lydande med motion nr 470 i Första kammaren)
          </p>
          <p xml:id="i-X9VM17Zkp9YeiZyN3FxgHu">
            Sedan flera år tillbaka har Konstakademien äskat betydande anslag
            för en nödvändig upprustning av konsthögskolans pedagogiska resurser.
            Särskilt un- der senare år har också en del av de mest trängande
            behoven kunnat tillgodo- ses med hjälp av de anslag som riksdagen
            ställt till Kungl. Maj:ts förfogande. Men åtskilligt återstår
            ännu att göra innan den högre konstundervisningen har fått resurser,
            som tillnärmelsevis ställer den i paritet med undervisnings- väsendet
            i övrigt inom landet. Det ingår i konsthögskolans skyldigheter
            att lämna eleverna möjlighet till övning i åtskilliga yrkestekniker
            av betydelse för deras framtida konstnärliga gärning. Sådana tekniker
            är bl. a. emaljbränning, arbeten med glas och kera- miska produkter,
            mekaniskt verkstadsarbete, stenbearbetning etc. Då varken skolans
            nuvarande lokalresurser eller dess belägenhet gör det möjligt
            att i till- räcklig skala bedriva sådana övningar där, har skolan
            försökt att placera ele- verna i för ändamålet lämpliga och lämpligt
            belägna industrier och verkstäder utanför skolan. Med konstlivets
            utveckling har denna pedagogiska verksamhetsform fått allt större
            betydelse. Emellertid har särskilt den för skulptörerna så angelägna
            kontakten med stenindustrien blivit allt svårare att etablera
            i Stockholms- trakten. Flera av de där förut verksamma stenbildhuggerier,
            där eleverna kunde placeras i praktiskt arbete i nära kontakt
            med material och bearbet- ningsmaskiner av olika slag, har numera
            försvunnit, och skolan har tvingats under betydande svårigheter
            söka upp sådana studiemöjligheter långt från Stockholm och under
            pedagogiskt föga gynnsamma former. Det föreligger stor fara för
            konstlivets utveckling om flera årgångar konststuderande på så
            sätt blir bristfälligt insatta i stenbildhuggarkonstens tekniska
            förutsättningar och får en bristande insikt i därmed sammanhängande
            materialfrågor. Det har länge framstått som ett behov att mera
            medvetet och systematiskt organisera denna del av utbildningen.
            Möjlighet erbjuder sig nu att enligt inom konsthögskolan utarbetat
            förslag i nära kontakt med det livaktiga sten- industridistriktet
            i nordöstra Skåne etablera en fast anläggning, där varje års-
            kurs elever vid konsthögskolan skulle kunna under ledning av vederbörande
            lärare få denna del av sin undervisning upplagd på ett pedagogiskt
            riktigt sätt.
          </p>
          <pb facs="riksdagen-motions-pdf/data/1966/mot_1966__ak__588/mot_1966__ak__588-002.pdf"/>
          <fw xml:id="i-WgTnEYX76Jrye7UQWvtMQY">
            6 Motioner i Andra kammaren, nr 588 år 1966
          </fw>
          <p xml:id="i-74Z4jg3A6bLgTN91mQh7m9">
            Konstakademien har kostnadsfritt erbjudits ett för ändamålet
            lämpligt tomt- område och har med ledning av en preliminär skissutredning
            i sina petita äskat medel för den fortsatta byggnadstekniska utredning,
            som torde vara er- forderlig för att på för statsverket godtagbart
            sätt klarlägga de med projektet sammanhängande ekonomiska frågorna.
            Erbjudandet innebär möjlighet att, om erforderliga medel ställes
            till förfo- gande för uppförande av byggnader och för anläggningsdrift,
            lösa ett för konst- högskolan synnerligen angeläget praktiskt-pedagogiskt
            problem, närmast med avseende på skulptörernas utbildning. För
            detta ändamål skulle enligt inom skolan uppgjorda planer en första
            anläggning omfatta en ateljébyggnad med sex separata ateljéer
            med tillhörande arbetsgårdar i det fria samt ett bostads- hus
            med sex enrumslägenheter så utformade att de kan utnyttjas även
            av gifta konststuderande. I en senare etapp är tänkt att komplettera
            anläggningen med en byggnad för gemensamhetslokaler och eventuellt
            ytterligare bostadsutrymmen för gäs- tande konstnärer etc. Utbyggnaden
            bör i varje etapp utföras så, att ytterligare utveckling av anläggningen
            framdeles blir möjlig. Projektet avser, som ovan nämnts, i första
            hand att, med stöd av den närbelägna stenindustriens tekniska
            resurser och den goda tillgången till ur pedagogisk och konstnärlig
            synpunkt lämpliga material, tillåta konsthögskolans skulpturelever
            att angripa gestalt- ningsproblem av helt annan art än vad som
            är möjligt i ateljéerna i Stockholm. Tillfällen att därvid besöka
            stenbrotten och på nära håll följa de industriella tillverkningsmetoderna
            skulle i oerhörd grad öka det pedagogiska utbytet och befrämja
            elevernas konstnärliga utveckling. Huru betydelsefulla de ovan
            anförda synpunkterna på skulpturelevernas ut- bildning än må vara,
            synes flera andra omständigheter därjämte förtjäna be- aktande
            i sammanhanget. Konsthögskolan har sålunda att enligt sina stadgar
            varje år mellan termi- nerna anordna en s.k. ”landskapsskola”,
            ledd av en för varje tillfälle särskilt utsedd professor. Ehuru
            ämnet ”landskapsmålning” sedan länge förlorat all aktualitet i
            tidigare gängse mening, har denna samling av elever och lärare
            i annan miljö än på skolan i Stockholm fortfarande full relevans.
            Institutionen har mötts av ökat intresse både bland lärare och
            elever och lockar nu varje år allt fler sökande — fler än tillgängliga
            medel tillåter. Härtill har givetvis bidragit den omsorg om uppläggningen
            av verksamheten, valet av plats för sammankomsten och det personliga
            intresse, som vederbörande lärare numera ägnar elevgruppen. Som
            en följd härav och av högskolans strävan efter ökad kontakt mellan
            dess olika avdelningar har starkt intresse visats även från skulptörer,
            grafiker och arkitekter att få förena sig med målarna vid detta
            under fria former bedrivna utbildningspass, väl ägnat att etablera
            och fördjupa ideologiska kontakter mellan eleverna sinsemellan
            och mellan dem och lärarna. Det har länge framstått som ett önskemål
            för skolan att nå en fastare orga-
          </p>
          <pb facs="riksdagen-motions-pdf/data/1966/mot_1966__ak__588/mot_1966__ak__588-003.pdf"/>
          <fw xml:id="i-KUdYonc8D7WnibWU5zLXLy">
            Motioner i Andra kammaren, nr 588 år 1966 7
          </fw>
          <p xml:id="i-EGn1zT4tbaUbEXtBzivx9k">
            nisation av denna verksamhet, som nu för en ambulerande tillvaro
            på olika sommarpensionat. För detta ändamål anses det ovan relaterade
            Broby-projektet vara av synnerligen stort värde. Till förmån för
            den föreslagna lokaliseringen till Skåne må dessutom anföras att
            därigenom lättare nås kontakt med konstnärskretsar i hela södra
            Sverige och — inte minst — i Danmark och på kontinenten. Givetvis
            bör anläggningen på tider, då den inte upptas av konsthögskolans
            elever, stå till förfogande för konstlivet inom landet i övrigt.
            Ett betydande intresse har i detta avseende kunnat konstateras.
            Den i Danmark av Kunstakademiet disponerade anlägg- ningen söder
            om Köpenhamn kan därvid tjäna som mönster. Anläggningskostnaderna
            för den första etappen, omfattande sex arbetsateljéer och sex
            bostäder, har preliminärt uppskattats icke komma att överstiga
            c:a 400 000 kronor. Driftkostnaderna är givetvis på nuvarande
            stadium svårare att uppskatta, då den omfattning, i vilken anläggningen
            kan komma att utnyttjas, icke med säkerhet kan fastställas. Under
            förutsättning av att dess utnyttjande under de tider, då den icke
            upptages för av staten anordnad konstutbildning, sker enligt självkostnadsprincipen,
            synes de kostnader, som kommer att åsam- kas statsverket, kunna
            inskränkas till utgifter för städning, tillsyn och löpande underhåll
            enligt för statens byggnader i övrigt gällande regler. Det förutsättes
            nämligen att anläggningen, därest den kommer till stånd, kommer
            att ställas under byggnadsstyrelsens förvaltning att upplåtas
            till konsthögskolans dispo- sition. De kostnader i övrigt, som
            konsthögskolans hit förlagda verksamhet skulle medföra, nämligen
            bidrag till resor och uppehälle för elever och lärare, för- utsättes
            komma att sökas och beviljas inom för konsthögskolan redan nu
            gäl- lande rubriker för ”tjänsteresor” och ”elevernas studieresor”.
            Viss höjning av dessa poster har redan nu äskats i akademiens
            petita. De motiveringar, som därvid anförts, äger sin giltighet
            även för det här berörda projektet, som dock på ett mera ändamålsenligt
            och systematiskt sätt skulle kunna tjäna de peda- gogiska funktioner
            som åsyftats. Skulle ökningar av dessa anslag framdeles komma
            att erfordras, är orsakerna härtill sålunda att tyda snarare som
            en ytterligare utveckling av skolans aktivitet, nödvändig att
            på ett eller annat sätt tillgodose, än en direkt följd av Broby-projektet.
            Vi har funnit de av Konstakademien sålunda framförda argumenten
            i och för sig synnerligen tungt vägande vad avser både konstutbildningen
            som sådan och konstlivet i Sverige. För den del av landet, varom
            här är fråga, skulle projektet, om det realiserades, utan tvekan
            innebära ett inslag av stort kulturellt värde och i god överensstämmelse
            med den anda i vilken stats- makterna under senare år sökt stödja
            konstlivet och bredda möjligheterna för ett rikare kulturliv över
            landet i sin helhet. Enligt vår mening bör frågan om en konstnärskoloni
            i Broby bli föremål för utredning.
          </p>
          <pb facs="riksdagen-motions-pdf/data/1966/mot_1966__ak__588/mot_1966__ak__588-004.pdf"/>
          <fw xml:id="i-Hi4iPUHXVFf1zja6qE28Pt">
            Motioner i Andra kammaren, nr 588 år 1966
          </fw>
          <p xml:id="i-H4p8E9FCTNkshi2mmwJQv9">
            Med hänvisning till vad som ovan anförts hemställes, att riksdagen
            måtte i skrivelse till Kungl. Maj:t anhålla om en skyndsam utredning
            av frågan om förläggande av en konst- närskoloni till Broby på
            i motionen anförda grunder.
          </p>
          <p xml:id="i-PC4tKoFQJG22wEJg2vAQsA" type="date">
            Stockholm den 26 januari 1966
          </p>
          <p xml:id="i-2Rkp6wj5hDTFQHVGCeCCwB">
            Harald Skoglösa Jöns Nilsson Gunnar Engkvist i Bästekille
          </p>
          <p xml:id="i-Pkov6czWtfx9ucLp6THekN">
            Arvid Nilsson W. Werbro Claes Elmstedt i Lönsboda
          </p>
          <p xml:id="i-BwvNXvdpfqqKuoLxuFyF3A">
            Einar Larsson Rune Gutavsson i Alvesta
          </p>
        </div>
      </div>
    </body>
  </text>
</TEI>
