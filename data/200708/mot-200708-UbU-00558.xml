<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00558">
  <teiHeader>
    <fileDesc>
      <titleStmt>
        <title>Lärcentrum för utomhuspedagogik</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lärcentrum för utomhuspedagogik</title>
          <idno type="rdwebb">GV02Ub558</idno>
          <rs type="number">Ub558</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub558/text</ref>
          <ref type="dokument_url_html">http://data.riksdagen.se/dokument/GV02Ub558</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub558</ref>
          <ref type="doc">http://data.riksdagen.se/fil/4FA449D0-2759-4E33-8BFC-9388888709AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HZgZvEWeQ378a7nKHeC9AV" type="signed"/>
        <correspContext corresp="i-HZgZvEWeQ378a7nKHeC9AV">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="referral" xml:id="i-CoHGjpEeg8t89uaZqVxRyp">
          <date when="2007-10-16"/>
        </correspAction>
        <correspAction type="dismissal" xml:id="i-AAd8kRpwXrwk5qoV8bRse4">
          <date when="2007-10-16"/>
        </correspAction>
        <correspAction type="numbering" xml:id="i-8ToetbDAZiXpVKtJYbk6d8">
          <date when="2007-10-09"/>
        </correspAction>
        <correspAction type="submission" xml:id="i-5V7ocipMkM9CEgyzPwpLBP">
          <date when="2007-10-05"/>
        </correspAction>
        <correspAction type="transfer" xml:id="i-G4aLVSAWnZEUUJ4MUYrAi6">
          <date when="2007-10-05"/>
        </correspAction>
        <correspAction type="assigned" xml:id="i-UpbiJoT1Jpb3HtwwfLxm1A"/>
        <correspContext corresp="i-UpbiJoT1Jpb3HtwwfLxm1A">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Dey59ro6A5QaydRPa4bLbf">
            Förslag till riksdagsbeslut
          </head>
          <p xml:id="i-PuJQnBSGh3KYN88enrFGEy">
            Riksdagen tillkännager för regeringen som sin mening vad som
            anförs i motionen om ett lärcentrum för utomhuspedagogik.
          </p>
        </div>
        <div type="motContent">
          <head type="h1" xml:id="i-E8ugDzv6xzwZE9tEodaqNc">
            Varför utomhuspedagogik?
          </head>
          <p xml:id="i-W32cAwfn9XKWR1ErrDzdUC">
            De fysiska sammanhangens betydelse för hälsa, lärande och lek
            har ingen framträdande position i dagens forskning och utbildning.
            Oftast forskas det på lärandet (t.ex. inom psykologi, pedagogik
            och sociologi) eller om lek (pedagogik, barnhistoria, miljö­psykologi)
            eller om hälsa (folkhälsovetenskap). Mer sällan handlar det om
            relationen mellan lek, lärande och hälsa. Mot bakgrunden av felaktig
            kost, ökad orörlighet, då vi byggt bort en del av den naturliga
            rörelsepotentialen i samhället, den fetmabomb som anläggs redan
            i förskoleålder samt samhällsutvecklingens fjärmande från de naturliga
            processer som pågår ute i vårt natur- och kulturlandskap, finns
            det tydliga fakta som pekar på behovet av en satsning på en gränsöverskridande
            kunskapsutveckling. Ett pedagogiskt entreprenörskap som är orienterat
            i dåtids-, nutids- och framtidsperspektiv. Aktiviteterna inom
            en sådan pedagogik syftar inte bara till en kulturhistorisk förståelse
            av det immateriella språkliga kulturarvet utan även på en ökad
            förståelse av den empiri som idag visar den stora betydelsen av
            mötet med en variationsrik naturpräglad utomhusmiljö som ger oss
            återhämtning från stress genom denna gröna losec. Detta syftar
            också till förståelse av nutidsförhållanden och framtidsaspekter,
            t.ex. att utveckla strategier för och analysera/beskriva exempel
            på hur verksamheter i utomhusmiljön, skolgårdar, förskolegårdar
            etc kan integreras i hållbar utveckling kopplade till hälsa, lärande
            och lek.
          </p>
          <head type="h1" xml:id="i-QpCx2ZtF7VgEjusYfipj4t">
            Behovet av ett lärcentrum
          </head>
          <p xml:id="i-8EYFo8Y5McP9QtaPyBtA7t">
            Kunskapsformerna är av central betydelse då samverkan mellan
            forskare och praktiker diskuteras. Praktikens fält domineras vanligtvis
            av färdighetskunskap och förtrogenhetskunskap medan forskningens
            område till stor del utgörs av fakta- och förståelsekunskap. Idag
            skulle det finnas ett behov av en centrum-/klusterbildning för
            hälsa, lärande och lek där alla kunskapsformerna kan integreras.
            Det innebär att se de teoretiska aspekterna av praktikernas arbete
            och att se de praktiska aspekterna av teoretikernas arbete. Det
            utomhuspedagogiska praxisfältet utmärks av kunskap som aktivitet,
            upplevelsebaserat lärande i autentiska situationer och en växelverkan
            mellan textbaserade och icke textbaserade praktiker. Det natur-
            och kulturgivna landskapet blir här föremål för kommunikation
            både då utbildning och skola fokuseras men även när fritids-,
            rekreations- och turismsektorn fokuseras.
          </p>
          <p xml:id="i-Do7riqb2YHrkksmhYbFCzq">
            Det är inom ramen för ett branschcentrum i utveckling och kommersialisering
            av nya upplevelseprodukter och kunskapskoncept viktigt att diskutera
            de olika kunskapsformerna, hur de framträder hos olika aktörer
            samt hur de kan användas och utvecklas i samtal och dialog med
            näringslivsanknutna företag verksamma på nationell och internationell
            nivå (Ericsson, Stora Enso AB, Ikea, Arla, LRF etc.).
          </p>
          <head type="h1" xml:id="i-SMueVsmRAFa7dfXmLmy2pF">
            Något om utomhuspedagogikens särart
          </head>
          <p xml:id="i-QJ7FpwKo3o2E4p1jETUJHJ">
            I en skola som accentuerar bildning och hälsa behövs ett platsrelaterat
            perspektiv i undervisningen. En central fråga är hur vi kan förmedla
            en bild av biologisk och kulturell mångfald, kretslopp och hållbar
            utveckling, naturvetenskap, matematik, språk samt estetiska uttrycksformer
            i ett inom- och utomhusperspektiv i växelverkan. Lärandet i traditionell
            undervisning utgår vanligen från texter vilket ofta har givit
            upphov till ett ytinriktat lärande, dvs. det är snarare själva
            texten än dess objekt som är föremålet för lärandet. Med en pedagogik
            som bygger på sinnlig erfarenhet blir lärandet sannolikt mera
            djupinriktat. Den direkta fysiska kontakten med natur- och kultur­fenomenen
            ökar autenticiteten i lärandet genom att anknyta till ett förhållningssätt
            som rimligen borde vara ursprungligt för människan. Vi lär inte
            bara genom att se och höra utan även genom att lukta, känna, smaka
            och beröra; att gripa för att begripa, för att använda en metafor
            för utomhuspedagogikens särart. Vi menar att det i det autentiska
            mötet med utomhusmiljön finns en viktig källa till motivation
            för meningsfulla och kreativa lärprocesser (Dahlgren &amp; Szczepans
            ki, 1997).
          </p>
          <p xml:id="i-XzizRjKoAJSFAguRNK1R2L">
            Forskargruppen vid Centrum för miljö- och utomhuspedagogik (CMU)
            vid Linköpings universitet har föreslagit följande definition
            i ett försök att beskriva det utomhuspedagogiska fältet:
          </p>
          <list style="ul">
            <item xml:id="i-7GaqaNvkStzYt6yTFKqdUt">
              Utomhuspedagogik är ett förhållningssätt som syftar till lärande
              i växelspel mellan upplevelse och reflexion, grundat på konkreta
              erfarenheter i autentiska situationer.
            </item>
            <item xml:id="i-BAC3iJyUkqajUojRPVw3vV">
              Utomhuspedagogik är dessutom ett tvärvetenskapligt forsknings-
              och utbildningsområde som bl.a. innebär att lärandets rum även
              flyttas ut till samhällsliv, natur- och kulturlandskap att växelspelet
              mellan sinnlig upplevelse och boklig bildning betonas att platsens
              betydelse för lärandet lyfts fram.
            </item>
          </list>
          <p xml:id="i-PGCAaLia2oXnrPeEKYa7Yz">
            (Centrum för miljö- och utomhuspedagogik, 2004).
          </p>
          <p xml:id="i-MQBBC3hoP99agBQFxSFv37">
            Utmärkande för utomhuspedagogikens särart är ett handlingsinriktat
            lärande, som betonar kunskapsutveckling genom aktivitet. Vidare
            betraktas landskapet både som platsen och föremålet för lärandet.
            Vi ser även utomhuspedagogiken som ett sätt att lära. Lärande
            i kultur- och naturlandskapet handlar om mer än att ge tillfälle
            till frisk luft och motion. Genom förstahandserfarenheter och
            direkta kroppskontakter med fenomenen utomhus införlivas språkliga
            begrepp. Utomhuspedagogiken kan medge ett samspel mellan känsla,
            handling och tanke. I den institutionaliserade skolan är ofta
            klassrummet begränsande i dessa avseenden.
          </p>
          <p xml:id="i-GxWBzn3jABntCPW2vWbZns">
            Mänsklig mental funktion brukar indelas i tre basala kategorier:
            tänkande, vilja och känsla (Parkinson 1996). Begreppet stämningsläge
            faller huvudsakligen inom kategorin känsla, men såväl påverkar
            som påverkas av tanke, liksom det faktum att stämningsläge kan
            ha en direkt effekt på motivation och vilja (Parkinson 1996).
            Det är rimligt att anta att förändringar i stämningsläge är av
            betydelse för samspelet i lärmiljön och dispositionen att fullfölja
            ett pedagogiskt uppdrag.
          </p>
          <p xml:id="i-8f6GsYn9V1RUEuFr5oAZDe">
            Utomhuspedagogiken har förutsättningar att bli en integrativ,
            komplementär pedagogik i en pragmatisk och reformpedagogisk tradition,
            genom att den erbjuder elever och lärare möjligheter till lärande
            baserat på iakttagelser och erfarenheter i autentiska situationer.
          </p>
          <head type="h1" xml:id="i-Jgq3zFsqFKR9kz6NjpkUku">
            Behovet av ett lärcentrum
          </head>
          <p xml:id="i-58rzBJddfHVyesYF7TrR7h">
            Vi bör skapa förutsättningar att lära i samverkan mellan text
            (boklig bildning) och icke textbaserade praktiker (sinnlig erfarenhet)
            där fysisk aktivitet och rörelse kan stödja lärandet. Utomhuspedagogikens
            identitet kan återfinnas i både tillrättalagda landskap som botaniska
            trädgårdar, djurparker, natur- och kulturhistoriska museer preparerade
            för pedagogiska aktiviteter och syften. Den kan även återfinnas
            i s.k. naturliga landskap som kan utgöras av våra städer, odlings-
            och skogs- samt vattenlandskap. Utomhuspedagogik är i ett teoretiskt
            perspektiv ett av de få om inte det enda exemplet på hur en pedagogik
            preciseras med ett uttryck som anger lärandets lokalisation: dess
            var.
          </p>
          <p xml:id="i-DoTMEkKntjYrk3JvjAtYaM">
            Utomhuspedagogikens didaktiska identitet bestäms av att den fysiska
            natur- och kulturmiljön tillhandahåller lärandets innehåll, dvs.
            att identiteten hos fenomenet utomhuspedagogik karakteriseras
            av faktisk fysisk närvaro men också av dess helhetskaraktär.
          </p>
          <p xml:id="i-AbnARdok9AcF9qKTJhxSYQ">
            Utomhuspedagogiken är dock inte med automatik mer helhetsbetonad
            än den traditionella klassrumsundervisningen. I händerna på en
            omedveten pedagog kan verkligheten själv bli utsatt för fragmentering.
            Erfarenheten och även upplevelsen är ofta specifik och situationsbunden
            (Dahlgren &amp; Szcze panski, 1997):
          </p>
          <p xml:id="i-HRXZyGYvmFYJiWbvJjxeeD">
            För att erfarenhet skall kunna förvandlas till kunskap krävs
            just reflektion. Utomhus­pedagogikens särart och identitet menar
            vi har en potential, som om den realiseras genom pedagogisk medvetenhet,
            kan gynna det meningsfulla lärandet. (Ibid. s. 40).
          </p>
          <p xml:id="i-RB9vpoGAeNkFVUc2PtURpx">
            Genom utomhuspedagogiken skapas en mer rörelseintensiv lärandeform
            i förskola och skola vilket idag stöds av flera vetenskapliga
            studier som fokuserar våra relationer till den fysiska miljön
            (t.ex. Grahn m.fl. 1997). Att vi byggt bort möjligheten för människan
            att få utlopp för sitt naturliga rörelsebehov kan sannolikt vara
            en av flera orsaker till samhällets höga ohälsotal.
          </p>
          <p xml:id="i-AMS8siBihuHxkc8snwKRPZ">
            Lusten att lära är rimligen avhängig av förnimmelsen av hälsa
            och välbefinnande. Bakgrunden till läroplanstilläggen inom dessa
            områden är ett ökat antal rapporter som påtalar förändringar i
            såväl hälsorisker som livsstil. Barn rör sig för lite och ökar
            i vikt. Eftersom alla elever tillbringar en stor del av sin dag
            i skolan spelar skolans sätt att arrangera för lärandet en viktig
            roll för deras hälsoutveckling och förmåga till lärande (Myndigheten
            för skolutveckling. Läroplanstillägg 2003).
          </p>
          <p xml:id="i-PteEiDQNc5Tyd8z8TowMqJ">
            Med hänsyn till det moderna samhällets villkor är det angeläget
            att i våra urbana miljöer skapa utomhuspedagogiska rum. Parker,
            gröna refuger och skolgårdar bör utvecklas mot större biologisk
            och ekologisk mångfald och möjlighet till ökad kontakt med denna
            mångfald. (Björklid, 2005, Dahlgren, &amp; Szczepanski, 1997, Lindholm,
            1995, Åkerblom, 2004). Idag tenderar förtätningen av våra livsmiljöer
            att eliminera stadsnära grönområden till förmån för köpcenter,
            bostäder, vägar och parkeringshus. Denna utveckling främjar inte
            friskfaktorerna i relationen mellan människan och den fysiska
            miljön. Dagens samhälle skapar också skolmiljöer i förskola och
            skola som alltför ofta får ge avkall på gröna ytor för lek och
            lärande (Danielsson et al., 2001, Mårtensson, 2004, Sandberg,
            2002). När de skyddande staketen växer, separeras också människan
            från omvärlden och tillgången till mera rörelseintensiva lärmiljöer.
            Idag utgörs barns och ungdomars huvudsakliga rörelsearena ofta
            av en triangel som består av hemmet, köpcentret och skolan.
          </p>
          <p xml:id="i-E3J5VUXsa7DRLkLbKvJaYm">
            Utifrån ett hälsobefrämjande perspektiv måste vi därför börja
            fundera över hur hela utbildningssystemet kan hjälpa till att
            bryta denna triangulära livsform och skapa andra kommunikativa
            miljöer för lärande.
          </p>
          <p xml:id="i-FkZ6WL2Ffb4G32CmneiGfa">
            Ett lärcentrum för utomhuspedagogiken skulle kunna utgöra en
            plattform för den här typen av reflekterande gemenskap där praxisnära
            verksamhet inom näringslivsanknuten verksamhet knuten till nationella
            och internationella universitets kunskapsutveckling inom spetsområden
            av betydelse för hälsa, lärande, lek och utomhuspedagogik skulle
            kunna utvecklas.
          </p>
          <p xml:id="i-C8ASxGmZndvfQVXmhTThgG">
            Därför föreslår vi i denna motion att riksdagen tillkännager
            för regeringen som sin mening behovet av en satsning på ett lärcentrum
            för utomhuspeda­gogiken.
          </p>
        </div>
        <div type="motSignatures">
          <list>
            <item xml:id="i-WC9xXqQHGSEic9XT97GCFH" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-PfU4F7EeEXHA1WMoEFgS6o" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-HMj2GurAZkrx2Xn7DFWX7s" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-SS5YgzAiB9Xzg4sbkchFmA" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-22y2crwJUM1L5x2Wsf29WU" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
