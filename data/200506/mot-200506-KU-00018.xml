<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00018">
  <teiHeader>
    <fileDesc>
      <titleStmt>
        <title>med anledning av skr. 2005/06:95 En nationell handlingsplan för de mänskliga rättigheterna 2006–2009</title>
        <author corresp="i-44hG22iaE6LAaX8WoMPPk3">av Mats Einarsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:95 En nationell handlingsplan för de mänskliga rättigheterna 2006–2009</title>
          <idno type="rdwebb">GT02K18</idno>
          <rs type="number">K18</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K18/text</ref>
          <ref type="dokument_url_html">http://data.riksdagen.se/dokument/GT02K18</ref>
          <ref type="dokumentstatus_url_xml">http://data.riksdagen.se/dokumentstatus/GT02K18</ref>
          <ref type="doc">http://data.riksdagen.se/fil/C5868424-6764-4400-B970-FE13B128CF41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-SxwXtVqzR6fyXB2uQfozAQ</idno>
            <name>Per Rosengren</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N5JAvFEdyfWCYbUoYqcySu" type="basedOn"/>
        <correspContext corresp="i-N5JAvFEdyfWCYbUoYqcySu">
          <ref>Regeringsskrivelse 2005/06:95</ref>
        </correspContext>
        <correspAction xml:id="i-SBGFtCFfSAhbgfGN3Cuh6G" type="signed"/>
        <correspContext corresp="i-SBGFtCFfSAhbgfGN3Cuh6G">
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-SxwXtVqzR6fyXB2uQfozAQ"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-2k8jphoW18s9AqfwxJhTpN" type="referral">
          <date when="2006-03-31"/>
        </correspAction>
        <correspAction xml:id="i-CNjm3RGh4hKAotYkzshSDh" type="dismissal">
          <date when="2006-03-30"/>
        </correspAction>
        <correspAction xml:id="i-28VBeNSNXQfeqZDVBm7mBu" type="dismissal">
          <date when="2006-03-30"/>
        </correspAction>
        <correspAction xml:id="i-HPxfNYuFXcL9RjAdnwBBuu" type="submission">
          <date when="2006-03-29"/>
        </correspAction>
        <correspAction xml:id="i-BgTrYTFyvcyu7ieWk8XJLQ" type="assigned"/>
        <correspContext corresp="i-BgTrYTFyvcyu7ieWk8XJLQ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_18/mot_200506_K_18-0001.pdf"/>
      <div xml:id="i-LzDbs6AqN9GQ4zSJmGbMR6" type="motHeader">
        <div xml:id="i-QHW3rvpmhGFxUDACPqm2Qi" type="motTitle"/>
        <div xml:id="i-4ZYkKWYpoZknMLZ9BQcwet" type="motSubmissionInfo"/>
      </div>
      <div xml:id="i-QbtfdYHJrSw3Z4b57AKH2F" type="motBody">
        <div xml:id="i-9wr9TxsPM4BdpGZdhWju4p">
          <p xml:id="i-CzeXUam8bH1etM5QUmyobo">
            2005/06 mnr: K18 pnr: v017
          </p>
          <p xml:id="i-SLLXVsFxt5XxNuNxxyFPWX">
            Motion till riksdagen 2005/06:K18
          </p>
          <p xml:id="i-2AcW7ZXCjdvUuM6ckbGhtV">
            av Mats Einarsson m.fl. (v) med anledning av skr. 2005/06:95
          </p>
          <p xml:id="i-TAuGKszPb2harXAPD6unFX">
            En nationell handlingsplan för de mänskliga rättigheterna 2006-2009
          </p>
          <p xml:id="i-PL1aYcZ1cUPiENZ9Cu2toj">
            Förslag till riksdagsbeslut
          </p>
          <p xml:id="i-MuHDGNKo194W5ZFayrkiSL">
            1. Riksdagen tillkännager för regeringen som sin mening vad i
            motionen anförs om inkorporering med svensk rätt av vissa MR-konventioner.
            2. Riksdagen tillkännager för regeringen som sin mening vad i
            motionen anförs om att regeringen omedelbart skall underteckna
            tilläggsprotokoll 12 till den europeiska konventionen om skydd
            för de mänskliga rättigheterna och grundläggande friheterna och
            förelägga riksdagen protokollet för ratificering. 3. Riksdagen
            tillkännager för regeringen som sin mening vad i motionen anförs
            om att regeringen bör göra det möjligt att före 2010 förelägga
            riksdagen ILO:s konvention 169 för ratificering. 4. Riksdagen
            tillkännager för regeringen som sin mening vad i motionen anförs
            om att regeringen bör lämna skrivelser till riksdagen om hur man
            avser att följa upp kritik och rekommendationer från FN-kommittéerna
            och Europarådet samt hur man avser genomföra de lagändringar och
            andra konkreta åtgärder som kommittéerna och rådet rekommenderar.
            5. Riksdagen tillkännager för regeringen som sin mening vad i
            motionen anförs om att regeringen skyndsamt återkommer med förslag
            som reglerar frågan om ett oberoende utredningsorgan vid misstanke
            om övervåld från polisen. 6. Riksdagen tillkännager för regeringen
            som sin mening vad i motionen anförs om att regeringen aldrig
            skall använda s.k. diplomatiska garantier. 7. Riksdagen tillkännager
            för regeringen som sin mening vad i motionen anförs om att regeringen
            med hänvisning till att garantin brutits skall möjliggöra för
            El Zary och Agiza att återvända till Sverige så att de kan få
            det skydd folkrätten ger dem rätt till. 8. Riksdagen tillkännager
            för regeringen som sin mening vad i motionen anförs om att regeringen
            i Europarådet skall verka för ett absolut förbud mot användandet
            av s.k. diplomatiska garantier.
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0002.pdf"/>
          <p xml:id="i-JBsirEsEvSr4QQjAeETAYY">
            2005/06:K18
          </p>
          <p xml:id="i-Tye2kFp81WqgFsr8HaRR3Z">
            9. Riksdagen tillkännager för regeringen som sin mening vad i
            motionen anförs om att regeringen bör göra en systematisk utvärdering
            av hur de mänskliga rättigheterna påverkats i kampen mot terrorismen
            och föreslå åtgärder för att komma till rätta med missförhållandena.
          </p>
          <p xml:id="i-PfdJjrHpBhojuXLtwMWgV2">
            Inledning
          </p>
          <p xml:id="i-FMTZmiCHkmKs6TpC1fM2xZ">
            I regeringens skrivelse 2005/06:95 En nationell handlingsplan
            för de mänskliga rättigheterna 2006-2009 anges att syftet med
            handlingsplanen är att ta ett samlat grepp om och se över frågor
            om skyddet för de mänskliga rättigheterna och att utifrån denna
            genomgång arbeta systematiskt för det långsiktiga målet att uppnå
            full respekt för de mänskliga rättigheterna i Sverige. Vänsterpartiet
            instämmer givetvis i regeringens långsiktiga mål att säkerställa
            full respekt för de mänskliga rättigheterna i Sverige och välkomnar
            därför utarbetandet av en ny nationell handlingsplan för dessa
            rättigheters respekterande. Den öppna processen i framtagandet
            av planen där ett stort antal aktörer i samhället inbjudits att
            lämna synpunkter är något som vi varmt välkomnar. Men på några
            områden anser Vänsterpartiet att regeringens föreslagna åtgärder
            är otillräckliga, och det som ter sig särskilt problematiskt är
            inte så mycket vad som står, utan vad som inte finns med. Vackra
            allmänna deklarationer i högtidliga sammanhang om vikten av respekt
            för de mänskliga rättigheterna förlorar nämligen allt värde om
            regeringen inte föreskriver åtgärder för att komma till rätta
            med kränkningar och uppenbara missförhållanden.
          </p>
          <p xml:id="i-XKWBe6d9f5i6FTce8niUge">
            Sveriges internationella åtaganden om mänskliga rättigheter
          </p>
          <p xml:id="i-7aiUsCNGdngdtfNqKnmZPM">
            Regeringen poängterar att utgångspunkten för de problem, synpunkter
            och åtgärder som redovisas i skrivelsen utgörs av Sveriges internationella
            åtaganden om mänskliga rättigheter. De internationella förpliktelserna
            blir emellertid inte omedelbart efter ratifikation del av den
            svenska rätten. Detta följer av att Sverige tillämpar den s.k.
            dualistiska principen beträffande tillämpligheten av internationella
            konventioner i intern svensk rättstillämpning. Den innebär att
            domstolar och myndigheter inte direkt tillämpar konventioner som
            Sverige åtagit sig att följa, utan det krävs först att de genom
            lagstiftning ”transformeras” till svensk rätt eller att konventionen
            som sådan görs till svensk lag genom att lagstiftaren beslutar
            om ”inkorporering”. Visserligen gäller principen att domstolarna
            — i den mån det finns ett tolkningsutrymme som medger detta —
            skall tolka lagstiftningen fördragskonformt. Men många gånger
            är detta inte möjligt. Transformationsmetoden har ofta visat sig
            vara ofullkomlig eftersom det
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0003.pdf"/>
          <p xml:id="i-PG8ZsLUBynRMSM7bda1BpN">
            många gånger är svårt för lagstiftaren att skaffa en total överblick
            över vilka lagar som behöver ändras och på vilket sätt för att
            ett konventionsåtagande som Sverige gjort skall uppfyllas. Vänsterpartiet
            anser att den metod som ger garantier för att ett konventionsåtagande
            effektivt genomförs på nationell nivå är inkorporering. Sverige
            får regelmässigt allvarlig kritik från de organ som övervakar
            konventionernas tillämpning för att konventionerna inte gjorts
            tillämpliga i svensk rätt och därmed möjliga att åberopa inför
            domstolar och myndigheter. Ett sådant exempel är kritiken från
            FN:s kommitté för mänskliga rättigheter i april 2002 i samband
            med granskningen av Sveriges femte rapport om tillämpningen av
            den internationella konventionen om medborgerliga och politiska
            rättigheter. Kommittén beklagade att konventionen inte kunde åberopas
            inför svenska domstolar eller myndigheter och framställde kravet
            att Sverige skall se till att den nationella lagstiftningen ger
            en fullständig tillämplighet för de rättigheter som konventionen
            garanterar. Vänsterpartiet anser att regeringen bör lägga fram
            förslag till riksdagen om lagstiftning som inkorporerar följande
            centrala människorättskonventioner: Internationell konvention
            om medborgerliga och politiska rättigheter, Internationell konvention
            om avskaffande av alla former av rasdiskriminering, Konvention
            om avskaffande av all slags diskriminering av kvinnor, Konvention
            mot tortyr och annan grym, omänsklig eller förnedrande behandling
            eller bestraffning och Konventionen om barnets rättigheter. Detta
            bör riksdagen som sin mening ge regeringen till känna.
          </p>
          <p xml:id="i-GkiKpTc9Mtw2JH7x3h17sV">
            Protokoll 12 till Europakonventionen om generellt diskrimineringsförbud
          </p>
          <p xml:id="i-6ZPUr2mmzRQ9VT3UCSsZtS">
            Det är anmärkningsvärt att Sverige till dags dato varken har
            undertecknat eller ratificerat protokoll 12 till Europakonventionen
            om generellt diskrimineringsförbud. Enligt skrivelsen är protokollet
            så allmänt hållet och har ett så brett tillämpningsområde att
            det är omöjligt att dra några säkra slutsatser om diskrimineringsförbudets
            omfång och innebörd innan det har klargjorts genom Europadomstolens
            praxis hur bestämmelsen i protokollet skall tolkas. Vänsterpartiet
            ställer sig mycket tveksamt till denna hållning. Samma argument
            skulle kunna användas mot själva konventionen eftersom den är
            omfångsrik med en praxis från domstolens sida, som ständigt utvecklas
            beroende på sambhällsförhållandenas förändringar. Regeringens
            argument torde även kunna anföras mot ny nationell lagstiftning
            över huvud taget. Vänsterpartiet anser således att de argument
            som regeringen anför mot tilläggsprotokollet saknar bärkraft.
            Det är angeläget att regeringen omgående ratificerar protokollet
            och att det sedan föreläggs riksdagen för ratificering. Detta
            bör riksdagen som sin mening ge regeringen till känna.
          </p>
          <p xml:id="i-EwDh4xB21JHXkvTDwJ1JUR">
            2005/06:K18
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0004.pdf"/>
          <p xml:id="i-QiuKDUyfxMHvdv2BwNQbb5">
            2005/06:K18
          </p>
          <p xml:id="i-KttFD69HjkvRXsmtYHGgjb">
            Urfolket samerna
          </p>
          <p xml:id="i-QgMJzprWtKz35fAXsjHBoL">
            ILO:s (International Labour Organization) konvention nr 169 innehåller
            ett antal bestämmelser och åtaganden till skydd för ursprungsfolken.
            Ett grundläggande krav enligt konventionen är att ursprungsfolken
            till fullo skall åtnjuta mänskliga rättigheter och grundläggande
            friheter. Detta innebär att man skall vidta åtgärder mot diskriminering
            och utforma särskilda insatser som främjar de berörda folkens
            sociala och ekonomiska rättigheter och som skyddar deras andliga
            och kulturella värden. Detta innebär bl.a. att åtgärder skall
            vidtas för att skydda deras mark, kultur och miljö. I utredningen
            Samerna — Ett ursprungsfolk i Sverige, SOU 1999:25, analyserades
            vad konventionen skulle innebära för svensk del, och utredaren
            kom fram till att den stora stötestenen rör reglerna om samernas
            rättigheter till mark. År 2002 tillsatte regeringen därför en
            gränsdragningskommission som fick till uppgift att utreda omfattningen
            av den mark där renskötselrätten föreligger (se dir. 2002:7).
            Under våren 2006 har kommissionen redovisat sitt arbete. Regeringens
            ambition är enligt skrivelsen att Sverige skall ratificera konventionen
            ”så fort det låter sig göras”. Vänsterpartiet menar att detta
            åtagande bör skärpas och preciseras. Motsättningarna ökar mellan
            samerna och den bofasta befolkningen när renarna under vintern
            söker bete på mark som ägs av andra svenskar utan renar. Det finns
            också problem i relationerna mellan renskötande och icke renskötande
            samer, där den senare gruppen utgör flertalet. Även jakt- och
            iskerätten i fjällen diskuteras i förhållande till samernas rättigheter
            som urbefolkning. Här står olika starka intressen och olika rättigheter
            mot varandra. Med beaktande av att rennäringen är en central del
            av samernas ulturutövning har FN:s rasdiskrimineringskommitté
            uttalat sin oro över örmodade begränsningar i den traditionella
            nyttjanderätten till betesmark för renskötseln. Den sammantagna
            situationen för samerna kräver att regeringen på allvar tar tag
            i problemen för att kunna garantera samerna deras rättigheter
            som urbefolkning. Det krävs ett större engagemang från regeringens
            sida för att skapa det samförstånd mellan olika intressenter som
            är en förutsättning för en ratificering av ILO-konventionen. Utan
            en ratificering grundad på samförstånd kommer samerna att bli
            ännu hårdare ansatta vilket vore
          </p>
          <p xml:id="i-QRcePm8XjfuEibANSEG9kK">
            örödande, inte bara för samerna utan också för samhället i övrigt.
            Vänsterpartiet anser därför att regeringens ambition bör vara
            att göra det möjligt att före 2010 förelägga riksdagen ILO:s konvention
            169 för ratificering. Detta bör riksdagen som sin mening ge regeringen
            till känna.
          </p>
          <p xml:id="i-4M44Ya5X999uBArXJCrurH">
            Uppföljning av synpunkter från internationella organ
          </p>
          <p xml:id="i-Jq9udSmTXCYz8WK2HcXkLW">
            Enligt regeringen är det angeläget att företrädare för olika
            delar av samhället deltar i insamlandet av material till Sveriges
            rapporter till internationella
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0005.pdf"/>
          <p xml:id="i-BxgMoa4tpMbueaDCWRPXAo">
            organisationer och i arbetet med att följa upp de synpunkter
            som Sverige tar emot. Synpunkter från olika aktörer utanför Regeringskansliet
            kan ge ett bredare underlag och skapar bättre förutsättningar
            för en mer självkritisk analys. Vänsterpartiet anser att detta
            är vällovligt men långt ifrån tillräckligt för att komma till
            rätta med uppföljningen. De brister som internationella organisationer
            påtalar måste också rättas till genom lagstiftning eller på annat
            sätt. För att riksdagen skall kunna ta sin del av ansvaret för
            detta bör regeringen därför lämna skrivelser till riksdagen om
            hur man avser att följa upp kritik och rekommendationer från FN-
            kommittéerna och Europarådet samt hur man avser att genomföra
            de lagändringar och andra konkreta åtgärder som kommittéerna och
            rådet rekommenderar. Detta bör riksdagen som sin mening ge regeringen
            till känna.
          </p>
          <p xml:id="i-M4E5AZaCkuGTM4WvCc1Lx9">
            Myndigheters användning av våld och tvångsmedel m.m.
          </p>
          <p xml:id="i-U3hZThkYwgHyAb5wB99wwh">
            Skrivelsen tar upp frågan om oberoende utredningsorgan vid misstanke
            om övervåld från polisen. Efter kritik från Europarådet skall
            nu en särskild utredare lägga fram förslag senast den 31 december
            2006 om hur ett från polis- och åklagarväsende fristående organ
            för dessa utredningar skall utformas och organiseras. I skrivelsen
            anförs att regeringen därefter kommer att överväga utredarens
            förslag. Vänsterpartiet anser att regeringens mångåriga passivitet
            i denna fråga är en skamfläck. Vi anser att regeringens ambition
            bör vara att när uppdraget redovisats skyndsamt återkomma till
            riksdagen med förslag som reglerar frågan om ett oberoende utredningsorgan
            vid misstanke om övervåld från polisen. Detta bör riksdagen som
            sin mening ge regeringen till känna.
          </p>
          <p xml:id="i-JLc5nzCndVYu5HZ4YP2p2j">
            Respekten för de mänskliga rättigheterna i arbetet mot terrorism
            och annan grov brottslighet
          </p>
          <p xml:id="i-Hji9kcQr2GL3pP6nrjBXut">
            Bred enighet råder om att terrorism måste bekämpas med kraft
            och effektivitet, men den kampen måste ske inom ramen för normerna
            om de mänskliga rättigheterna. Månaderna efter den 11 september
            vidtogs repressiva åtgärder som drabbade personer i vårt land.
            Två egyptiska medborgare avvisades med hjälp av amerikanska CIA
            till egyptisk säkerhetstjänst. Eftersom det fanns skäl att tro
            att männen skulle torteras i Egypten skaffade regeringen en s.k.
            garanti av den egyptiska regeringen om att så inte skulle ske.
            Garantin skulle visa sig värdelös, och regeringens agerande har
            kritiserats av FN:s kommitté mot tortyr och av riksdagens konstitutionsutskott.
            Andra internationella organ som FN:s kommitté för mänskliga rättigheter,
            FN:s
          </p>
          <p xml:id="i-7R841c1Eyt5DtcinS6afYR">
            2005/06:K18
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0006.pdf"/>
          <p xml:id="i-CqVGZo2ZvUs6DE3r9aHc6n">
            2005/06:K18
          </p>
          <p xml:id="i-7EhS429zf8DNzjqWYBZfFm">
            kommitté mot rasdiskriminering, Europarådets kommissionärer för
            de mänskliga rättigheterna och Internationella juristkommissionen,
            men även den svenska Justitieombudsmannen har riktat synnerligen
            allvarlig kritik mot de åtgärder som vidtogs vid avvisningen.
            Kritiken redovisas i skrivelsen, och regeringen anför att regeringen
            kommer att dra slutsatser av det beslut som fattades av FN:s kommitté
            mot tortyr för det fall det skulle bli aktuellt att överväga diplomatiska
            garantier i något framtida ärende. Det får anses klarlagt att
            de två egyptiska medborgarna har torterats i Egypten, att de inte
            fått rättvisa rättegångar och att de har utsatts för kränkande
            och förnedrande behandling. Vänsterpartiet anser att den slutsats
            som regeringen borde dra av det inträffade är att sådana diplomatiska
            garantier aldrig skall användas. Detta bör riksdagen som sin mening
            ge regeringen till känna. Vänsterpartiet är medvetet om att klockan
            inte kan vridas tillbaka och kränkningar göras ogjorda, men vi
            kräver att den svenska regeringen upprättar sitt anseende genom
            att ta ansvar och medge de kränkningar man orsakat. I skrivelsen
            anförs att regeringen har begärt en oberoende internationell granskning
            av behandlingen av de två männen i Egypten. Detta räcker inte.
            Sverige bör dessutom med hänvisning till att garantin brutits
            möjliggöra för El Zary och Agiza att återvända till Sverige så
            att de kan få det skydd folkrätten ger dem rätt till. Detta bör
            ges regeringen till känna. Sverige verkar just nu i Europarådet
            för utarbetandet av en rekommendation för hur s.k. diplomatiska
            garantier mot tortyr skall utformas. Det är synnerligen anmärkningsvärt
            att Sverige nu aktivt bidrar till att undergräva förbudet mot
            att utvisa någon till ett land där han eller hon riskerar tortyr.
            Regeringen borde alltså ta sitt ansvar och i Europarådet verka
            för ett absolut förbud mot användandet av s.k. diplomatiska garantier.
            Detta bör riksdagen som sin mening ge regeringen till känna. Envar
            som är anklagad för brott skall ha rätt till en opartisk och offentligt
            rättegång för att få anklagelserna prövade. Denna rättighet garanteras
            både i den internationella konventionen om medborgerliga och politiska
            rättigheter och i den europeiska konventionen om mänskliga rättigheter.
            Tre svenska medborgare av somaliskt ursprung har fått erfara vad
            det i praktiken kan innebära att få denna rättighet kränkt. I
            skrivelsen anges att de senaste årens rättsliga utveckling i samband
            med bekämpandet av terrorism väcker frågor om rättssäkerhetsgarantier
            på såväl den internationella som den nationella nivån. I planen
            finns ingen seriös probleminventering och behovsanalys, inte heller
            ges utrymme för de kränktas och drabbades perspektiv. Vänsterpartiet
            anser att regeringen har ett ansvar för att skapa de lagar och
            det system som behövs för att garantera människor tillgång till
            sina rättigheter. En av de största utmaningarna i dag är att hitta
            vägar att kontrollera om åtgärderna för att bekämpa terrorism
            överensstämmer med de mänskliga rättigheterna. En begränsning
            av rättssäkerheten genom inskränkningar i rättigheterna för terroristmisstänkta
            riskerar att urholka det förtroende och den trygghet i samhället
            som kommer av ett starkt och oberoende rättsväsende med en tydlig
            demokratisk roll. Det kan inte vara omöjligt att hitta vägar att
            bekämpa terrorism och värna nationell säkerhet inom ramen för
            de mänskliga rättigheterna och det skydd mot godtycke som
          </p>
          <pb facs="riksdagen-motions-pdf/data/200506/mot_200506_K_18/mot_200506_K_18-0007.pdf"/>
          <p xml:id="i-Fp13T8h4vmDipSHfKXjoe">
            de erbjuder. Vänsterpartiet anser att regeringen bör göra en
            systematisk utvärdering av hur de mänskliga rättigheterna påverkats
            i kampen mot terrorismen och föreslå åtgärder för att komma till
            rätta med missförhållandena. Detta bör riksdagen som sin mening
            ge regeringen till känna.
          </p>
          <p xml:id="i-DWMegbkECRzwvcWA1r2fme" type="date">
            Stockholm den 28 mars 2006
          </p>
          <p xml:id="i-446C8vyKpZusCqUJQuo2iE" type="signatureBlock">
            Mats Einarsson (v)
          </p>
          <p xml:id="i-G3fMjh56ngrfBeUFUxLdbC">
            Rossana Dinamarca (v) Siv Holma (v) Rolf Olsson (v) Per Rosengren
            (v) Tasso Stafilidis (v) Alice Åström (v)
          </p>
          <p xml:id="i-NxX3GBanpiLwVCMCMa5XEL">
            2005/06:K18
          </p>
        </div>
      </div>
    </body>
  </text>
</TEI>
