<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00248">
  <teiHeader>
    <fileDesc>
      <titleStmt>
        <title>Assisterad befruktning</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assisterad befruktning</title>
          <idno type="rdwebb">GZ02So248</idno>
          <rs type="number">So248</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So248/text</ref>
          <ref type="dokument_url_html">http://data.riksdagen.se/dokument/GZ02So248</ref>
          <ref type="dokumentstatus_url_xml">http://data.riksdagen.se/dokumentstatus/GZ02So248</ref>
          <ref type="doc">http://data.riksdagen.se/fil/BDC6BF0A-17D6-4962-A7D3-19C59EB17658</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S6PJG3oHo83QsEhdx5xciF" type="signed"/>
        <correspContext corresp="i-S6PJG3oHo83QsEhdx5xciF">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-3LwqRWSzGhHZ9JZBWKbspB" type="numbering">
          <date when="2011-09-30"/>
        </correspAction>
        <correspAction xml:id="i-Rkuz8mky76ZKSaLGs6pXJz" type="submission">
          <date when="2011-09-28"/>
        </correspAction>
        <correspAction xml:id="i-GeKmsUwWYNkngicVsPRcr4" type="transfer">
          <date when="2011-09-23"/>
        </correspAction>
        <correspAction xml:id="i-2xniujtdgAarx44ecGnZqa" type="assigned"/>
        <correspContext corresp="i-2xniujtdgAarx44ecGnZqa">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TRgS1wTVv39rv8XXMWXKw5" type="motBody">
        <div xml:id="i-K7njoMVGyYBDa9HJfrmeBN" type="motProposal" subtype="förslag">
          <head xml:id="i-TwsMTkw9LhgPrpUPNaQUBD">
            Förslag till riksdagsbeslut
          </head>
          <list xml:id="i-KPHLkTjCbsPibp6MoZn2ts" style="ol">
            <item xml:id="i-6uYQjF7vCz3aTENznUMwNp">
              Riksdagen tillkännager för regeringen som sin mening vad som
              anförs i motionen om att införa nationella regler som ger ofrivilligt
              barnlösa par samma villkor för tillgång till insemination och
              provrörsbefruktning oavsett var de bor i landet.
            </item>
            <item xml:id="i-2TyKrQG35LE4JeQtSDBLG5">
              Riksdagen tillkännager för regeringen som sin mening vad som
              anförs i motionen om att inte diskriminera någon beroende på sexuell
              läggning utan att erbjuda likvärdiga villkor för alla.
            </item>
            <item xml:id="i-J71we3ZcLn9HFEi6xoQaEV">
              Riksdagen tillkännager för regeringen som sin mening vad som
              anförs i motionen om att införa assisterad befruktning för ensamstående
              kvinnor på samma villkor som för par.
            </item>
          </list>
        </div>
        <div xml:id="i-5ouH848Ek6quxyedmKngJr" type="motContent">
          <head xml:id="i-2RVHsBnKLnqp5R78jf3PZG" type="h1">
            Motivering
          </head>
          <p xml:id="i-5ZEczTa4gnGBb9HTupysP8">
            Sverigebarometern är Riksförbundet för sexuell upplysnings (RFSU:s)
            årliga granskning av Sveriges 21 regioner och län. Detta året
            har RFSU bland annat granskat tillgången till assisterad befruktning
            runtom i landet.
          </p>
          <p xml:id="i-E8aUfaZbAFcET4okd5SNGd">
            Assisterad befruktning handlar i första hand om insemination
            och provrörsbefruktning (IVF). Insemination innebär att sperma
            sprutas in i kvinnan i samband med ägglossning utan att något
            samlag äger rum. Provrörsbefruktning innebär att befruktningen
            sker utanför kroppen.
          </p>
          <p xml:id="i-WJ7Vti8HM8aRrzN3Ty7vc4">
            Kartläggningen visar på stora skillnader, beroende på var i landet
            man bor och vilken sexuell läggning man har.
          </p>
          <p xml:id="i-GW7P2874GjLy9w7ttUP3XS">
            Genomgående har lesbiska par sämre tillgång till assisterad befruktning,
            och detta trots lagen om insemination för lesbiska som kom 2005.
            Kostnaden för insemination är på flera håll betydligt högre för
            lesbiska par jämfört med heterosexuella. Störst skillnad är det
            i Västerbotten och Västernorrland där lesbiska får betala 12 000
            kronor för insemination medan heterosexuella bara behöver betala
            300 kronor (patientavgiften) för samma behandling. Heterosexuella
            får här hjälp inom den offentliga vården medan lesbiska får söka
            sig till en privat klinik.
          </p>
          <p xml:id="i-MPgviC99aUzdcT2m2NFF6R">
            Det finns också på många håll begränsningar som gäller för lesbiska
            kvinnor. I 14 av 21 landsting kan bara den ena kvinnan i ett par
            få hjälp med insemination. Skulle det visa sig att denna kvinna
            har fertilitetsproblem går det inte att skifta och försöka med
            den andra kvinnan i paret.
          </p>
          <p xml:id="i-FbiEaJRiBCMeVyUYN1chok">
            Bara i ett landsting, Östergötland, gäller samma regler för insemination
            till kvinnor oberoende av sexuell läggning.
          </p>
          <p xml:id="i-CLWAbW4WqouWzGKEvtgceo">
            Även för hetorosexuella par finns stora skillnader gällande insemination
            beroende på var man bor i landet. Maxålder för kvinnan varierar
            mellan 37 år och 41 år. För mannen i paret varierar åldern mellan
            54 56 år. I fyra landsting finns ingen övre åldersgräns för män!
            Antalet försök skiljer sig också markant. Alltifrån 0 försök till
            6 försök!
          </p>
          <p xml:id="i-7EpqKf1gj3ucrEXypjqmgk">
            I ett landsting, Jämtland, erbjuds varken heterosexuella eller
            lesbiska par insemination. De tvingas betala 12 000 kr här, som
            behandlingen kostar på privat klinik.
          </p>
          <p xml:id="i-LVRdULjhXJfjEQ1z8vKxY3">
            När det gäller kostnader för provrörsbefruktning (IVF) kostar
            det lika mycket för lesbiska och heterosexuella. Kostnaden varierar
            mellan 230 och 320 kr (patienten) per besök. Däremot finns begränsningar
            som drabbar lesbiska kvinnor. Endast i sex landsting får kvinnorna
            i ett par dela på antalet försök, i övriga får bara den ena kvinnan
            försöka. Bara i Östergötland gäller samma regler för lesbiska
            som för heterosexuella kvinnor.
          </p>
          <p xml:id="i-DbzjR1is8uCfnSy4KLq2uN">
            Även för heterosexuella par finns skillnader i villkoren beroende
            på var de bor i landet. Antalet försök varierar mellan 1 och 3.
          </p>
          <p xml:id="i-KmBwqkvFgjMrAcPTcS9Zxx">
            Det är helt orimligt att det är bostadsadressen som avgör vilken
            hjälp ofrivilligt barnlösa får. Det är också oacceptabelt att
            lesbiska kvinnor fortfarande diskrimineras, trots att det finns
            en lag om att de ska likabehandlas vid insemination.
          </p>
          <p xml:id="i-XzigDP4CwT8Zyzhkg8DJ4d">
            Det finns också anledning att starkt ifrågasätta att ensamstående
            barnlösa kvinnor är helt utestängda från assisterad befruktning.
            Särskilt ologiskt är detta med tanke på att flera landsting inte
            har någon övre åldersgräns för männen i ofrivilligt barnlösa par.
            Om mannen är mycket gammal finns ju en hög risk att han inte fullt
            ut kommer att kunna ta del i omhändertagandet av barnet och dessutom
            dö tidigt. På vilket sätt detta skulle vara bättre för ett barn
            än att från början ha en ensamstående mamma är svårt att se.
          </p>
          <p xml:id="i-3BK74RCgJuXeTGs8TMmCaV">
            Många kvinnor som lever utan partner längtar efter barn, och
            redan i dag har många ensamstående kvinnor barn. Medan vissa väljer
            att adoptera känner andra en stark längtan efter att bära och
            föda ett barn. De allra flesta ensamstående kvinnor som väljer
            att skaffa barn på egen hand har tänkt igenom frågan mycket noggrant.
            Barnen blir därför vanligen planerade och efterlängtade. Ensamstående
            kvinnor har dessutom i alla tider skaffat sig barn. Att ge sina
            barn kärlek, omsorg och trygghet är förmågor som inte hänger ihop
            med kön, sexualitet eller samlevnadsform.
          </p>
          <p xml:id="i-SevuR4tgHzDPJVDEhfqFAF">
            Begreppet familj har också vidgats genom åren från att ha varit
            en traditionell kärnfamilj med mamma, pappa och barn till att
            numera innefatta homosexuella relationer och ensamstående hushåll.
            Denna utveckling är viktig, välkomnad och kort sagt en prägel
            av det moderna samhälle vi lever i. Familjer kan dessutom ändra
            sig över tid. Den som har en partner kan bli ensamstående genom
            separation eller dödsfall. Den som känner att den biologiska klockan
            tickar och på egen hand skaffar barn innan det är för sent kan
            senare träffa en partner. Familjer är sällan helt statiska, därför
            bör vår syn på familjen inte heller vara det. I Sverige får nu
            endast kvinnor som lever i en relation tillgång till assisterad
            befruktning. För att råda bot på den särbehandling ofrivilligt
            barnlösa ensamstående kvinnor utsätts för idag måste de också
            ges möjlighet att insemineras inom ramen för svensk hälso- och
            sjukvård.
          </p>
        </div>
        <div xml:id="i-M1sViExnA7KcMoKHRkLLsH" type="signatureBlock">
          <list xml:id="i-RbPgvVgFaRKx33jipUM4zi">
            <item xml:id="i-MYwLLcmYjcnHV5JsVdhBFU" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
