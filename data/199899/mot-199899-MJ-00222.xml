<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0222/mot_199899_MJ_0222-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ222 MJ222
          </p>
          <p>
            Motion till riksdagen
          </p>
          <p>
            1998/99:MJ222
          </p>
          <p>
            av Gudrun Lindvall m.fl. (mp) Bin och biodling
          </p>
          <p>
            Inledning
          </p>
          <p>
            Biet är genom att agera som pollinatör, en mycket viktig komponent
            i de ekologiska systemen, som i sin tur utgör grunden för människans
            och andra levande varelsers existens på jorden. Biet pollinerar
            grödor som odlas av människan, men har givetvis en viktig roll
            att spela även för frukt- och frösättningen i den vilda naturen.
            Biet i människans tjänst ger oss ju dessutom honung. Idag importeras
            honung till Sverige från länder som Argentina och Nya Zeeland
            eftersom de svenska biodlarna inte kan täcka behovet. Man producerar
            endast ca 3 300 ton av det totala behovet på ca 6 500 ton. Antalet
            bisamhällen minskar i Sverige, vilket är oroande.
          </p>
          <p>
            Ansvaret för de genetiska resurserna
          </p>
          <p>
            Det är viktigt att biet som biologisk resurs sköts på ett kompetent
            sätt. Frågor om bisjukdomen varroa har diskuterats i riksdagen
            vid flera tillfällen och sjukdomen, dess bekämpning och utbredning
            är frågor som inte lösts ännu. Denna motion handlar dock inte
            om det, utan om ansvaret för de genetiska resurserna; biaveln
            och utvecklingen av biet.
          </p>
          <p>
            Bikontrollen fanns på 80-talet
          </p>
          <p>
            Under 80-talet bedrevs ett kontrollarbete av aveln och olika
            stammars utveckling av Bikontrollen. Man arbetade på samma sätt
            som Husdjurskontrollen gör idag i ett intimt samarbete mellan
            näringen och den ansvariga myndigheten Jordbruksverket, som har
            som uppgift att se till att det bedrivs en god och kompetent avel.
            Även växtodlingens avelsfrågor hanteras på motsvarande sätt. Till
            Bikontrollen rapporterades alltså inte bara mängden producerad
            honung, utan framför allt försökte man få en uppfattning om släktskap
            mellan individer (drottningar) och stammar för att undvika genetisk
            erosion och förlust av genetisk mångfald. Denna bokföring av härstamning
            avsågs användas på samma sätt som för andra husdjur för att få
            en långsiktigt hållbar utveckling, både avseende genresurserna
            och avelsframstegen. Tyvärr lades Bikontrollen ned på grund av
            brist på pengar och idag finns ingen
          </p>
          <pb facs="riksdagen-motions-pdf/data/199899/mot_199899_MJ_0222/mot_199899_MJ_0222-0002.pdf"/>
          <p>
            registrering, ingen kontroll och därmed heller ingen samlad dokumentation
            Mot.
          </p>
          <p>
            som kan visa om dagens utveckling inom biodlingen är hållbar.
          </p>
          <p>
            Den genetiska basen krymper idag
          </p>
          <p>
            Men det finns misstankar om att utvecklingen inte är hållbar.
            Biodlingen utvecklas hela tiden. Det som i dag sker är att man
            alltmer nyttjar parningsstationer där man parar drottningar innan
            de skickas ut till olika bisamhällen. I naturen paras drottningen
            av många drönare (20-30 st), som i sin tur inte är nära besläktade.
            Detta innebär att de arbetsbin som drottningen föder i samhället
            härstammar från 20-30 olika fäder och man har en stor genetisk
            variation mellan arbetsbina i en bikupa. Men drönare som produceras
            på parningsstationer är nära besläktade eftersom de produceras
            av endast några få drottningar, som dessutom oftast är systrar.
            Därmed blir arbetsbina inom kupan, som ett resultatet av att drottningen
            parats vid avelsstationen, nära besläktade. Produktionen av nya
            drottningar sker genom ”odling ” av nya drottningar, ofta flera
            hundra från en och samma moderdrottning. Alla dessa nya drottningar
            blir således nära besläktade. Efter stationsparning av dessa drottningar,
            och detta upprepat i många generationer, kommer släktskapen inom
            bisamhällena allteftersom att öka kraftigt. Ökad släktskap inom
            samhällena anses av internationella forskare innebära minskad
            förmåga att motstå olika yttre påfrestningar i form av sjukdomar
            eller dåliga årsmåner, som denna sommar. Om arbetsbina och drottningarna
            dessutom blir inavlade, vilket är fallet om drottningarna som
            sänds till parningsstationen är besläktade med stationens drönare,
            blir även livskraften hos de enskilda individerna i samhället
            nedsatt. Detta resulterar bland annat i sänkt honungsproduktion
            hos samhällena. Detta är problem som inte har uppmärksammats inom
            biodlingen. I USA anser några forskare att den genetiska basen
            genom detta förfarande bara är en spillra av vad den var förr.
            Inom all annan avel undviks s k matadoravel för att inte riskera
            förlust av genetisk variation. Men biaveln bedrivs inte alltid
            med detta för ögonen.
          </p>
          <p>
            »”
          </p>
          <p>
            ”Genetisk erosion” måste stoppas
          </p>
          <p>
            I och med tillkomsten av de nya EU-medlen för biodling och det
            nationella programmet finns möjligheter att ta nya tag inom biodlingen
            och biodlingsforskningen — som då i högsta grad inkluderar avelsarbete
            och vården av de genetiska resurserna. Bikontrollen behöver återupplivas,
            men det behövs också analyser av avelsstrukturens (parningsstrukturens)
            betydelse för släktskapsförändringar inom och mellan samhällena,
            och därmed för samhällenas och populationernas livskraft och långsiktiga
            hållbarhet. Det är viktigt att ta fram avelsstrategier som inte
            leder till ”genetisk erosion”, dvs att man utarmar den genetiska
            basen. Den kommersiella drottningodlingen kan på ganska kort sikt
            minska den genetiska basen mycket kraftigt.
          </p>
          <p>
            1998/99MJ222
          </p>
          <p>
            28
          </p>
          <pb facs="riksdagen-motions-pdf/data/199899/mot_199899_MJ_0222/mot_199899_MJ_0222-0003.pdf"/>
          <p>
            Mot. 1998/99MJ222
          </p>
          <p>
            29
          </p>
          <p>
            Skapa ett nytt kontrollorgan
          </p>
          <p>
            Jordbruksverket har ansvar även för biet. Det är förvånande att
            man inte bygger upp samma typ av kontrollorgan för bin som det
            som finns för får, nötkreatur och alla andra husdjur. Under riksdagsåret
            1994/95 lade jag en motion, där jag ville att bin skulle klassas
            som djur. Den väckte viss munterhet, men kravet var berättigat
            och frågan är om det är just detta som gör att Bikontrollen inte
            återupplivas. För behovet finns. Vi anser att det är hög tid att
            så sker.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om behovet av en ny bikontroll, 2. att riksdagen som sin mening
            ger regeringen till känna vad i motionen anförts om behovet av
            att en ”genetisk erosion” inte sker med dagens tambi, 3. — att
            riksdagen som sin mening ger regeringen till känna vad i motionen
            anförts om vikten av forskning och kunskapsinhämtande i frågor
            om biets genetiska släktskaps- och inavelsförhållanden i relation
            till aktuella avelsstrategier och avelsstrukturer inom biodlingen,
            så att bisamhällenas och populationernas livskraft och långsiktiga
            hållbarhet inte äventyras, 4, att riksdagen som sin mening ger
            regeringen till känna vad i motionen anförts om att i Sverige
            klassa bin som djur för att underlätta samarbetet med EU.
          </p>
          <p>
            Stockholm den 26 oktober 1998 Gudrun Lindvall (mp) Gunnar Goude
            (mp) Helena Hillar Rosenqvist (mp)
          </p>
          <p>
            Per Lager (mp) Mikael Johansson (mp)
          </p>
        </div>
      </div>
    </body>
  </text>
</TEI>
