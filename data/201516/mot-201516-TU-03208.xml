<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-03208">
  <teiHeader>
    <fileDesc>
      <titleStmt>
        <title>Infrastruktur för långsiktig hållbarhet</title>
        <author corresp="i-FucmvyHZ22CXcKRGnfjaC4">av Anders Åkesson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3208 av Anders Åkesson m.fl. (C)</title>
          <idno type="rdwebb">H3023208</idno>
          <rs type="number">3208</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3023208/text</ref>
          <ref type="dokument_url_html">http://data.riksdagen.se/dokument/H3023208</ref>
          <ref type="dokumentstatus_url_xml">http://data.riksdagen.se/dokumentstatus/H3023208</ref>
          <ref type="docx">http://data.riksdagen.se/fil/17F615B9-A76B-409A-9981-FE9603736ABA</ref>
          <ref type="pdf">http://data.riksdagen.se/fil/3959163A-C644-4090-9884-D353AE47CAEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-NXj58dUGKZNY5mhhE2y1sm</idno>
            <name>Göran Lindell</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MyFeUxy1J3i7ZQyAoDadKV" type="signed"/>
        <correspContext corresp="i-MyFeUxy1J3i7ZQyAoDadKV">
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-NXj58dUGKZNY5mhhE2y1sm"/>
        </correspContext>
        <correspAction xml:id="i-GPzvEhAEkrcmFqZh7m9oXW" type="submitted">
          <date when="2015-10-06"/>
          <time when="16:27:35"/>
        </correspAction>
        <correspAction xml:id="i-SGMKLcqrgGHuqTcz28G4XS" type="reviewed">
          <date when="2015-10-07"/>
          <time when="15:47:24"/>
        </correspAction>
        <correspAction xml:id="i-8rtArazb12vdXyLJB4U4iU" type="referred">
          <date when="2015-10-13"/>
        </correspAction>
        <correspAction xml:id="i-Q9WXEZqiJHigFc7dAVBaL7" type="assigned">
          <date when="2018-05-18"/>
          <time when="16:21:50"/>
        </correspAction>
        <correspContext corresp="i-Q9WXEZqiJHigFc7dAVBaL7">
          <ref type="assignedTo">Trafikutskottet</ref>
        </correspContext>
        <correspAction xml:id="i-XNNARt5ppixy3JdrQ2a6yk" type="behandlas_i"/>
        <correspContext corresp="i-XNNARt5ppixy3JdrQ2a6yk">
          <ref type="uppgift">2015/16:TU11</ref>
          <ref type="ref_dok_id">H301TU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU11</ref>
          <ref type="ref_dok_titel">Fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PNNF6fnDxGFhR5VpVkcSjM" type="behandlas_i"/>
        <correspContext corresp="i-PNNF6fnDxGFhR5VpVkcSjM">
          <ref type="uppgift">2015/16:TU7</ref>
          <ref type="ref_dok_id">H301TU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU7</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BV1ZvExwUq3LsFHtP35XBt" type="behandlas_i"/>
        <correspContext corresp="i-BV1ZvExwUq3LsFHtP35XBt">
          <ref type="uppgift">2015/16:CU15</ref>
          <ref type="ref_dok_id">H301CU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU15</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EuNGWdpxV6h7PDobeLQHCq" type="behandlas_i"/>
        <correspContext corresp="i-EuNGWdpxV6h7PDobeLQHCq">
          <ref type="uppgift">2015/16:TU6</ref>
          <ref type="ref_dok_id">H301TU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU6</ref>
          <ref type="ref_dok_titel">Postfrågor och grundläggande betaltjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6jNmqukiPgawFenyMstUwv" type="behandlas_i"/>
        <correspContext corresp="i-6jNmqukiPgawFenyMstUwv">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5exxpJtoz6qEZxNycr11oM" type="behandlas_i"/>
        <correspContext corresp="i-5exxpJtoz6qEZxNycr11oM">
          <ref type="uppgift">2015/16:TU19</ref>
          <ref type="ref_dok_id">H301TU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU19</ref>
          <ref type="ref_dok_titel">It-politiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B6txQk9i4u8Zma4jvqd7BN" type="behandlas_i"/>
        <correspContext corresp="i-B6txQk9i4u8Zma4jvqd7BN">
          <ref type="uppgift">2015/16:TU9</ref>
          <ref type="ref_dok_id">H301TU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU9</ref>
          <ref type="ref_dok_titel">En fossiloberoende transportsektor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L52GfJD1U9qtCGECK9TGsC" type="behandlas_i"/>
        <correspContext corresp="i-L52GfJD1U9qtCGECK9TGsC">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WqjK157GQLh5NDXUD5he7f" type="behandlas_i"/>
        <correspContext corresp="i-WqjK157GQLh5NDXUD5he7f">
          <ref type="uppgift">2015/16:TU17</ref>
          <ref type="ref_dok_id">H301TU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU17</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RueX5L7B1e2SUoz14x5JKo" type="behandlas_i"/>
        <correspContext corresp="i-RueX5L7B1e2SUoz14x5JKo">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8d8tJdT4Ak4fUyFWwMWwrf" type="motHeader">
        <div xml:id="i-HqfxJqmfgowViMbUpHLzU3" type="motTitle">
          Motion till riksdagen 2015/16:3208 av Anders Åkesson m.fl. (C)
          Infrastruktur för långsiktig hållbarhet
        </div>
      </div>
      <div xml:id="i-GodJXEqZeS5iCaaESwprQy" type="motBody">
        <div xml:id="i-ANzZmTjX4zW7XwL1ERmLAP" type="motProposal" subtype="förslag">
          <head xml:id="i-6jsZ8kPtaJNFfLPxWDcVgj">
            Förslag till riksdagsbeslut
          </head>
          <list xml:id="i-KzJDvu4rThNgUQ6ZQMJdAi" style="ol">
            <item xml:id="i-2fSSLt9jJ7Ri7Qmb2saPPW">
              Riksdagen ställer sig bakom det som anförs i motionen om att
              privat kapital och pensionsfonder bör ges möjlighet att investera
              i infrastruktur i Sverige och tillkännager detta för regeringen.
            </item>
            <item xml:id="i-9tM83p7v7tKYNFvFqjyvv9">
              Riksdagen ställer sig bakom det som anförs i motionen om att
              Trafikverket bör ges i uppdrag att identifiera 10–15 projekt från
              nuvarande infrastrukturplan som är lämpliga för att hanteras med
              extern medfinansiering och tillkännager detta för regeringen.
            </item>
            <item xml:id="i-BtqDDho9zVKBK7kFvfZXZx">
              Riksdagen ställer sig bakom det som anförs i motionen om se över
              möjligheterna till ytterligare insatser för bredbandsutbyggnad
              och mobiltelefoni och tillkännager detta för regeringen.
            </item>
            <item xml:id="i-71Z1M37EktAamY6mKxKzin">
              Riksdagen ställer sig bakom det som anförs i motionen om att
              se över möjligheterna att it ses som det femte transportslaget
              jämte väg, järnväg, sjö- och luftfart och tillkännager detta för
              regeringen.
            </item>
            <item xml:id="i-UUDnFjRgvig5P3aFPwtuMr">
              Riksdagen ställer sig bakom det som anförs i motionen om förbättrad
              post- och tidningsdistribution i hela landet och tillkännager
              detta för regeringen.
            </item>
            <item xml:id="i-HsqY3uxtiCf2crHweLjfVB">
              Riksdagen ställer sig bakom det som anförs i motionen om att
              utreda förutsättningarna att via regelförändringar förbättra framkomligheten
              med cykel och tillkännager detta för regeringen.
            </item>
            <item xml:id="i-NZurRfPdHA2xvSTqiaAqmY">
              Riksdagen ställer sig bakom det som anförs i motionen om att
              en ökad mobilitet är förenlig med en minskad klimatpåverkan och
              tillkännager detta för regeringen.
            </item>
            <item xml:id="i-GJqrHJB1UimDjrhWww3p8Y">
              Riksdagen ställer sig bakom det som anförs i motionen om att
              se över vilka förutsättningar som krävs för att uppnå målsättningen
              om en fossiloberoende fordonsflotta 2030 och tillkännager detta
              för regeringen.
            </item>
            <item xml:id="i-TKKR4C6E3wvTp1bN2ZoFVi">
              Riksdagen ställer sig bakom det som anförs i motionen om att
              se över förutsättningarna för att minska utsläppen från den tunga
              transportsektorn, bl.a. genom att möjliggöra för längre och tyngre
              fordon och tillkännager detta för regeringen.
            </item>
            <item xml:id="i-YV6YNrV5E6Qt5Kz7YjkhF4">
              Riksdagen ställer sig bakom det som anförs i motionen om att
              ur ett jämställdhetsperspektiv ge både kvinnor och män samma tillträde
              till planerings- och beslutsfattande forum för transportinfrastruktur
              och tillkännager detta för regeringen.
            </item>
            <item xml:id="i-PjKSzAKy9Z23CkEL6BJzXc">
              Riksdagen ställer sig bakom det som anförs i motionen om en förenkling
              av anläggningslagen för landets vägföreningar enligt vad som kallas
              ”den finska modellen” och tillkännager detta för regeringen.
            </item>
            <item xml:id="i-LzHG3qYnmXZ3hTqZajCnk2">
              Riksdagen ställer sig bakom det som anförs i motionen om att
              utreda hur samhällsekonomiska kalkylmodeller och samlade effektbedömningar
              av godstransporter kan utvecklas och förändras för att ge mer
              rättvisande lönsamhetskalkyler av investeringar i infrastruktur
              och tillkännager detta för regeringen.
            </item>
            <item xml:id="i-4zX3hXW8T6yngP73qAEhmw">
              Riksdagen ställer sig bakom det som anförs i motionen om drift
              och underhåll av vägar och järnvägar och behovet av styrning och
              uppföljning av satsade medel för insatser i hela landet och tillkännager
              detta för regeringen.
            </item>
            <item xml:id="i-LPtFUnnamxMTHLby2bLjLX">
              Riksdagen ställer sig bakom det som anförs i motionen om att
              Trafikverket bör ompröva den centralisering av resurser som till
              synes satsas på infrastruktur i landet, och riksdagen tillkännager
              detta för regeringen.
            </item>
            <item xml:id="i-Wscm8XKLrPbrVRy7EtH3Je">
              Riksdagen ställer sig bakom det som anförs i motionen om att
              se över möjligheterna till en stärkt konkurrenskraft inom sjöfarten
              och tillkännager detta för regeringen.
            </item>
            <item xml:id="i-TTNoGToTX6Qs72fzRAexiU">
              Riksdagen ställer sig bakom det som anförs i motionen om att
              utreda förutsättningarna för en ökad användning av klimateffektiva
              drivmedel inom sjöfarten och tillkännager detta för regeringen.
            </item>
            <item xml:id="i-GmW4547jKG26cLEPsf6BRE">
              Riksdagen ställer sig bakom det som anförs i motionen om att
              regelverket för reseavdragen utreds med hänsyn till miljö samt
              villkor i områden där kollektivtrafiken är begränsad och tillkännager
              detta för regeringen.
            </item>
          </list>
        </div>
        <div xml:id="i-ETP8ZgJbv6LwDSHLdm3ZYo" type="motContent">
          <head xml:id="i-AgdjLkgDMauP7KEiAK5mCk" type="h2">
            Framkomlighet och tillgänglighet i hela landet
          </head>
          <p xml:id="i-AV3aM6eoJdV7jJA55L9x6G">
            För Centerpartiet är det viktigt att människor ska kunna bo och
            verka i hela landet. Människor ska inte begränsas av brist på
            vård, skola och omsorg eller välfungerande kommunikationer. Kommunikationer
            och tillgänglighet till bra vägar, kollektivtrafik och järnvägar
            är avgörande för att skapa förutsättningar för människor att bo
            och arbeta i alla delar av landet. Goda kommunikationer underlättar
            människors vardag. De ger också förutsättningar för hållbar tillväxt
            i hela Sverige. På samma sätt är en välutbyggd digital infrastruktur
            lika viktigt för att knyta samman människor och minska geografiska
            avstånd.
          </p>
          <p xml:id="i-FpJeiAMgbtGbfQYQobcn69">
            Alla transportslag behöver varandra, järnvägen, flygen, sjöfarten,
            riksvägar såväl som de 42 000 mil enskilda vägar i vårt land,
            som likt ett finmaskigt blodomlopp knyter samman systemen. Centerpartiet
            ser även it som ett eget transportslag. Bredband och mobiltelefoni
            minskar avstånden mellan människor och möjliggör digitala tjänster
            som kan ersätta, komplettera och effektivisera transporter, kommunikationer
            över långa avstånd och teknikutveckling i befintlig infrastruktur.
            Genom att se it som det femte transportslaget i infrastrukturplanering
            kommer resurstilldelningen till it att öka och därmed kan potentialen
            i tekniken utnyttjas än mer.
          </p>
          <p xml:id="i-P53i43emWNQCvErtk9eECy">
            Eftersom Centerpartiet ser till hela landets utveckling är det
            av största vikt att de resurser som satsas på infrastruktur fördelas
            över hela landet, och inte centraliseras till storstadsregioner.
          </p>
          <p xml:id="i-F2f5E5v2NiRmGucKeQxNvk">
            Sveriges transportpolitiska mål säger att transportsystemets
            utformning, funktion och användning ska medverka till att ge alla
            en grundläggande tillgänglighet med god kvalitet och användbarhet
            samt bidra till utvecklingskraft i hela landet. Trafikverket bör
            därför ompröva en till synes pågående centralisering av resurser
            som just nu i fråga om drift och underhåll synes allokeras till
            storstäder och högtrafikerade stråk.
          </p>
          <head xml:id="i-DkX3ZFD8TA9A81b4qfFSka" type="h2">
            En digital allemansrätt
          </head>
          <p xml:id="i-PtDa46LHAm6HTG7CFQ2Sp6">
            It har en viktig roll för att vi ska kunna utforma mer effektiva
            och hållbara transporter. Med informationsteknologi kan vi få
            system som hjälper oss med allt ifrån att köra våra fordon mer
            bränslesnålt till ett bättre kapacitetsutnyttjande på våra järnvägsspår.
          </p>
          <p xml:id="i-VFjMeBJpDh6ZU2Mvat57Lg">
            Bredband och mobiltelefoni har andra funktioner än dessa för
            hela landets befolkning. Oavsett var du bor måste du kunna driva
            företag, plugga på distans och nyttja de digitala tjänster vi
            är beroende av i dagens samhälle. Det är ett mål som vi endast
            kan nå om vi fortsätter satsa på snabbare bredband och bättre
            mobiltäckning. Centerpartiet vill att Sverige ska ha världens
            modernaste landsbygd. Därför måste människor, såväl på landsbygden
            som i ytterstadsområden, få ännu bättre tillgång till bredband
            och bra täckning för mobiltelefoni. En digital allemansrätt innebär
            för oss att alla hushåll i landet har tillgång till bredband.
          </p>
          <p xml:id="i-9SnVM2tAbNBLfAw9m3hqSd">
            Det är fortfarande stora delar av landet som idag inte har tillfredsställande
            mobiltäckning. Centerpartiets inställning i den här frågan är
            att Sverige ska ha mobilt bredband och mobiltäckning i världsklass
            i hela landet. För att uppnå uppsatta mål avseende mobiltäckning
            kommer tillgången till 700-bandet att vara avgörande, särskilt
            för människor på landsbygden.
          </p>
          <p xml:id="i-QpifxnLyCzSD9W9dxFWv8z">
            Centerpartiet och Alliansens bredbandssatsningar har under de
            senaste åren lett till att Sverige har högst andel fiberuppkopplingar
            i hela EU. För att nå uppsatta mål till 2020 måste vi göra ännu
            mer. Att avsätta 700-bandet för mobiltelefoni och mobilt bredband
            blir avgörande i det arbetet. Vi gör bedömningen att frigörandet
            av 700 MHz-bandet ytterligare kan bidra till möjligheten att uppnå
            uppsatta mål eftersom detta är frekvenser som är lämpade för täckning
            i glesbygd. Det är viktigt att användning av 700-bandet förenas
            med ett täckningskrav för att förbättra täckningen i de delar
            av Sverige där den idag är undermålig.
          </p>
          <head xml:id="i-YQBAxNgktHydnSWHJhYKgg" type="h2">
            Finansiering av infrastruktur
          </head>
          <p xml:id="i-C96Tv1NqbSxmnuzW4RCcCu">
            I dagsläget finansieras den absolut största delen av all infrastruktur
            över statsbudgeten. Det har genom åren skapat en ”infrastrukturskuld”
            på omkring 300 miljarder, eftersom statens reformutrymme har en
            ekonomisk begränsning. För att genomföra nödvändiga investeringar
            i Sveriges infrastruktur samt beta av den upparbetade infrastrukturskulden
            är det nödvändigt att hitta nya finansieringsvägar för infrastruktur.
            Både svenska och utländska investerare, bland annat pensionsfonder,
            har visat intresse för långsiktiga investeringar i Sverige. I
            många med Sverige jämförbara länder finansieras sedan länge viktiga
            samhälleliga infrastrukturprojekt i offentlig-privat samverkan
            (OPS). Staten kan då identifiera projekt som lämpar sig för en
            OPS-lösning. Det kan röra sig om en järnväg, en utbyggd hamn eller
            en motorvägssträcka. OPS-finansiering öppnar för nya projekt som
            annars skulle skjutas på framtiden eller möjligen aldrig bli av.
          </p>
          <p xml:id="i-TG84Z6iKAbJbrmDREqtnLK">
            Nya former av finansiering av infrastruktur, utöver statsbudgeten,
            leder till att investeringar genomförs samtidigt som kostnaden
            för statskassan minskar. I praktiken kan man göra mer på kortare
            tid utan att statens finanser äventyras. Centerpartiet ser hela
            landet och vill att det ska finnas bättre möjligheter för investerare
            att aktivt bidra inom exempelvis större nationella projekt. På
            så vis kan en större del av statens pengar användas till investeringar
            som är viktiga lokalt eller regionalt. Med större resurser får
            hela landet möjlighet att genomföra viktiga tillväxthöjande infrastruktursatsningar.
            Centerpartiet vill därför att Trafikverket ska få i uppdrag att
            identifiera ett antal lämpliga större objekt väl lämpade för att
            drivas som så kallade OPS-projekt.
          </p>
          <p xml:id="i-EAryutyDZNjoFY7U7amXnk">
            När OPS används är det viktigt att ställa rätt krav på entreprenören
            så att sådana projekt verkligen minskar kostnaderna, stärker effektiviteten
            och ökar tillgången på kapital. Det krävs också enklare och tydligare
            lagar och regler för att skapa möjligheter att samfinansiera utbyggd
            kollektivtrafik med privata aktörer.
          </p>
          <head xml:id="i-QEZSMyDAxEH3MmRXxttYW9" type="h2">
            Post- och tidningsdistribution i hela landet
          </head>
          <p xml:id="i-Xgmc7DdxuVf7NwRGgcoPaq">
            Centerpartiet vill inrätta en jämlik och tillgänglig servicegaranti
            i hela landet. Att ha tillgång till en fungerande service är en
            förutsättningar för att man ska välja att bosätta sig på en ort.
            Inom begreppet grundläggande service ryms såväl tillfredsställande
            vård, skola och omsorg som post- och tidningsservice.
          </p>
          <p xml:id="i-XpxQ4qh8SzTP3t7wphgmwU">
            Centerpartiet anser att samdistribution av tidningar och post
            är en viktig del i arbetet med att uppnå bättre tillgänglighet,
            samt spara på miljö och ekonomi. Det skall vara ”morgontidningens
            tidslogik” som styr flödet av utdelning. För Centerpartiet är
            det av största vikt att tydligt bejaka behovet och betydelsen
            av välfungerande distribution och postservice i hela landet.
          </p>
          <head xml:id="i-K7JGcdQq2jv4SDDeUyCcJ3" type="h2">
            Förbättrad framkomlighet för cyklister
          </head>
          <p xml:id="i-QMZBsZxYH42i4QkWzoUqhD">
            Cykeln tar mindre plats än bilen och genererar inga utsläpp samtidigt
            som cykling är bra för folkhälsan. Därför vill vi öka framkomligheten
            med cykel genom att bygga fler lokala och regionala cykelbanor
            och så kallade cykelmotorvägar och minska barriäreffekter från
            korsande spår och vägar. Centerpartiet anser att cykling ska ha
            en given plats som ett eget transportslag i infrastrukturplanering.
            I trafikplaneringen ska cyklister och gångtrafikanter ges en säkrare
            plats genom exempelvis cykelfartsgator, säkra korsningar och att
            parkeringsplatser längs gator omvandlas till cykelfält.
          </p>
          <p xml:id="i-NM1JpKb3BLJ2J3wrJe1FJd">
            En tredjedel av våra resor är faktiskt kortare än fem kilometer
            och då är cykel ofta ett bra alternativ. Idag sker knappt tio
            procent av våra resor med cykel. Intresset för cykeln som transportmedel
            har ökat. Med bra cykelleder, bättre vinterunderhåll på cykelvägarna
            och bättre bytespunkter mellan cykel och kollektiva färdmedel
            skulle cyklandet kunna öka betydligt. Ökat cyklande vore bra för
            såväl miljön och hälsan som för trängseln i våra städer.
          </p>
          <head xml:id="i-Qr81M8zsYVPJrJaP9nt2vL" type="h2">
            Hållbara transporter
          </head>
          <p xml:id="i-GJxoFDH67xw85VwdTRM1y7">
            Våra transporter har alltför stor negativ miljöpåverkan. Utsläppen
            från Sveriges inrikestransporter står för en tredjedel av de totala
            utsläppen av växthusgaser. En av våra viktigaste politiska utmaningar
            är att bryta sambandet mellan en ökad mobilitet och en negativ
            påverkan på vår miljö och vårt klimat. En fossiloberoende fordonsflotta
            år 2030 är ett centralt mål för att stoppa transporternas klimatpåverkan.
            För att nå dit krävs bland annat tillämpad forskning med fokus
            på klimatsmarta transportlösningar och en ökad introduktion av
            laddinfrastruktur, beteendeförändringar och långsiktiga och klimateffektiva
            styrmedel för såväl drivmedel som fordon. I Centerpartiet tar
            vi inte ställning mot bilen, båten eller flyget. Det är utsläppen
            vi ska jaga. I stadsområden kan det dock finnas anledning att
            minska bilåkandet, men då av hänsyn för trängsel och luftkvalitet.
          </p>
          <p xml:id="i-CttDz3QobaL11FvBu3dZho">
            En strategi för förnybara drivmedel behövs som tar vid efter
            2015. Denna strategi bör syfta till att ge långsiktigt goda villkor
            för förnybara drivmedel. Den bör bland annat innehålla en ökad
            ambitionsnivå för låginblandning av biodrivmedel i bensin och
            diesel och fortsatt gynnsamma villkor för höginblandade biodrivmedel
            samt ett högre mål för användandet av förnybar energi i transportsektorn
            redan till 2020. Centerpartiet anser att det ska löna sig att
            välja förnybart vid pumpen.
          </p>
          <p xml:id="i-Xh73DwALQV4yNsWYar4gby">
            Den tunga transportsektorns klimatpåverkan är en stor utmaning.
            Tunga transporter är avgörande för näringslivet i Sverige, och
            konkurrenssituationen för svensk ekonomi får inte äventyras genom
            att införa en skatt på avstånd. Sverige är rikt på avstånd. Istället
            föreslår Centerpartiet att de mest klimateffektiva lastbilarna
            och bussarna ska premieras med en miljöbonus. Vi vill även möjliggöra
            för längre och tyngre fordon att köra på våra vägar, vilket ökar
            effektiviteten per ton transporterat gods. Utöver detta är det
            viktigt att styrmedel på drivmedelssidan premierar de åkare som
            väljer att tanka sitt fordon med förnybara drivmedel. Vi behöver
            ha ett intermodalt synsätt på våra transporter, järnvägen kan
            inte ensamt transportera allt gods, vi behöver bra vägar och mer
            klimateffektiva lastbilstransporter.
          </p>
          <head xml:id="i-7dK3u3CP4u5XTAjPzhVm8T" type="h2">
            Förbättra och förändra reseavdraget
          </head>
          <p xml:id="i-54wtBzzUqwGXLQuZruP6o8">
            Vi behöver ett reseavdrag som gynnar miljövänliga transportalternativ
            samtidigt som vi stärker möjligheterna till arbetsresor i de delar
            av landet där kollektivtrafik saknas. Reseavdraget bör därför
            reformeras med en tydligare landsbygds- och miljöprofil. Reseavdraget
            är till för att människor ska kunna bo i alla delar av landet.
            Avdraget ska ge ett tydligt incitament att resa så miljövänligt
            som möjligt.
          </p>
          <head xml:id="i-UCWSbyCjHNDenZBm3vmudQ" type="h2">
            Ett jämställt transportsystem
          </head>
          <p xml:id="i-VnHndESgwTa1557C4XrzEB">
            Centerpartiet anser att vårt transportsystem likvärdigt ska svara
            mot kvinnors respektive mäns olika behov. Transporter är grundläggande
            för vår vardag och jämställda transporter handlar om att ge kvinnor
            och män lika förutsättningar till exempelvis arbetspendling, utbildningspendling
            och förskolehämtning. Idag reser kvinnor respektive män på olika
            sätt och värderar saker som säkerhet och miljö olika när det gäller
            trafiken. Kollektivtrafik nyttjas främst av kvinnor medan män
            väljer bilen i större utsträckning. Kvinnor reser idag mer hållbart
            genom att de reser kollektivt och genom att de inte utsätter sig
            själva och andra för lika stora risker i trafiken. För att utforma
            ett mer jämställt och därmed mer hållbart transportsystem krävs
            också att både kvinnor och män deltar i samtal och beslut som
            berör transportsystemet.
          </p>
          <p xml:id="i-2P4xmyn1nhT9gFGYgHWmA5">
            Ett jämställt transportsystem skapar också förutsättningar och
            incitament för män att förändra sitt resande i riktning mot hur
            kvinnor reser. Om män reste på samma sätt som dagens kvinnor skulle
            vi bättre värna miljön och samtidigt rädda liv. Ett jämställt
            transportsystem vidgar kvinnors arbetsmarknadsregioner. Idag har
            många arbetsgivare bara tillgång till halva regionens kompetensbas
            – männen. En dubblerad kompetensbas skulle ge suveräna möjligheter
            till ökad tillväxt för näringslivet, och en tillväxtpotential
            för företag, i starkt konkurrensutsatta branscher, kanske är avgörande.
            Vårt näringsliv, och i förlängningen vårt samhälles välstånd,
            har inte råd att avstå kompetens bara för att våra kommunikationer
            inte klarar att tillgodose kvinnors resebehov.
          </p>
          <p xml:id="i-8NhWfFAeP7iwSZAoDXLQZ7">
            Det är även så att män som grupp generellt sett har ett större
            inflytande i planeringen, då fler män än kvinnor känner sig manade
            att delta i samrådsmöten i samband med planerade infrastrukturinvesteringar.
            Män har fler och mer välavlönade arbeten att välja på genom att
            de arbetspendlar längre sträckor. De tar därmed ett mindre ansvar
            för inköpsresor och skjuts av barn. Att kvinnorna har mindre arbetsmarknadsregioner
            kan gå ut över Sveriges ekonomiska tillväxt genom att kompetens
            inte tas tillvara. För att människor ska kunna forma sina egna
            liv behövs fler attraktiva alternativ inom kollektivtrafik, gång
            och cykling så att bilberoendet kan minska.
          </p>
          <p xml:id="i-4aZqoYFHjn1WZzHzNUJ114">
            I syfte att uppnå en mera jämställd arbetsmarknad är det därför
            en nödvändighet för Sverige att förstora sina funktionella regioner
            med hjälp av utbyggd infrastruktur. Att ha ett jämställdhetsperspektiv
            redan på planeringsstadiet beträffande ny infrastruktur är alltså
            av stor vikt om vi ska kunna nå målen om ett jämställt transportsystem.
            Därför ska kvinnor och män ha samma möjlighet att påverka transportsystemets
            tillkomst, utformning, förvaltning och nyttjande. Ett sätt att
            göra detta är att det redan i grupper med makt och inflytande
            i planeringsprocessen av transportsystemet säkerställa att det
            finns en jämn fördelning mellan män och kvinnor. Jämställdhetsbegreppet
            bör i detta sammanhang också definieras bredare än jämställdhet
            mellan könen och även ses i ett mångfaldsperspektiv där även funktionshindrade
            blir synliggjorda och bereds full
          </p>
          <head xml:id="i-CKbaz7nMMi5772C6Dhg6N6" type="h1">
            tillgänglighet.
          </head>
          <head xml:id="i-LsXcJWzL8ACD4Hu2MVnzDZ" type="h2">
            Enskilda vägar
          </head>
          <p xml:id="i-HpfoyHQq1Z3apMu6HLe7nB">
            Enskilda vägar utgör den allra största delen av Sveriges vägnät.
            Det statliga stödet till dessa vägar har stärkts genom alliansregeringen
            men Centerpartiet anser att det behövs en fortsatt uppräkning
            av anslaget för att nödvändigt underhåll och viktiga investeringar
            ska kunna genomföras. Utöver det statliga ekonomiska stödet arbetar
            många lokala invånare, längs de enskilda vägarna, ideellt och
            de gör stora insatser för människors vardagsresor.
          </p>
          <p xml:id="i-NHb1nr7tAvu4yX6mFNSJdH">
            Det är den enskilda vägen som gör att en miljon människor kan
            påbörja och avsluta sin dagliga resa och därför måste förutsättningar
            ges för att upprätthålla och utveckla dessa vägars kvalité. Vägarna
            är också en viktig förutsättning för råvarutransporter och de
            ger oss tillgång till såväl friluftsliv som till stora delar av
            vår besöksnäring. Denna inställning ska gälla för såväl enskilda
            vägar som för allmänna vägar på landsbygden. Centerpartiet verkar
            dessutom för ett implementerande av den ”finska modellen” vid
            förrättningsarbete i vägsamfälligheter, vilket innebär ett väsentligt
            förenklat förfaringsätt till lägre kostnad samt att vägsamfälligheter
            betydligt snabbare än idag och till en väsentligt lägre kostnad,
            men fortfarande rättssäkert, kan åtgärdas.
          </p>
          <head xml:id="i-7go3gKcyULFGZpYcZA3Pro" type="h2">
            Rättvisande samhällsekonomiska kalkylmodeller
          </head>
          <p xml:id="i-EVDmeX4wyKdzUq6KT4Nhif">
            Samhällsekonomiska kalkylmodeller ligger till grund för vilka
            beslut om investeringar som fattas. Det är därför helt avgörande
            att kalkylmodellerna är rättvisande. I dagens modeller framgår
            inte nyttan av tillförlitliga godstransporter i kalkylmodellerna.
            Med en felaktig eller ofullständig kalkyl kommer felaktiga investeringsbeslut
            att fattas.
          </p>
          <p xml:id="i-HfQHNhKdWDBVazEmhvq1o2">
            För att beräkna den samhällsekonomiska nyttan i ett projekt behöver
            även exempelvis restidsvärden justeras så att de ger en mer rättvisande
            bild av de samhällsekonomiska vinsterna än vad som är fallet i
            dagsläget. Detsamma gäller även för godset i vårt transportsystem
            som är konstant undervärderat. En samhällsekonomisk värdering
            av godsprojekt som på ett rättvisande sätt speglar dess betydelse
            för näringslivets konkurrenskraft och för Sveriges konkurrenskraft
            som nation behöver genomföras.
          </p>
          <p xml:id="i-PVbUnx2e89AjC1wmRVgVWB">
            Utvecklingsarbetet med kalkylmodeller och samlade effektbedömningar
            av godstransporter måste intensifieras. Transporterna är en integrerad
            del i hela den industriella produktionen och skapa stora mervärden
            för Sverige. Om transportkedjan bryts fallerar hela systemet tills
            man kunnat göra en återstart. Återhämtningsförmågan är oerhört
            viktig, d.v.s. robustheten i transportsystemen.
          </p>
          <head xml:id="i-T55sjtNyz9sfVcvK1Bq9ES" type="h2">
            Konkurrenskraft i svensk sjöfart
          </head>
          <p xml:id="i-Jg2aoE5z8rqpaYXUs665mJ">
            Vad flyget är för människor är i stor utsträckning sjöfarten
            för vårt gods. Den allra största delen av vår export och import
            går via våra drygt 50 hamnar vidare ut på havet. Globalt sker
            90 procent av världens handel via internationella sjötransporter.
            Havet och luften utgör också en befintlig, och till sin natur
            mer gränslös, infrastruktur med helt andra förutsättningar än
            vägar och järnvägar vilka behöver planeras, finansieras och byggas.
          </p>
          <p xml:id="i-79e2huu4H4vWpv31p2vP1u">
            Skandinavien och Sverige är omgiven av vatten, och sjöfartsnäringen
            är därför av central betydelse för vårt välstånd och vår handel.
            Sjöfarten är en relativt miljövänlig transportform med en stor
            potential att ytterligare minska sin miljö- och klimatpåverkan.
            Svensk sjöfartstradition är förknippad med hög sjösäkerhet och
            miljömedvetenhet. Genom en stark svenskflaggad handelsflotta som
            även ligger i framkant i arbetet med lägre svavelutsläpp och en
            minskad klimatpåverkan kan Sverige påverka utformningen av de
            internationella reglerna för sjöfarten och dess anställda. Genom
            ett aktivt internationellt samarbete kan Sverige stärka sjöfartens
            fördelar ytterligare.
          </p>
          <p xml:id="i-H3e5CZZterE7Qo37sJLdKR">
            För Centerpartiet är det viktigt att den svenska sjöfartens konkurrenskraft
            inte försämras. Utflaggning av svenska fartyg inom rederier, handelsflotta
            och fiskefartyg riskerar att utarma kompetensen. Sveriges röst
            i internationella sammanhang och därmed vår möjlighet att påverka
            arbetsvillkoren för sjönäringen riskerar att tystna i takt med
            att allt färre fartyg bär svensk flagg.
          </p>
        </div>
        <div xml:id="i-BRLyLsX8qjjh5zGca99XYw" type="signatureBlock">
          <list xml:id="i-AhdshBuQ8oeio1dQote6pJ">
            <item xml:id="i-EvpfbFdPKkqhwWYPVYLS71" who="i-FucmvyHZ22CXcKRGnfjaC4" type="signature">
              Anders Åkesson (C)
            </item>
            <item xml:id="i-Nhi8nvJWPh7uFxK1HyStqS" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
            <item xml:id="i-KbZtpE9E2MMmuEECzL7Va3" who="i-NXj58dUGKZNY5mhhE2y1sm" type="signature">
              Göran Lindell (C)
            </item>
          </list>
        </div>
      </div>
    </body>
  </text>
</TEI>
