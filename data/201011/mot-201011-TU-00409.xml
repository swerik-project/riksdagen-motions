<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00409">
  <teiHeader>
    <fileDesc>
      <titleStmt>
        <title>Renare transporter</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Renare transporter</title>
          <idno type="rdwebb">GY02T409</idno>
          <rs type="number">T409</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T409/text</ref>
          <ref type="dokument_url_html">http://data.riksdagen.se/dokument/GY02T409</ref>
          <ref type="dokumentstatus_url_xml">http://data.riksdagen.se/dokumentstatus/GY02T409</ref>
          <ref type="doc">http://data.riksdagen.se/fil/F41FD2CF-5F4C-46DD-87E9-445E16D1739E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KT1XyoypwwiTkEL4KGq3ij" type="signed"/>
        <correspContext corresp="i-KT1XyoypwwiTkEL4KGq3ij">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-S75ybtSZ6pUrqZhFkcnjJy" type="numbering">
          <date when="2010-10-28"/>
        </correspAction>
        <correspAction xml:id="i-CMmxAkp4Fb9DJSiKxB6zwz" type="submission">
          <date when="2010-10-27"/>
        </correspAction>
        <correspAction xml:id="i-GxceZrJR6zQb3PgrQuCtWB" type="transfer">
          <date when="2010-10-27"/>
        </correspAction>
        <correspAction xml:id="i-FA6NsFPoJAPp9eBL1GCSxC" type="assigned"/>
        <correspContext corresp="i-FA6NsFPoJAPp9eBL1GCSxC">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EsJnEhuCFmZ4AijYCrgTN9" type="motBody">
        <div xml:id="i-JGCAJBxmFHPRMf3r3yZ9mf" type="motProposal" subtype="förslag">
          <head xml:id="i-D7DW3Y7LQf5SKEKfjsQL2h">
            Förslag till riksdagsbeslut
          </head>
          <list xml:id="i-KtAWQXAuKr64hk3yXZTigP" style="ol">
            <item xml:id="i-CzvM1fKCMta3KgfbqmbCRd">
              Riksdagen tillkännager för regeringen som sin mening vad som
              anförs i motionen om behovet av att satsa på klimatsmart samhällsplanering
              med minskade avstånd mellan bostad, arbete och offentlig service.
            </item>
            <item xml:id="i-2nntwsSbQvuW7grronRqmh">
              Riksdagen tillkännager för regeringen som sin mening vad som
              anförs i motionen om att utveckla digitala kommunikationer och
              flexibla arbetslösningar som kan minska behovet av fysiska transporter.
            </item>
            <item xml:id="i-ENvxKCsiphHRyHuundgXN4">
              Riksdagen tillkännager för regeringen som sin mening vad som
              anförs i motionen om vikten av att bygga vidare på EU:s strategi
              för transeuropeiska transportnätverk.
            </item>
            <item xml:id="i-S9LNjFzZ4yzCbCrjSys1C8">
              Riksdagen tillkännager för regeringen som sin mening vad som
              anförs i motionen om att skapa ett europeiskt driftskompatibelt
              stomnät där godset snabbt kan passera utan att bli liggande på
              bangårdar och i hamnar.
            </item>
            <item xml:id="i-WUiWEajHrwZD9CguVC52VL">
              Riksdagen tillkännager för regeringen som sin mening vad som
              anförs i motionen om att skapa en gemensam IT-plattform för köp
              av tågbiljetter i hela EU, oberoende av operatör.
            </item>
            <item xml:id="i-KnVHYiH3P5N8kZUxKp5bib">
              Riksdagen tillkännager för regeringen som sin mening vad som
              anförs i motionen om att transportsektorn snarast bör inkluderas
              i EU:s handelssystem för utsläppsrätter och att dessa ska fördelas
              genom auktionering. 1
            </item>
            <item xml:id="i-zK1sQTPRxY9ADvgseTG2Y">
              Riksdagen tillkännager för regeringen som sin mening vad som
              anförs i motionen om att beskatta transporter och fordon utifrån
              de faktiska utsläppen. 2
            </item>
            <item xml:id="i-CgoLNd2f6J9nw3A4hhZ9a2">
              Riksdagen tillkännager för regeringen som sin mening vad som
              anförs i motionen om vikten av fortsatt skattebefrielse för biodrivmedel
              även efter 2013. 2
            </item>
            <item xml:id="i-H21M1kAEkDp2DpWoe879Yy">
              Riksdagen tillkännager för regeringen som sin mening vad som
              anförs i motionen om att genomsnittsutsläppen av koldioxid från
              nyproducerade bilar inom EU bör sänkas till max 80 g/km fr.o.m.
              2020 och max 60 g/km fr.o.m. år 2025. 1
            </item>
            <item xml:id="i-7dhCTvyP7DJzThUwp8PTxo">
              Riksdagen tillkännager för regeringen som sin mening vad som
              anförs i motionen om att ett absolut maxtak för koldioxidutsläpp,
              som ingen bilmodell får överskrida, bör införas. 1
            </item>
            <item xml:id="i-DaCRF4dommcquxzegbo7QF">
              Riksdagen tillkännager för regeringen som sin mening vad som
              anförs i motionen om att ett förbud bör införas fr.o.m. 2015 mot
              nyförsäljning av bilar som enbart kan drivas med fossila bränslen.
            </item>
          </list>
          <p xml:id="i-WCziw4swnTzHv9KH9wNQv">
            1 Yrkandena 6, 9 och 10 hänvisade till MJU.
          </p>
          <p xml:id="i-PRVhgqzikj9he8ici1rbEb">
            2 Yrkandena 7 och 8 hänvisade till SkU.
          </p>
        </div>
        <div xml:id="i-CfbHwHDnF9zQCCuT6TACDz" type="motContent">
          <head xml:id="i-3qYrm9rMNDm4MhgKwR1WDp" type="h1">
            Ett smart kommunikationssystem
          </head>
          <p xml:id="i-XnqWvktEDhzjEqYjCCB8dW">
            Förbättrad miljö, förbättrad livskvalitet och ett modernt, hållbart
            transportsystem kan gå hand i hand. Våra transportsystem behöver
            anpassas så att de blir långsiktigt hållbara i förhållande till
            hotet om klimatförändringar. Samtidigt måste den enskilda människans
            vardag beaktas. Barnfamiljen i Göteborg och pensionären i Lycksele
            måste kunna fortsätta leva utan att vardagslivet allvarligt försvåras
            av illa genomtänkta politiska beslut.
          </p>
          <p xml:id="i-QBPuu6X8EhMURMgAMwS8HE">
            Kommunikationssystemet bör utformas utifrån en trestegsmodell,
            där vi i första hand ersätter fysiska transporter med andra lösningar,
            exempelvis ny informations- och kommunikationsteknik, videokonferenser
            och handel över Internet. I andra hand bör vi välja så energieffektiva
            transporter som möjligt och i tredje hand ersätta fossila bränslen
            med långsiktigt hållbara klimatneutrala alternativ.
          </p>
          <p xml:id="i-BezWJ6TXh6X4FVkuGJVKSx">
            Vid planering av städer bör beslutsfattare verka för att minska
            avstånd mellan bostäder, affärer, arbetsplatser och skolor. Kommunernas
            roll är central. Särskild uppmärksamhet bör riktas mot framväxten
            av köpcentrum utmed infartsvägarna till städer, så kallad externhandel.
            Dessa är svåra att nå med kollektivtrafik och bidrar stort till
            att öka utsläppen och bilberoendet. De riskerar dessutom att slå
            ut närbutiker, vilket gör att ännu fler människor blir beroende
            av bil utan att ha någon valmöjlighet. Flera länder däribland
            Norge och Nederländerna har infört olika typer av lagstiftning
            för att begränsa expansionen av externhandel.
          </p>
          <p xml:id="i-59Ver4U8p2fKSnXASKKSJb">
            Alliansregeringen har reformerat myndighetsstrukturen inom transportsektorn
            i Sverige. Detta innebär att myndigheterna kan ta ett samlat grepp
            på transportsituationen i landet.
          </p>
          <head xml:id="i-Nhu5zvbcvbkacwi4z3hHKQ" type="h1">
            Minska behovet av fysiska transporter
          </head>
          <p xml:id="i-Covcs1XUwCuSoBtkvXUKxA">
            Transporter och kommunikationer är två begrepp med i stort sett
            samma innebörd. Ändå har ansträngningarna att koppla transportbehoven
            i samhället till den potential som utvecklingen av informations-
            och kommunikationsteknologin (ICT) erbjuder hittills varit få.
            ICT innebär bland annat en revolution i sättet att organisera
            och producera varor och tjänster och har därmed en stor potentiell
            inverkan på både transportbehoven och energi- och materialströmmarna
            i samhället. Industriella processer, elektriska apparater, motorer
            av olika slag, byggnader i alla dessa sammanhang kan IT utnyttjas
            för att öka effektiviteten i energi- och materialanvändningen.
            Ett tydligt exempel är tryckning och distribution av trycksaker
            och tidningar. ICT ger möjligheter till långtgående decentralisering
            av tryckning, samtidigt som transporterna minskar. Genom att mycket
            av informationen kan hämtas via Internet minskar åtgången av papper.
            En strategisk satsning bör därför göras på forskning kring vilka
            industrisektorer som har möjlighet att decentralisera produktionen
            och därmed minska behovet av transporter.
          </p>
          <p xml:id="i-PESV95hpfoRuQJJQQAifmW">
            Staten skulle kunna vara mycket mer proaktiv och vara ett gott
            föredöme för näringslivet, till exempel när det gäller användande
            av videokonferenser, uppmuntrande av flexibla arbetsformer och
            användande av bilpooler. Det bör finnas strikta krav på offentlig
            förvaltning att minska sina fysiska arbetsresor. För att främja
            arbete hemifrån och minska de fysiska resorna till och från arbetet
            vill vi också inleda en diskussion om flexibelt arbete med de
            fackliga organisationerna. Alla offentliga arbetsgivare bör tillämpa
            reseråd för sina anställda. Dessa råd bör utgå från att i första
            hand undvika att resa överhuvudtaget, exempelvis genom att i stället
            ordna videokonferenser.
          </p>
          <p xml:id="i-2ZmFy93cP9sFgzhpetL7AJ">
            I sista hand ska tjänstebilar användas. En framgång för Kristdemokraterna
            är beslutet om att när offentliga verksamheter köper in bilar
            skall miljöbilar väljas där så är möjligt. Miljöbilspremien, som
            gällde 20072009, bidrog också till att öka andelen miljöbilar
            i Sverige.
          </p>
          <head xml:id="i-EYqavjjgDnG4CdJanFAbnh" type="h1">
            Transeuropeiska nätverk
          </head>
          <p xml:id="i-SZydpV1tuJ6w6ZDLgNraGB">
            Det iär viktigt att bygga vidare på EU:s strategi för transeuropeiska
            transportnätverk (förkortad TEN-T). Framför allt behöver satsningarna
            på godstransporter på järnväg och till sjöss förbättras. Idag
            är godstrafiken för långsam och har därför svårt att konkurrera
            med godstransporter på lastbil. Därför behövs ett europeiskt driftskompatibelt
            stomnät där godset snabbt kan passera utan att bli liggande på
            bangårdar och i hamnar.
          </p>
          <p xml:id="i-EAPELjNG2rQ2u7dhsNX9ok">
            Det måste bli lättare att byta transportslag och dagens barriärer
            för tågtrafik bör undanröjas. Övergången från väg- till järnvägstrafik
            skulle underlättas avsevärt om det fanns en gemensam IT-plattform
            för köp av tågbiljetter i hela EU, oberoende av operatör. Sveriges
            regering bör ta initiativ till skapandet av ett sådant system.
          </p>
          <p xml:id="i-LXMtbarQks9XBiAqk6wwtm">
            Arbetet med så kallade sjömotorvägar bör ges högsta prioritet.
            Konceptet med sjömotorvägar innefattar infrastruktur i och omkring
            hamnarna, anläggningar, teknik och tjänster. Det är viktigt att
            Sverige är pådrivande för att få fart på investeringar i sjömotorvägskonceptet.
          </p>
          <head xml:id="i-V4kQjtgoJvfo5wEaGc4Rfj" type="h1">
            Minskade utsläpp av koldioxid
          </head>
          <p xml:id="i-LBJj58faxVm3JVGLcb1tNH">
            Mellan 1990 och 2005 ökade utsläppen av växthusgaser från transportsektorn
            i EU med 32 procent, medan andra sektorer minskade sina utsläpp
            med 9,5 procent. Utsläppen från transportsektorn i Sverige har
            ökat med 10 procent sedan 1990. Godstransporter med lastbil svarar
            för nästan hela ökningen, men fortfarande står persontransporterna
            för den största andelen av utsläppen. Det behövs olika styrmedel
            för att minska trafikens klimatpåverkan.
          </p>
          <head xml:id="i-BmqS1vDgHQ35BywrRjrWGZ" type="h2">
            Handel med utsläppsgränser
          </head>
          <p xml:id="i-8TQa95MofNXH9R8TadMY6o">
            Flygsektorn, som hittills sluppit att betala stora delar av sina
            kostnader, kommer från och med 2012 att ingå i systemet med utsläppsrätter.
            Det är önskvärt att övriga transportsektorn, inklusive vägtrafiken,
            inkluderas i handelssystemet så snart som möjligt. Därigenom kan
            kostnadseffektiva utsläppsminskningar åstadkommas till lägsta
            möjliga totala kostnad för välfärden. Utsläppsrätter bör fördelas
            genom auktionering.
          </p>
          <head xml:id="i-RT8LS9epP2ogg7QcjAsQWU" type="h2">
            Beskattning
          </head>
          <p xml:id="i-Yze62oDQAqinAJKp5pjpR">
            Kristdemokraterna har inom regeringen medverkat till att fordonsbeskattningen
            får en tydligare koppling till fordonets miljöpåverkan. Detta
            gäller både klimatpåverkan och utsläpp av ämnen som är skadliga
            för levande organismer och människors hälsa. Principen för miljöstyrande
            skatter ska vara att transporter och fordon beskattas utifrån
            de faktiska utsläppen.
          </p>
          <p xml:id="i-2xuQ5uwg7Ydpzy5YEeSBf8">
            Biobränslen utgör en viktig potential för miljövänliga drivmedel.
            I Sverige finns det inom jord- och skogsbruket goda förutsättningar
            för att förverkliga denna potential. Detta kräver att investerarna
            kan räkna med långsiktiga stabila villkor för att få lönsamhet
            i sin verksamhet. Därför bör biodrivmedel vara fortsatt skattebefriade
            även efter 2013, som är det bortre årtal för vilket skattebefrielse
            gäller enligt tidigare beslut.
          </p>
          <head xml:id="i-2q9JrHzr6WjEZnxLyLT9Fu" type="h2">
            Gränsvärden för bilarnas utsläpp
          </head>
          <p xml:id="i-Us6kgKCSGoHPZYRiwTCU43">
            EU har beslutat om maxtak för genomsnittsutsläppen av koldioxid
            från personbilar. Nyproducerade bilar inom EU får inte ha ett
            högre genomsnittsutsläpp av koldioxid än 130 g/km från 2012 och
            max 95 g/km från 2020. I dag ligger EU:s genomsnitt på 158 g/km.
            Dessa gränser uttrycker en alltför låg målsättning. I stället
            bör maxgränsen för genomsnittsutsläppen av koldioxid från nyproducerade
            bilar inom EU sättas till max 80 g/km från och med 2020 och max
            60 g/km från och med 2025. Ett absolut maxtak, som ingen bilmodell
            får överskrida, bör också införas.
          </p>
          <p xml:id="i-VkScjKBf9U8i29BFK2wc9V">
            Det är viktigt att omställningen till en fossiloberoende fordonsflotta
            startas omgående, eftersom de bilar som säljs idag kommer att
            rulla på vägarna under lång tid framöver. Ett förbud mot nyförsäljning
            av bilar som enbart kan drivas med fossila bränslen bör därför
            införas från och med 2015.
          </p>
        </div>
        <div xml:id="i-QdeEeURqmhyjKaznd5zqJw" type="signatureBlock">
          <list xml:id="i-RnbYeTDXZpm1XPdg1inMpR">
            <item xml:id="i-bLoKoyP6i9TkbfHciLwVt" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
