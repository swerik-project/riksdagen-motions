<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00535">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__535/mot_1953__ak__535-001.pdf"/>
      <fw xml:id="i-Eryi1hQ5vUgm5S6iAqwK1g">
        8 Motioner i Andra kammaren, nr 339.
      </fw>
      <div xml:id="i-3kTybV8wqC8xq7xGgcA8jR" type="motHeader">
        <div xml:id="i-BjtutKHZV2YSLtLgEdh5m2" type="motTitle"/>
        <div xml:id="i-LDjtFg7WVpJ4iUPLBzW454" type="motSubmissionInfo"/>
      </div>
      <div xml:id="i-KSRSHUrsmPL6kYHhvds4GQ" type="motBody">
        <div xml:id="i-HSH8XhXMbP6pGHhBdTdSZC">
          <p xml:id="i-LwPL39oU6FPhfZXFqmrmj5">
            Nr 535.
          </p>
          <p xml:id="i-6tFJjnNSLrba5jRnKzwSMy">
            Av herr Håstad, i anledning av Kungl. Maj:ts proposition, nr
            145, angående omorganisation av gymnasierna vid de hög- re allmänna
            läroverken m. m.
          </p>
          <p xml:id="i-DH3VEGfwzHESagZTNx9dtQ">
            Även om statsrådet och chefen för ecklesiastikdepartementet i
            proposition nr 145 förutsätter att Kungl. Maj:t utan något riksdagens
            yttrande skall fast- ställa ämnesfördelningen och kursplanerna
            i det nya tregrenade gymna- sium, som samtidigt föreslås, kan
            riksdagen enligt 8 89 RF icke betagas rätten att ge till känna
            önskemål rörande nämnda frågor. Det synes mig angeläget att riksdagen,
            i anslutning till vad som skedde för tre år sedan vid principbeslutiet
            i skolfrågan, ånyo toge upp till dryftande frågan om de moderna
            språkens och särskilt franskans ställning i den nya gymnasie-
            organisationen. I propositionen lämnas en mycket knapphändig redogörelse
            för de tre mo- derna språkens plats i gymnasiet enligt skolöverstyrelsens
            förslag. Mot för- slaget att även i fortsättningen göra engelskan
            till huvudspråket kunna inga erinringar göras. Däremot är det
            uppenbart att i någon mån tyskan men framför allt franskan givits
            en restriktivare omfattning än man kunnat vänta. I fråga om tyskan
            är dock skadan härav otvivelaktigt lättare repara- bel, eftersom
            svårigheterna för en student, som en gång lärt sig grunderna,
            att efteråt förkovra sina kunskaper i detta språk eller att över
            huvud förstå och även tala det äro förhållandevis små eller lättöverkomliga.
            Annorlunda ställer det sig när det gäller det från svenskan vida
            mera avlägsna franska språket; för att något så när förstå detta
            språks tal och skrift fordras en omfattande undervisning, och
            så pressad av utbildningskrav som vår tids ung- dom blivit kan
            det inte väntas att mer än ett relativt ringa antal studenter
            efteråt får tillfälle eller har energi att förbättra sina kunskaper
            i franska eller ens vidmakthålla dessa. Såsom det framgår av departementschefens
            redogörelse får franskan en svag ställning på realgymnasiet, likaså
            inom den allmänna linjens sociala gren, och delvis också på latinlinjen.
            Skolöver- styrelsen själv beklagar att den sett sig av konkurrensen
            från andra ämnen nödgad att beskära franskans ställning. Den enda
            gren, där franskan får en mycket gynnad position, skall bli inom
            den allmänna linjens nyspråkliga av- delning. Häremot är intet
            i och för sig att säga. Men de, som väntas välja denna studielinje,
            beräknas i mindre utsträckning än de, som gå övriga lin- jer,
            komma att rekrytera universitet och fackskolor, varför denna linjean-
            ordning inte löser de problem, på vilka universitet och fackskolor
            pekat och vilka närmare beröras här nedan. Frågan om de moderna
            språkens ställning i läroverken innefattar något mera än enbart
            att puzzla med timmar på schemat. Med frågan samman-
          </p>
          <pb facs="riksdagen-motions-pdf/data/1953/mot_1953__ak__535/mot_1953__ak__535-002.pdf"/>
          <fw xml:id="i-FykkVFpvugPtcAp1GQBwW6">
            Motioner i Andra kammaren, nr 535. 9
          </fw>
          <p xml:id="i-BA1MLM3seRxZZgXtjANLRi">
            hänger hela den svenska kulturens orientering. Intet har hittills
            varit en större styrka för vårt lands kultur än dess allsidiga
            förankring. Vår kultur har under de senaste århundradena vilat
            på tre pelare: fransk kultur, tysk kultur och anglosachsisk kultur,
            i nu nämnd historisk ordning. Även om ett av dessa länder under
            några perioder dominerat, har det dock alltid funnits kontakter
            med de andra här nämnda kulturerna och därigenom en motvikt mot
            ett alltför ensidigt andligt beroende. Just nu är den anglosach-
            siska kulturen den dominerande i våra kulturrelationer, men även
            med allt erkännande av det stora utbyte, som Sverige har härav,
            måste vi finna det synnerligen angeläget att upprätthålla de traditionella
            kontakterna med de tyska och fransk-latinska kulturvärldarna.
            Ja, man kan gå ett steg längre och anföra, att just den omständigheten
            att vi av praktiska skäl nu göra engelskan till det nyspråkliga
            huvudämnet uppfordrar oss till att vaka över att den åstundade
            ökade kunnigheten att lära och framför allt tala engelska inte
            köpes till priset av en förträngning av kulturförbindelser, som
            för oss alltid varit synnerligen betydelsefulla och som även i
            framtiden förvisso bli för oss oundgängliga. Härtill kommer att
            behovet av kunskaper i moderna språk starkt stegrats i vår internationaliserade
            tid. Allt tyder på att framtiden undan för undan kommer att skärpa
            dessa kunskapskrav. Skola svenskarna kunna göra sig internationellt
            gällande, räcker det i de flesta fall inte med att vederbörande
            något så när behärskar engelska. Vad franskan beträffar, är detta
            alltjämt jämbördigt med engelskan som kongresspråk. Inom Europarådet
            torde flera delegater tala franska än engelska. Med hänvisning
            till Nobelprisen kan man vidare påpeka på den stora roll, som
            franska skönlitteraturen nu spelar. Efter krigsårens självklara
            avmattning har den franska vetenskapen på de flesta områden återtagit
            sin tidigare position. Så gott som enstämmigt ha de akademiska
            myndigheterna i sina yttran- den över skolöverstyrelsens gymnasieförslag
            inskärpt den trängande nöd- vändigheten av att gymnasierna utrusta
            studenterna med förutsättningar att utan svårighet tillgodogöra
            sig litteratur på de tre språken. Humanister och naturvetare ha
            härvidlag hävdat samma bestämda mening. De flesta
          </p>
          <p xml:id="i-CJJgficx1gFa4LXYya7X6A">
            studenter — utom troligen flertalet av dem som ämnar välja den
            nya all- männa linjen — bli i vår tids uppskruvade konkurrens
            och med de ökade
          </p>
          <p xml:id="i-3NGHs34KyWRj1GZwJE8Pz1">
            kraven på fackutbildning tvingade att studera vidare vid universitet
            eller fackhögskolor. Den opinion, som med sådan styrka framträtt
            bland uni- versitets- och högskolelärare, kan inte negligeras.
            Den syftar lika mycket till studenternas som till samhällets bästa.
            De akademiska lärarnas erfaren- heter gå alltmer deciderat i den
            riktningen, att antingen tvingas studenterna efteråt ta igen vad
            de borde ha fått inhämta i läroverken eller också av- skärmas
            vårt land mer och mer från alla de impulsgivande inflytelserna
            från den franska kulturkretsen. Av egen erfarenhet vet jag att
            de flesta studen- ter inte anse sig kunna tillgodogöra sig en
            kursbok, som är skriven på franska; ofta händer det att även de
            mest begåvade och ambitiösa studenter bekänna att deras franska
            kunskaper äro otillräckliga, samtidigt som de av
          </p>
          <pb facs="riksdagen-motions-pdf/data/1953/mot_1953__ak__535/mot_1953__ak__535-003.pdf"/>
          <fw xml:id="i-By1CDk8EGFvd2HTa7SiCws">
            10 Motioner i Andra kammaren, nr 539.
          </fw>
          <p xml:id="i-EE67M2bHiJJ1yxCVHfZphR">
            ekonomiska skäl förklara sig inte ha tid eller råd att förlänga
            studietiden med att även ta itu med franska språkstudier. I regel
            är det blott några spe- cialister i franska — vilka kanske haft
            möjlighet att tillbringa en tid i något fransktalande land — som
            ledigt gå i land med litteratur på franska eller forskningar med
            franskt material. Följden har blivit att litteraturen och studierna
            bli alltmer ensidigt bestämda. Denna utveckling står i strid mot
            den vetenskapliga undervisningens eller utbildningens väsen. Den
            måste betecknas som ett förfall, för vilket varken lärarna eller
            studenterna ha skulden. Just med hänsyn till det anförda säger
            det så litet, när det t. ex. invän- des att antalet kursböcker
            på franska är så litet redan nu. I själva verket torde de flesta
            lärarna sedan länge dragit sig för att anvisa fransk littera-
            tur, av det enkla skälet att utsikten att studenterna läsa den
            är så ringa. Inte heller kan man gärna hänvisa till att många
            akademiskt utbildade män och kvinnor blivit framstående trots
            bristen på färdigheter i franska språ- ket. I grund och botten
            förhåller det sig väl så, att ifrågavarande män och kvinnor själva
            beklagat dessa brister och alltid ansett det som en stor svag-
            het, kanske som ett lidande att de varit utestängda från direkt
            kontakt med fransk kultur. Och även om åtskilliga obestridligen
            gått i land med stora uppgifter utan kunskaper i franska, kunna
            dock få ungdomar under skol- åren vara vissa om att dylika kunskaper
            skola bli överflödiga för dem ute i livet. Man kan förstå — särskilt
            med hänsyn till det franska språkets svårig- hetsgrad — att tyskan
            näst efter engelskan gynnades när grundlinjerna för den nioåriga
            enhetsskolan drogs upp vid 1950 års riksdag. Inte minst i syfte
            att skapa en viss jämvikt mellan de germanska och de latinska
            kul- turkretsarna fordrar emellertid konsekvensen att det nya
            gymnasiet i stäl- let ger franskan desto större utrymme. Även
            om det tyvärr blir ett relativt fåtal som på detta sätt får lära
            sig franska — och i första hand bör det vara gymnasiernas uppgift
            att lära studenterna att ledigt förstå detta språk — är det främst
            på denna grupp, som omfattningen av vårt lands kulturrela- tioner
            ofrånkomligen hänger. Att dessa kulturrelationer i vårt eget lands
            in- tresse måste göras så allsidiga och vidsträckta som det står
            i vår makt kan aldrig nog starkt betonas. Därpå beror styrkan
            av de kulturinsatser, som vi själva kunna utföra både hemma och
            i det internationella samarbetet. Där- för framstår problemet
            om de moderna språkens ställning i det nya gym- nasiet så viktigt
            att jag hemställer, att riksdagen, i samband med behandlingen
            av proposi- tion nr 145, måtte i skrivelse till Kungl. Maj:t uttala
            att Kungl. Maj:t vid fastställandet av det nya gymnasiets äm-
            nesuppdelning och kursplaner måtte ge franskan en starka- re ställning
            än som föreslås av skolöverstyrelsen.
          </p>
          <p xml:id="i-BGGAcyk3xMxov7ieMRN8c1" type="date">
            Stockholm den 9 april 1953.
          </p>
          <p type="signatureBlock" id="i-2524ep8hajnuLnGfm12TRw">
            Elis Håstad.
          </p>
        </div>
      </div>
    </body>
  </text>
</TEI>
