<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-ak--01252">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-001.pdf"/>
      <fw xml:id="i-9ZPWGpdLZzpgbcdbEdgmb7">
        Motion i Andra kammaren, nr 1252 år 1968 9
      </fw>
      <div xml:id="i-EvWwu5cFt8YZHuiUvJTVY8" type="motHeader">
        <div xml:id="i-RL9Ym95W13DZJtai1jCDZ9" type="motTitle"/>
        <div xml:id="i-XuLGxbB7kqM5iJZjaT4XnP" type="motSubmissionInfo"/>
      </div>
      <div xml:id="i-8S34BFPLsiY7MEo1tHXi1t" type="motBody">
        <div xml:id="i-8bWMEjaUngjLHkAMpjZfQG">
          <p xml:id="i-Q6BFSRt4L8zHLtjMAavRwn">
            Nr 1252
          </p>
          <p xml:id="i-NFwdkVVhCQB6E2AHEWNZMt" type="titleString">
            Av fru Ryding,i anledning av Kungl. Maj:ts proposition nr 136,
            med förslag till lag om ändring i giftermålsbalken, m.m.
          </p>
          <p xml:id="i-C25pLLGEdfRwgxXVs74rSi">
            I Kungl. Maj:ts proposition nr 136, med förslag till lag om ändring
            i gif- termålsbalken, säger departementschefen bl.a. följande:
            »I en framtida lagstiftning bör man enligt min mening lägga ökad
            vikt vid att äktenskapet är en form för frivillig samlevnad mellan
            självständiga personer, ...» Och på ett annat ställe i samma proposition
            framhålles: »Det är inte möjligt att nu ta ställning till reformer
            som är så pass vittgående. I detta lagstiftnings- ärende bör ansträngningarna
            i stället inriktas på att åstadkomma begränsade förbättringar
            inom ramen för det bestående systemet...»
          </p>
          <p xml:id="i-UHuKZ64Qgi7Sb3zVweznSc">
            Enligt min mening bör äktenskapet redan nu betraktas som en frivillig
            samlevnad mellan självständiga personer. Äktenskapet bör inte
            prioriteras framför andra samlevnadsformer. De lagar som nu stiftas
            får inte bidra till att konservera institutioner, vilkas betydelse
            genom utveckling i samhället i övrigt håller på att reduceras.
            En kortfattad historik över äktenskapet som institution ger vid
            han- den: Både i det förindustriella bondesamhället och den begynnande
            stor- industrins samhälle var äktenskapet kvinnans enda utväg
            till ekonomisk trygghet och social status. I jordbrukssamhället
            var äktenskapet framför allt en ekonomisk institution. Giftermål
            mellan unga människor arrange- rades mellan familjerna av ekonomiska
            skäl, exempelvis för att utvidga ägorna. Äktenskapet fyllde då
            flera av de funktioner som senare övertagits av samhället genom
            t. ex. sociallagstiftningen. Familjeinstitutionen var män- niskors
            enda möjlighet att få sina sociala, ekonomiska och känslomässiga
            behov tillfredsställda. Alla de som stod utanför familjeinstitutionen
            och den trygghet som den innebar var helt rättslösa. äktenskapet
            var sålunda en institution som gynnade de privilegierade och egendomsägande
            i samhället och bidrog därmed till att konservera den bestående
            samhällsordningen. När befolkningsexplosionen och industrialismen
            sprängde bondesamhäl- let i slutet av 1700-talet och vi fick ett
            egendomslöst industriproletariat i städerna visade det sig hur
            otillräckligt äktenskapet var för att garantera människornas trygghet.
            Kvinnans rättsliga ställning reglerades i början av 1800-talet
            av 1734 års lag, som var helt föråldrad och som hade skrivits
            för att reglera de rättsliga förhållandena i bondesamhället, vilket
            medförde att de ogifta och oförsörjda kvinnorna i 1800-talets
            industrialiserade samhälle blev rättslösa. En liknande eftersläpning
            — dock ej lika svårartad — kan
          </p>
          <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-002.pdf"/>
          <fw xml:id="i-MwvwnHM4RApqGhiAmEfgWx">
            10 Motion i Andra kammaren, nr 1252 år 1968
          </fw>
          <p xml:id="i-BKZ8DVvegPsrupbSSKUsci">
            i dag noteras beträffande giftermålsbalken av år 1920 och dagens
            samhälle, där denna lag skall tillämpas. I dag stimuleras kvinnorna
            med olika medel att utbilda sig och gå ut i produktionslivet.
            Stor vikt läggs vid undervisning och utbildning. Därige- nom undermineras
            äktenskapets roll som försörjningsinstitution för kvin- nan. Bakom
            detta verkar ligga en tanke att alla vuxna arbetsföra männi- skor
            skall beredas möjlighet att försörja sig, oavsett kön. Detta understry-
            kes även i den FN-rapport om kvinnans ställning som den svenska
            regering- en nyligen överlämnat till FN. Mot denna bakgrund ter
            sig särlagstiftningen kring äktenskapet som omotiverad och konservativ.
            På grund av otillräcklig arbetsmarknads- och socialpolitik måste
            emel- lertid konstateras, att äktenskapet fortfarande för många
            kvinnor funge- rar som en trygghetsfaktor. De är i hög grad ännu
            beroende av en enskild person för sin existens, och detta för
            att arbete och inkomsttrygghet på många orter inte garanteras
            kvinnorna. Äktenskapets otillräcklighet då det gäller att tillförsäkra
            kvinnan trygghet, ekonomisk och social, visar sig sedan ett tiotal
            år tillbaka i den höga skilsmässofrekvensen och sedan några år
            tillbaka även i de återverkningar på mannens möjlighet att försörja
            en familj på grund av lågkonjunktur och strukturrationaliseringar.
            Trots allt har utvecklingen i samhället lett till ökade möjligheter
            för sär- skilt kvinnorna att leva ett positivt liv utanför äktenskapets
            ram jämfört med tidigare förhållanden. Såväl gifta som ogifta
            kvinnor kan genom pre- ventivteknikens utveckling själva bestämma
            när de vill ha barn, hur många barn de vill ha och med vem. Kvinnorna
            är sålunda i mycket mindre ut- sträckning än förr utlämnade åt
            männens godtycke. Den ökade medellivs- längden och det minskade
            barnantalet per familj har medfört att den barn- bundna tidsperioden
            av kvinnans liv starkt reducerats. Dessa fakta talar för att äktenskapslagstiftningen
            är mogen för en djup- gående revidering. Såvida lagstiftningen
            inte skall hämma utvecklingen bör denna revidering inte skjutas
            på framtiden. Förutom att den framlagda propositionen speglar
            en föråldrad syn på äktenskapet och samlevnadsfrågorna kan man
            dessutom peka på felaktiga slutsatser i departementschefens allmänna
            synpunkter, som tydligen fått ligga till grund för justeringarna
            i lagstiftningen. Departementschefen utgår i sin kortfattade historik
            över äktenskapsin- stitutionens utveckling från värderingar som
            inte är relevanta om man ser till samhället som helhet. Jag har
            tidigare poängterat äktenskapets positiva roll för den egendomsägande
            minoriteten i samhället. Det är uppenbart, att departementschefen
            övervärderar äktenskapets roll som trygghetsfaktor för kvinnorna
            i allmänhet, vilket framgår av följande: »Mannen var regel- mässigt
            den som fick svara för familjens försörjning genom förvärvsarbete
            medan hustruns roll främst bestod i att sköta hemmet och ha den
            dagliga
          </p>
          <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-003.pdf"/>
          <fw xml:id="i-9NhEMkH5Uzwn3UhfXF6iib">
            Motion i Andra kammaren, nr 1252 år 1968 11
          </fw>
          <p xml:id="i-TV57GewNmDe5Fde7mbPNXm">
            tillsynen över barnen.» Denna beskrivning stämmer möjligen på
            de över- klass- och medelklassfamiljer där man hade en så pass
            god ekonomi att kvin- nan kunde avstå från förvärvsarbete. Men
            i stora grupper av befolkningen var de gifta kvinnorna tvingade
            att bidra till familjens försörjning genom tunga och illa avlönade
            arbeten. Departementschefen handskas med statis- tiska uppgifter
            som ger den omisstänksamme läsaren en falsk bild av situa- tionen
            t. ex. på 1920-talet: »år 1920 hade bara 39 000 eller knappt fyra
            pro- cent av de gifta kvinnorna yrkesarbete men år 1965 var motsvarande
            siffra 619 000 eller drygt 33 procent av samtliga gifta kvinnor.»
            Detta skall tjäna som bevis för att kvinnans jämställdhet med
            mannen på arbetsmarknaden är på väg att bli förverkligad. Man
            kan emellertid med fog misstänka att ett stort antal kvinnor under
            1910- och 1920-talet hade anställning hos privat- personer, som
            förmodligen inte lämnade statistiska uppgifter. En helt an- nan
            bild får man dessutom om man granskar förvärvsintensiteten för
            hela den kvinnliga befolkningen. 1910 var andelen förvärvsarbetande
            kvinnor i de aktiva åldrarna 44 procent. År 1965 var motsvarande
            siffra cirka 41 pro- cent. (Per Holmberg i »&gt;Kynne eller kön?»)
            Kvinnornas jämställdhet på arbetsmarknaden är sålunda långt ifrån
            förverkligad. Brister i samhället, som bl. a. speglas i förekomsten
            av en stor grupp arbetslösa kvinnor, kan givetvis inte lösas genom
            att samhället lastar över ansvaret för hundra- tusentals människors
            försörjning på äktenskapet. Mytbildningen kring äk- tenskapet
            och den alltmer krympande familjen tjänar till att dölja diskri-
            mineringen av kvinnorna, en diskriminering som kan upprätthållas
            genom en föråldrad lag och en mer eller mindre tvångsmässig deportering
            av kvin- norna till »hemmets lugna vrå». Enligt departementschefen
            är det av vikt att koordinering sker beträffan- de äktenskapslagstiftningen
            mellan de olika nordiska länderna. Ett nor- diskt samarbete kan
            givetvis på många områden ha positiva effekter, men man har all
            anledning att vara kritisk mot uppfattningen att det i alla sam-
            manhang kan leda till radikala lösningar. Ett skrämmande exempel
            på mot- satsen är den lag som instiftades i Danmark 1961 och som
            fick namnet »den fula lagen» och som var riktad mot de homosexuella.
            I texten till denna särlag mot homosexuella sägs det att »den
            der ved betalning eller löfte derom skaffer sig könsligt forhold
            till en anden person af samme kön under 21 år» kan straffas med
            fängelse i högst ett år eller under förmildrande omständig- heter
            till böter. (Henning Pallesen i boken »De avvikande&gt;».) Lagen
            fick en så rigorös tillämpning att rent bagatellartade handlingar
            ledde till åtal och fängelse. Flera personer begick självmord
            under hotet av åtal och den skan- dal detta skulle föra med sig.
            Trots att den radikala opinionen i Danmark motsatte sig lagen
            och trots de tragiska konsekvenserna av lagens tillämp- ning antog
            den svenska riksdagen något år senare en lag av exakt samma innebörd
            med hänvisning till det positiva värdet av en internordisk lagstift-
          </p>
          <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-004.pdf"/>
          <fw xml:id="i-8UGEKCfsfZYycEX4PVSv2Z">
            12 Motion i Andra kammaren, nr 1252 år 1968
          </fw>
          <p xml:id="i-FSkbFXcMvvLvN7UAtQu7YB">
            ning. Till följd av lagens negativa verkningar avskaffades lagen
            i Danmark efter en ganska kort tid. Men motsvarande lag gäller
            fortfarande i Sverige! En granskning av Kungl. Maj:ts proposition
            nr 136 ger sålunda vid han- den, att de ändringar som föreslås
            (sänkt giftasålder för män, lysningens er- sättande av s. k. hinderprövning,
            medlingsinstitutets utbyggande, vissa lätt- nader av restriktioner
            vid ingående av äktenskap m. m.) i stort sett bara är förändringar
            av teknisk natur, som inte berör de stora principiella frågor-
            na, att vissa av de reformer som föreslås snarare stadfäster det
            bestående systemet än bidrar till att avskaffa det (t. ex. medlingsinstitutets
            utbyggnad, sänkt giftasålder för män), att äktenskapet fortfarande
            prioriteras framför andra samlevnadsfor- mer, att inga ändringar
            föreslås beträffande barnens rättsskydd; en fråga som hänskjuts
            till etapp 2 i lagrevisionen, att lagen fortfarande bidrar till
            att samhället överlastar sina ekono- miska förpliktelser på familjeinstitutionen,
            att departementschefen skjuter en lagrevision på en oviss framtid,
            en revision som skulle innebära att äktenskapet betraktas som
            »en form för frivillig samlevnad mellan självständiga personer».
            En aldrig så omfattande revidering på äktenskapslagstiftningens
            område leder emellertid inte automatiskt till den jämställdhet
            mellan män och kvinnor som bör eftersträvas. Härtill krävs dessutom
            betydande förändring- ar i samhället såsom:
          </p>
          <p xml:id="i-NraSWre8TrhntDUSbwHp3r">
            1. Äktenskapet bör inte prioriteras framför andra former av samlevnad
            och bör vara en frivillig förening mellan människor. Ett slopande
            av äkten- skapet som ekonomisk institution förutsätter, att alla
            arbetsföra vuxna garanteras rätt till arbete och inkomsttrygghet.
            2. Sociala förmåner skall ej bindas till en viss samlevnadsform.
            Att införa änklingspensioner (för dagen i och för sig ett rättvist
            krav) vore att ytterligare befästa äktenskapets karaktär av försörjningsinstitution.
            Behovet av såväl änke- som änklingspensioner bortfaller såvida
            villkoren ovan uppfylles, dvs. alla garanteras rätt till arbete
            och inkomsttrygghet. 3. Alla barns ekonomiska standard och jämlikhet
            tryggas genom att sam- hället övertar en större del av kostnaderna
            för barnen. Vårdnadsbidrag bör enligt vår mening avvisas. Det
            samhälleliga stödet bör i stället ges i form av t. ex. subventionering
            av olika former av service, fria resor, fria ferievistelser, studielön,
            fri läkarvård, avskaffande av omsättningsskat- ten på livsmedel
            etc. 4. Alla barn jämställs i arvshänseende.
          </p>
          <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-005.pdf"/>
          <fw xml:id="i-Y9HGV4D5wYqkk1CGFGPHWv">
            Motion i Andra kammaren, nr 1252 år 1968 13
          </fw>
          <p xml:id="i-A37sHFYLw9U1uUT467nx44">
            5. Serviceinstitutioner av olika slag utbyggs för att ge kvinnor
            med barn möjlighet att söka och inneha anställning på lika villkor
            som männen. 6. Skattelagstiftningen revideras. Individuell beskattning
            införes. För att motverka att lågavlönade familjer it. ex. en-industriorter
            får en inkomst- sänkning till följd av detta garanteras alla kvinnor
            som söker men ej erhåller förvärvsarbete arbetslöshetsunderstöd,
            omskolning och utbild- ning.
          </p>
          <p xml:id="i-HNwohXrQVvsDUtzmApYV2q">
            I ett samhälle, där ovanstående krav är på väg att uppfyllas,
            kommer behovet av en särlagstiftning kring äktenskapet undan för
            undan att redu- ceras. Jag finner det dock angeläget att redan
            nu starta en utredning som omfattar hela giftermålsbalken och
            dess revidering; detta för att hindra att lagen motverkar en samhällsutveckling
            i den riktning som ovan skisserats. Eftersom de ändringsförslag
            som föreligger i propositionen är av teknisk natur och av ytterst
            begränsad omfattning finns ingen anledning att av- styrka propositionen
            trots de betänkligheter som ovan har anförts. Försla- gen om avskaffande
            av det nuvarande lysningsförfarandet liksom avskaf- fandet av
            2 kap. 8 6 som innebär en liberalisering av epileptikers rätt
            att ingå äktenskap anser jag vara positiva. Däremot ställer jag
            mig frågande inför förslaget om medlingsinstitutets utbyggnad.
            I och för sig är det rim- ligt att makar har tillgång till borgerlig
            medlare, men obligatorisk medling vid hemskillnad måste principiellt
            avvisas. Den sexuella otrohetens sär- ställning som anledning
            till äktenskapsskillnad bör slopas. Inte heller är den föreslagna
            utbyggnaden av 8 8 i 11 kap. tillfredsställande. Man kan ifrå-
            gasätta domstolarnas eller andra samhälleliga institutioners kompetens
            att avgöra vad som i sådant fall är »barnens bästa». Icke heller
            anser jag att med den äktenskapslagstiftning som är rådande det
            vore en fördel med en sänkning av giftasåldern. Denna bör — exempel-
            vis med tanke på ev. underhållsskyldighet till endera maken vid
            en skils- mässa sättas lika till 21 år.
          </p>
          <p xml:id="i-XpzmnK46F3SSw4LXUFGCuC">
            Med hänvisning till vad jag sålunda ovan anfört hemställes, att
            riksdagen beslutar antaga proposition nr 136, dock med följande
            ändringar: A 1. 2 kap. 1 8 ändras till: Den, som är under 21 år,
            må ej träda i äktenskap utan tillstånd av länsstyrelsen i det
            län, där den underårige har sitt hemvist. 2. 11 kap. 8 8 slopas.
            3. 11 kap. 10 8 får följande lydelse: Gör ena maken sig skyldig
            till misshandel eller annat brott mot andra makens person, äger
            denna rätt till skillnad i äktenskapet. Detsamma gäller, om make
            begår
          </p>
          <pb facs="riksdagen-motions-pdf/data/1968/mot_1968_höst_ak__1252/mot_1968_höst_ak__1252-006.pdf"/>
          <fw xml:id="i-MoPDVN34g1wBkxjLsAvxBK">
            14 Motion i Andra kammaren, nr 1252 år 1968
          </fw>
          <p xml:id="i-QX7XMEFvnYmhd5uFCKr6NM">
            motsvarande brott mot barn, som står under den andra makens eller
            båda makarnas vårdnad. Talan skall väckas inom tre månader efter
            erhållen kunskap om gärningen och senast inom tre år, sedan den
            begicks. B att riksdagen beslutar att de av mig framförda allmänna
            principiella synpunkterna måtte beaktas vid det fortsatta arbetet
            med revidering av äkten- skapslagstiftningen.
          </p>
          <p xml:id="i-SCyUsFLhh9sNZfywjDFhJS" type="date">
            Stockholm den 29 oktober 1968
          </p>
          <div xml:id="i-UnHFZar5oNywBZnQrVsVeD" type="signatureBlock">
            <list xml:id="i-3jPsjuowQkHfXvRP545YwA">
              <item xml:id="i-MYxFNDxGyPCzbVqC8BXAxX" who="i-9Y4xyA9x1QxKAxWcTDiJ57" type="signature">
                Gunvor Ryding (vpk)
              </item>
            </list>
          </div>
        </div>
      </div>
    </body>
  </text>
</TEI>
