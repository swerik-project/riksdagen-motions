<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00203">
  <teiHeader>
    <fileDesc>
      <titleStmt>
        <title>Åtgärder för att minska antalet personer som drabbas av sjuka hus-besvär</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att minska antalet personer som drabbas av sjuka hus-besvär</title>
          <idno type="rdwebb">GW02C203</idno>
          <rs type="number">C203</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C203/text</ref>
          <ref type="dokument_url_html">http://data.riksdagen.se/dokument/GW02C203</ref>
          <ref type="dokumentstatus_url_xml">http://data.riksdagen.se/dokumentstatus/GW02C203</ref>
          <ref type="doc">http://data.riksdagen.se/fil/352FF0E3-7C8C-4095-8B0F-317DE942F9CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RarqNEonzQHDQ8Uok9psa5" type="signed"/>
        <correspContext corresp="i-RarqNEonzQHDQ8Uok9psa5">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-FusVRiWLR2VdMkze1Y7wzj">
          <date when="2008-09-24"/>
        </correspAction>
        <correspAction type="submission" xml:id="i-XsqLg3Y38qGSxjtru3KK9D">
          <date when="2008-09-23"/>
        </correspAction>
        <correspAction type="transfer" xml:id="i-BfA3EwoQjDc2RAYzcbivgR">
          <date when="2008-09-23"/>
        </correspAction>
        <correspAction type="assigned" xml:id="i-J8mijDpaQX9F6Mf98f3vzw"/>
        <correspContext corresp="i-J8mijDpaQX9F6Mf98f3vzw">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KnNhqPDCkmY3YxqJQ7s3VM">
            Förslag till riksdagsbeslut
          </head>
          <list style="ol">
            <item xml:id="i-HzVoB2j5Y9XsQkp5e6FBCr">
              Riksdagen tillkännager för regeringen som sin mening vad som
              anförs i motionen om att ändra lagen om byggfelsförsäkring så
              att byggfelsförsäkringen kommer att omfatta utvecklingsfel.
            </item>
            <item xml:id="i-TJNndnAJMD9paMS44JrXMv">
              Riksdagen tillkännager för regeringen som sin mening vad som
              anförs i motionen om att tillsätta en särskild utredare för att
              komma fram till vad samhällets kostnad är för sjukvård och sjukfrånvaro
              orsakad av sjuka hus.
            </item>
          </list>
        </div>
        <div type="motContent">
          <head type="h1" xml:id="i-4hqGsqW9Jtz4azLecRrRYy">
            Bakgrund
          </head>
          <p xml:id="i-GdMhSZ37C9E2U2MsWCy166">
            Sverige har förmodligen en av världens bästa konsumentlagstiftningar
            för köp av småsaker, men en av de sämsta för att undvika att konsumenter
            utsätts för hälsovådliga byggfel vid nybyggnation. Många av de
            konsumenter i Sverige som har köpt bostadsrätter eller småhus
            byggda med den så kallade enstegsmetoden, putsade odränerade träväggar
            utan luftspalt, har fått fukt- och mögelskador i sina bostäder.
            Enligt uppgifter i medierna kan så mycket som 25 000 bostäder
            i Sverige ha byggts med enstegsmetoden och vara i riskzonen. Konsumenter
            som bor i fukt- och mögelskadade bostäder, riskerar att skada
            sin hälsa. Man kan tycka att det borde vara självklart att konsumenterna
            inte ska behöva stå för reparationskostnaderna, men så enkelt
            är det inte.
          </p>
          <p xml:id="i-8xaRkp6gPXaLboYws9P5qA">
            Byggbolag ansvarar inte enligt svensk lagstiftning för utvecklingsfel,
            när man har byggt på ett sätt som när det utfördes ansågs vara
            fackmässigt, men som sedermera har visat sig vara olämpligt. Så
            kan det förhålla sig med hus putsade med enstegsmetoden. Då kan
            man ju som konsument tro att kostnaderna för skadorna på bostaden
            i stället ska kunna täckas ur byggfelsförsäkringen. Men så är
            dessvärre inte fallet. Enligt 2 § tredje stycket lagen om byggfelsförsäkring
            gäller att:
          </p>
          <p xml:id="i-qMmxNJ9NbeDpR7LEc5o6T">
            Med fel skall enligt försäkringen avses avvikelse från fackmässigt
            godtagbar standard vid den tid då arbetet utfördes.
          </p>
          <p xml:id="i-LuhLn3yG53ApK49Gt8x9bj">
            Detta innebär att byggfelsförsäkringen inte behöver omfatta utvecklingsfel.
            De försäkringar som försäkringsbolagen erbjuder täcker inte heller
            utvecklingsfelen. Så när man behöver försäkringen som mest, täcker
            den som minst.
          </p>
          <p xml:id="i-Q9oT59hXMt1rJsxTLwZ5a8">
            Om kostnaden för utvecklingsfel hade täckts av byggfelsförsäkringen,
            skulle försäkringsbolagen ha försökt påverka näringsidkarna att
            använda sig av säkrare byggmetoder. I dag drabbas varken byggbolagen
            eller försäkringsbolagen ekonomisk av utvecklingsfelen och de
            saknar därför intresse av att begränsa utvecklingsfelen. När ett
            byggbolag misstänker att en byggmetod är undermålig, men trots
            allt godkänd, finns inget incitament att uppmärksamma och åtgärda
            problemet. Det kostar ju bolagen inget att fortsätta bygga felaktiga
            hus som gör bostadskonsumenter sjuka. Försäkringsbolagen behöver
            inte heller stå för kostnaden för utvecklingsfelen. Den enda konsekvensen
            av en felaktig byggmetod blir att byggbolagen belönas genom ytterligare
            intäkter när konsumenterna måste göra beställningar från bolagen
            för att åtgärda bristerna.
          </p>
          <p xml:id="i-RJsfGJk79CPoAZnf18dQsd">
            Folksam påverkar biltillverkarna att tillverka säkrare bilar
            efter en bedömning av hur säkra bilarna är utifrån verkliga olyckor.
            Härigenom kan antalet skadade och dödade i trafiken minska. Om
            krav ställdes på att byggfelsförsäkringen även skulle omfatta
            utvecklingsfel, skulle kvalitetstänkandet vid uppförande av bostadshus
            öka. Försäkringsbolagen skulle försöka påverka byggbolagen att
            bygga på ett sätt som minimerar antalet utvecklingsfel. En följdeffekt
            skulle bli att antalet konsumenter som blir sjuka av felaktiga
            hus skulle minska. Därigenom skulle även statens kostnader på
            grund av sjuka hus gå ned.
          </p>
          <p xml:id="i-RwfLQiu4w8pcrvm913L1v4">
            Budgetpropositionen för år 2008 uppskattar statens kostnader
            för hälsovård, sjukvård, och social omsorg uppgår till ca 47 miljarder
            kronor och 122 miljarder kronor för ekonomisk trygghet vid sjukdom
            och handikapp, dvs. totalt ca 169 miljarder kronor. Enligt kemisten
            och forskaren Anna-Lena Sunesson vid Arbetslivsinstitutet har
            ca 10 procent av alla kvinnor och 4 procent av alla män i Sverige
            sjuka hus-besvär, t.ex. irriterade slemhinnor i ögon eller luftvägar,
            huvudvärk och hudbesvär. Det är oklart hur stor andel av de 169
            miljarder kronor, som beror på att människor blir sjuka av att
            bo i sjuka hus. Men även vid en försiktig beräkning torde det
            stå utom allt rimligt tvivel att de uppgår till flera miljarder
            kronor.
          </p>
          <p xml:id="i-V7oEBt4xf3XQAvb59fxdLK">
            Görs inget, kommer utvecklingsfelssyndromet att precis som tidigare
            att fortsätta göra nya bostadskonsumenter sjuka till följd av
            nya utvecklingsfel och fortsätta orsaka staten nya stora sjukdomsrelaterade
            kostnader. Historien visar sig ju upprepas gång på gång. Det har
            varit fråga om bl.a. platta på mark med ingjutna spikreglar, limmade
            träbalkar i vindsbjälklaget, flytspackel och nu senast enstegsmetoden.
          </p>
          <head type="h1" xml:id="i-5epfqj72S9tt6i7bJRHcZc">
            Förslag till åtgärder
          </head>
          <list style="ul">
            <item xml:id="i-8AD85rxvGkMJ3SMygxyaUR">
              Genom att stryka 2 § tredje stycket i lagen om byggfelsförsäkring
              kommer det att krävas att byggfelsförsäkringarna omfattar utvecklingsfel.
            </item>
            <item xml:id="i-5PPmMLhgR7H1RUngLPuqdb">
              En särskild utredningsman tillsätts för att utreda hur stor del
              av statens kostnader för hälsovård, sjukvård, social omsorg och
              ekonomisk trygghet vid sjukdom och handikapp som orsakas av sjuka
              hus hur andelen nybyggda sjuka hus kan minskas.
            </item>
          </list>
          <p xml:id="i-Ay58MBvEHxnwxc2UYW7fjw">
            Om motionen bifalls, kan statens kostnader relaterade till sjuka
            hus reduceras och antalet personer som drabbas av sjukdom på grund
            av sjuka hus minska.
          </p>
        </div>
        <div type="motSignatures">
          <list>
            <item xml:id="i-8QMzCWrMnXvzGmWXWkxdBa">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
