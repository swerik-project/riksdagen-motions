<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-00597">
  <teiHeader>
    <fileDesc>
      <titleStmt>
        <title>Införande av tolvdagarsregeln vid inrikes persontrafikuppdrag</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:597 av Hans Rothenberg (M)</title>
          <idno type="rdwebb">H602597</idno>
          <rs type="number">597</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H602597/text</ref>
          <ref type="dokument_url_html">http://data.riksdagen.se/dokument/H602597</ref>
          <ref type="dokumentstatus_url_xml">http://data.riksdagen.se/dokumentstatus/H602597</ref>
          <ref type="docx">http://data.riksdagen.se/fil/EF7AE84D-D300-428D-B028-C518956CA06A</ref>
          <ref type="pdf">http://data.riksdagen.se/fil/B6C9937A-02DC-4BEF-BA39-4949D5BD1F65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DryaZRgGwxEe72Jn3tFchu" type="signed"/>
        <correspContext corresp="i-DryaZRgGwxEe72Jn3tFchu">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction xml:id="i-UbzLfRoW9mqPbGVZ8nBvpQ" type="submitted">
          <date when="2018-11-21"/>
          <time when="11:21:05"/>
        </correspAction>
        <correspAction xml:id="i-9mpnVNFfm4ToV7xhamEPei" type="reviewed">
          <date when="2018-11-21"/>
          <time when="11:43:16"/>
        </correspAction>
        <correspAction xml:id="i-D4L5DZNCrEQNmQ6gce2chb" type="referred">
          <date when="2018-12-05"/>
        </correspAction>
        <correspAction xml:id="i-3hAUiPb9BndP7dBuXWk8CT" type="assigned">
          <date when="2019-04-26"/>
          <time when="11:31:07"/>
        </correspAction>
        <correspContext corresp="i-3hAUiPb9BndP7dBuXWk8CT">
          <ref type="assignedTo">Trafikutskottet</ref>
        </correspContext>
        <correspAction xml:id="i-EM1rRL6WvtumNhSk5YKpvJ" type="behandlas_i"/>
        <correspContext corresp="i-EM1rRL6WvtumNhSk5YKpvJ">
          <ref type="uppgift">2018/19:TU11</ref>
          <ref type="ref_dok_id">H601TU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU11</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P1mKi2TKxPEutCXosUzKVN" type="motHeader">
        <div xml:id="i-RJbz5VpqNaf3xhwBzvmiMa" type="motTitle">
          Motion till riksdagen 2018/19:597 av Hans Rothenberg (M) Införande
          av tolvdagarsregeln vid inrikes persontrafikuppdrag
        </div>
      </div>
      <div xml:id="i-9zzk5xoaJz3KBaH2hRYuFM" type="motBody">
        <div xml:id="i-5FUGxvtxRaSDicbVW7r6W7" type="motProposal" subtype="förslag">
          <head xml:id="i-VPAcTSgsGnDemysFvXDouo">
            Förslag till riksdagsbeslut
          </head>
          <list xml:id="i-5y9xjRg3UKT8q7DDHds2E4">
            <item xml:id="i-4eGqdaGLE6cF7Gk6UJmoUU" sortKey="Yrkande 1">
              Riksdagen ställer sig bakom det som anförs i motionen om att
              överväga att i Sverige införa tolvdagarsregeln på nationell basis
              avseende enstaka inrikes persontrafikuppdrag vid en sammanhängande
              persontrafiktransport på mer än sex dygn och tillkännager detta
              för regeringen.
            </item>
          </list>
        </div>
        <div xml:id="i-Pv5viSroDiwWTsFxjRtVoe" type="motContent">
          <head xml:id="i-UyTQH49ckVjHATHkT3YQg1" type="h1">
            Motivering
          </head>
          <p xml:id="i-D6AiWXwJhmvNEKzg1nBQim">
            Idag kan en förare som utför en enstaka tillfällig internationell
            persontransport skjuta upp veckovilan i högst tolv på varandra
            följande 24-timmarsperioder. Detta gäller under förutsättning
            att transporten varar minst 24 på varandra följande timmar i en
            annan medlemsstat eller i ett annat tredjeland som omfattas av
            förordning (EG) nr 561/2006 än där transporten påbörjades samt
            att föraren efter tillämpningen tar ut antingen två normala veckovilor
            eller en normal veckovila och en reducerad veckovila som omfattar
            minst 24 timmar. Denna ordning skapar en hel del praktiska problem
            för såväl resenärer och bussbolag som deras personal vilket illustreras
            av följande exempel med en vanligt förekommande inrikes skidresa
            till de svenska fjällen under sportloven.
          </p>
          <p xml:id="i-P89UQr5R5AnZ6owmNd7U1F">
            Utresan sker lördag morgon från hemorten till boendeanläggningen.
            Under de följande sex dagarna är det transport mellan boendet
            och skidanläggning morgon och kväll vilket uppskattningsvis omfattar
            cirka en timma på morgonen respektive kvällen. Den efterföljande
            lördagen (åttonde dagen) är det dags för hemresa. En av de sex
            dagarnas transport skall chauffören ha ledig dag då en lokal chaufför
            skall anlitas för att köra den egna bussen till och från skidanläggningen
            vid morgon och kväll. Alternativet är att anlita ett annat bussbolag
            för att utföra transporten med egen buss och chaufför.
          </p>
          <p xml:id="i-Vcrx9uiiV9Wwq2LMUg1sbJ">
            För att genomföra detta skall chauffören ha full veckovila innan
            avresa 45 timmar, torsdag–fredag. Chauffören får en reducerad
            veckovila om 24 timmar på bortaort, vilket är ledig tid som ej
            kan spenderas tillsammans med familjen. När chauffören är åter
            från resan kan denne direkt på söndagen fortsätta med en ny femdagarsresa
            söndag–torsdag, innan nästa ledighet infaller hemma hos familj
            och vänner fredag–lördag.
          </p>
          <p xml:id="i-Wvn6NvW8V2uX32hBCpQybX">
            Om gruppen som skall åka till de svenska fjällen är från Skåne
            innebär det dessutom att danska bussar kan köra tomma över Öresund
            för att plocka upp gruppen och köra med stöd av 12-dagarsregeln.
            Därmed snedvrids konkurrensen då förutsättningarna blir olika.
            Det räcker att en resenär skulle gå på i Danmark så skall man
            kunna nyttja 12-dagarsregeln. Om gruppen är exempelvis blandad
            från Skåne och Malmö- och Köpenhamnsområdet kan inte en svensk
            buss genomföra uppdraget med stöd av 12-dagarsregeln medan däremot
            en dansk buss utan vidare kan köra med stöd av densamma.
          </p>
          <p xml:id="i-9no6iE18Z7UddZ6XC2g8MA">
            Vid en motsvarande utrikes resa med liknande upplägg som går
            till Norge får chauffören arbeta upp till tolv dagar i sträck
            på ett och samma uppdrag innan veckovila måste tas ut. Chauffören
            har innan avresa normal veckovila torsdag–fredag. Samma chaufför
            kan således utföra alla transporter under resan med den egna bussen.
            Chauffören förbrukar heller ingen ledighet på bortaort skild från
            familj och vänner. Efter hemkomst skall chauffören ha 45 plus
            45 timmars veckovila – alternativt minst 45 plus 24 timmar – innan
            arbetet får påbörjas igen. Chauffören får då söndag–tisdag eller
            onsdag hemma med familj och vänner innan nytt uppdrag kan påbörjas.
            Med dessa förutsättningar innebär det att chaufförer kommer att
            avstå från inrikes uppdrag och välja den utrikes körningen, då
            man får mer ledighet att disponera på hemorten.
          </p>
          <p xml:id="i-CVWt2UL5BFF2HV69wWwE5u">
            Med dessa skillnader i förutsättningar blir konsekvensen att
            de svenska turistmålen tappar svenska besökare i större utsträckning
            då researrangörerna tvingas välja bort inrikes resmål i stor utsträckning
            på grund av för höga kostnader, något som i slutändan påverkar
            kunderna. Chaufförerna tenderar också att avvisa inrikesresor
            då de tvingas ta ut ledighet på annan ort skilda från familj och
            vänner. Sverige behöver ett mera anpassat regelverk för bussresor
            som bättre tar hänsyn till de långa avstånd som präglar Sverige.
            Därför borde införandet av 12-dagarsregeln även på nationell basis
            avseende enstaka inrikes persontrafikuppdrag vid en sammanhängande
            persontrafiktransport på mer än sex dygn övervägas.
          </p>
        </div>
        <div xml:id="i-WvFBiVDqqoNo7i38e5TEdJ" type="motSignatures">
          <list xml:id="i-TT2Q2aty6reUFgL42s7D2d">
            <item xml:id="i-PPH8LmjZSJCXkMjj1j33vH" who="i-J6HemNwzcYVLs5m9EZ9Tmt">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
