<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00074">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__74/mot_1953__ak__74-001.pdf"/>
      <fw xml:id="i-9WVU46Cz4dEfCWbAVJqte9">
        Motioner i Andra kammaren, nr 74. 1
      </fw>
      <div xml:id="i-RJsp5xiaF5x7n2nstc2v2M" type="motHeader">
        <div xml:id="i-UcpMTvjgu6pCFYL4g8AEMM" type="motTitle"/>
        <div xml:id="i-31bzAedCuH6SxLa2n1cuAW" type="motSubmissionInfo"/>
      </div>
      <div xml:id="i-Y76jQcsSrmF519BPyqHREw" type="motBody">
        <div xml:id="i-GgdY8ninhsETYnBT33LghD">
          <p xml:id="i-ADFbUxcugYgTE8NMjYKAwF">
            Nr 74.
          </p>
          <p xml:id="i-57r9T2oUD5RAtFX1UHnce4">
            Av herr Senander m. fl., i anledning av Kungl. Maj:ts pro- position,
            nr 15, med förslag till lag om höjning av folkpensioner m. m.
          </p>
          <p xml:id="i-DPs9ZiUKmX7uebwrkhZP78">
            Propositionen avser en förhöjning av grundpensionerna sålunda,
            att ålders- pension, tilläggspension, änkepension eller hustrutillägg
            skall för år räknat höjas med belopp motsvarande sju indextillägg,
            varjämte det provisoriska tillägg, som beslutades av förra årets
            riksdag, även i fortsättningen skall utgå och inarbetas i folkpensionen.
            Därigenom skulle den sammanlagda förhöjningen bli för år räknat
            240 kronor för änkepensionsberättigad och för hustru, som uppbär
            hustrutillägg, 320 kronor för gift pensionsberättigad, vars make
            åtnjuter ålderspension eller tilläggspension eller vars hustru
            uppbär hustrutillägg, samt 400 kronor för annan pensionsberättigad
            (en- samstående). Dessutom skall bidrag enligt lagen den 26 juli
            1947 om bidrag till änkor och änklingar med barn höjas med 240
            kronor per år. I och för sig innebär förslaget en länge väntad
            välbehövlig förstärkning av folkpensionerna, vilkas realvärde
            alltsedan den nya folkpensionsrefor- mens ikraftträdande den 1
            januari 1948 undergått en ständig sänkning genom penningvärdeförsämringen.
            Förslaget kan visserligen inte anses ge en rättmätig andel åt
            folkpensionärerna av produktionsstegringen eller den allmänna
            inkomstökningen. Inte heller ger det en rimlig kompensation för
            de förluster som folkpensionärerna fått vidkännas genom eftersläpningen
            i förhållande till levnadskostnadsstegringen. Det är för övrigt
            uppenbart, att många folkpensionärer även efter förslagets genomförande
            kommer att dragas med betydande försörjningssvårigheter och i
            varje fall endast kan räkna med en mycket knapp existens. Det
            är därför nödvändigt att garantier skapas för att standardförbätt-
            ringen verkligen kommer folkpensionärerna till godo. Förslaget
            ger en på- taglig förbättring i folkpensionärernas läge. I detta
            sammanhang vill vi erinra om att förslaget beträffande förhöjningarnas
            storlek nära nog exakt överensstämmer med det förslag den kommunistiska
            riksdagsgruppen fram- lade i motionerna i andra kammaren nr 148
            och i första kammaren nr 110 vid riksdagens början förra året.
            Därvid föreslog vi, att grundpensionerna skulle höjas med 300
            kronor för ensamstående folkpensionär och 480 kro- nor för två
            makar, att maximibeloppet för invalidpensionärerna höjdes på samma
            sätt och att änkepensionen höjdes med 180 kronor. Vidare yrkades
            1 — Bihang till riksdagens protokoll 1953. 4 saml. Nr 74.
          </p>
          <pb facs="riksdagen-motions-pdf/data/1953/mot_1953__ak__74/mot_1953__ak__74-002.pdf"/>
          <fw xml:id="i-F1v1ndqLQ72kB7ctDbwk8C">
            2 Motioner i Andra kammaren, nr 74.
          </fw>
          <p xml:id="i-AmzqusMkanct1UyyHNQGr5">
            att indextillägg enligt gällande grunder skulle utgå på de sålunda
            förhöjda beloppen i sin helhet. Med tillämpning av nu utgående
            indextillägg, eller 35 procent, innebar vårt förslag att en ensamstående
            pensionär skulle ha erhållit sammanlagt 1 755 kronor om året,
            två makar 2 808 kronor och änka 1 043 kronor. Här- vid är givetvis
            inte bostadstillägg medräknat. Propositionens förslag ger 1750
            kronor till ensamstående, 2 800 kronor till två makar och 1 050
            kronor till änka. I motiveringen till propositionen understrykes
            upprepade gånger, att för- slaget avser att bereda folkpensionärerna
            en verklig standardförbättring. Av olika skäl kan man emellertid
            befara, att den avsedda standardförbätt- ringen antingen reduceras
            eller helt försvinner. Framför allt kan man räkna med sådana konsekvenser
            på grund av det beslut riksdagen fattade i fjol om avskaffande
            av de statliga bostadstilläggen och deras ersättande med kommunala
            sådana. Huruvida bostadstillägg skall utgå eller ej blir helt
            beroende av kommunerna själva, liksom kommunerna bestämmer efter
            vilka grunder och med vilka belopp bostadstilläggen skall utgå.
            Det enda åläggande kommunerna fått är föreskriften, att i kommuner,
            där statliga tillägg nu utgår, skall de folkpensionärer, som före
            lagens ikraftträdande den 1 januari 1954 haft rätt till bostadstillägg,
            tillförsäkras bostadstillägg, motsvarande minst vad som utgått
            till dem i statliga bostadstillägg. Någon föreskrift till skydd
            för rätten till bostadstillägg för efter nyssnämnda tid- punkt
            tillkomna folkpensionärer existerar inte. Uppenbart är, att då
            kommunerna icke har oavvislig skyldighet att utge bostadstillägg,
            så föreligger frestelsen för många kommuner att utnyttja av statsmakterna
            genomförda förbättringar i folkpensionsförmånerna som förevändning
            för att helt eller delvis komma ifrån bostadstilläggen. Så kan
            givetvis även bli fallet beträffande andra i kommunerna utgående
            förmåner till folkpensionärerna. Några som helst garantier mot
            dylikt missbruk före- ligger i varje fall icke. Därigenom kan
            den åsyftade standardförbättringen helt eller delvis bli illusorisk.
            För att skapa garantier mot eventuella försök att på dylikt sätt
            förminska värdet av vad som nu föreslås och i konsekvens med vårt
            yrkande vid fjol- årets riksdag i motion nr 490 i första kammaren
            och nr 655 i andra kam- maren har vi samtidigt härmed väckt motion
            med yrkande att kommu- nerna ålägges skyldighet att utge bostadstillägg
            enligt av oss närmare an- givna grunder. Vi anser dessutom att
            riksdagen i nu föreliggande sammanhang bör göra ett uttalande
            av mera allmän karaktär i avsikt att säkerställa, att den standardförbättring
            som nu avses i sin helhet kommer folkpensionärerna till godo.
            Beträffande finansieringen föreslås i propositionen att riksdagen
            i princip beslutar om en höjning av pensionsavgifterna från nu
            utgående 1 procent
          </p>
          <pb facs="riksdagen-motions-pdf/data/1953/mot_1953__ak__74/mot_1953__ak__74-003.pdf"/>
          <fw xml:id="i-3xLKYiwoo5uLU9Xdu6wQ9D">
            Motioner i Andra kammaren, nr 74. 3
          </fw>
          <p xml:id="i-FLLbcjZnBEDhmu2zhWain4">
            till 1,8 procent. Det betyder en ökning med 80 procent av nu
            utgående avgiftsbelopp. För de små och medelstora inkomsttagarna
            är detta en icke obetydlig merbelastning. Sålunda skulle exempelvis
            den som tidigare erlagt 50 kronor om året efter höjningen få erlägga
            90 kronor. I motionen till förra årets riksdag, nr 111 i första
            kammaren, påyrkades av herrar Anton Norling och Ola Persson på
            uppdrag av den kommunis- tiska riksdagsgruppen att folkpensionsavgifterna
            skulle avskaffas och dessa i stället uttagas såsom vanlig statlig
            beskattning. I motiveringen framhölls bland annat, att folkpensionsavgifterna
            endast till ringa del täckte utgif- terna för folkpensioneringen
            men att de däremot är särskilt betungande för de lägre inkomsttagarna
            och verkar som en hård extrabeskattning. För dem skulle ett borttagande
            av pensionsavgifterna därför vara liktydigt med en skattelindring.
            Till detta kom att, enligt uttalande från sakkunnigt håll, borttagandet
            av pensionsavgifterna skulle innebära en avsevärd lättnad i arbetet
            för skattemyndigheterna. Något inkomstbortfall för statskassan
            kunde inte komma i fråga, då ju yrkandet innebar, att medlen i
            stället skulle tagas ut på den direkta statsbeskattningens väg.
            Vi hävdar alltjämt, att finansieringen av folkpensioneringen liksom
            övriga sociala förmåner skall ske genom direkt beskattning och
            icke genom sär- skilda avgifter, och vi kommer i enlighet därmed
            att här på nytt ställa frågan om slopandet av folkpensionsavgifterna.
            Med hänvisning till det anförda får vi hemställa, att riksdagen
            i anledning av Kungl. Maj:ts proposition nr 15 beslutar göra det
            uttalandet, att den höjning av folk- pensionsbeloppen, som kommer
            till stånd, icke bör tas till intäkt för en minskning av tidigare
            från kommunerna even- tuellt utgående förmåner utan i sin helhet
            kommer folk- pensionärerna till godo som en verklig standardhöjning,
            att riksdagen avböjer förslaget om ett principuttalande till förmån
            för en höjning av pensionsavgifterna och i stället uttalar sig
            för sagda avgifters slopande, samt att finansie- ringen som följd
            därav i sin helhet sker på den direkta stats- beskattningens väg.
          </p>
          <p xml:id="i-2mYQRvtUZUZUShcdwzcDWN" type="date">
            Stockholm den 21 januari 1953.
          </p>
          <p xml:id="i-6zRnm1TDiXMwuaKdPs25AQ" type="signatureBlock">
            Knut Senander. Gerda Nilsson. H. Hagberg.
          </p>
        </div>
      </div>
    </body>
  </text>
</TEI>
