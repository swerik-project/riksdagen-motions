<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-00284">
  <teiHeader>
    <fileDesc>
      <titleStmt>
        <title>Dubbelspåret mellan Falun och Borlänge</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:284 av Jan Lindholm (MP)</title>
          <idno type="rdwebb">H502284</idno>
          <rs type="number">284</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H502284/text</ref>
          <ref type="dokument_url_html">http://data.riksdagen.se/dokument/H502284</ref>
          <ref type="dokumentstatus_url_xml">http://data.riksdagen.se/dokumentstatus/H502284</ref>
          <ref type="docx">http://data.riksdagen.se/fil/3591B82A-F6E5-427A-B868-B6B0EDFF844F</ref>
          <ref type="pdf">http://data.riksdagen.se/fil/03FF8470-04A6-4FE9-A67A-AC2124C75380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SFH7NeevohVtovsLyyxjUK" type="signed"/>
        <correspContext corresp="i-SFH7NeevohVtovsLyyxjUK">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-ABZGmtY9NPTNtBD4gjFdGR" type="submitted">
          <date when="2017-09-26"/>
          <time when="15:24:56"/>
        </correspAction>
        <correspAction xml:id="i-WtyyEcMEiyfXAaMYzRYcAd" type="reviewed">
          <date when="2017-09-26"/>
          <time when="16:17:35"/>
        </correspAction>
        <correspAction xml:id="i-7LVrTS82VgeFa6M7UELWEb" type="referred">
          <date when="2017-10-13"/>
        </correspAction>
        <correspAction xml:id="i-C59YToMRYRdcrTFs6sHKgm" type="assigned">
          <date when="2019-01-15"/>
          <time when="16:43:20"/>
        </correspAction>
        <correspContext corresp="i-C59YToMRYRdcrTFs6sHKgm">
          <ref type="assignedTo">Trafikutskottet</ref>
        </correspContext>
        <correspAction xml:id="i-JF7yBjX9FctYxs1VNar2Jr" type="behandlas_i"/>
        <correspContext corresp="i-JF7yBjX9FctYxs1VNar2Jr">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6eTWjacTCojrWnJT79SLVu" type="motHeader">
        <div xml:id="i-9gtSygnLgPcaWDiPC9Ab3E" type="motTitle">
          Motion till riksdagen 2017/18:284 av Jan Lindholm (MP) Dubbelspåret
          mellan Falun och Borlänge
        </div>
      </div>
      <div xml:id="i-JgvNGvg786NhQnFVLh8Mz" type="motBody">
        <div xml:id="i-LX8DjxKbF1xWtdrLwNt39g" type="motProposal" subtype="förslag">
          <head xml:id="i-CEJ8P65vuQ4vaosaiXdbmC">
            Förslag till riksdagsbeslut
          </head>
          <list xml:id="i-BQ9M9TfKs8KYQ5EJsXERuz">
            <item xml:id="i-XevMdxdVkU5cXvA1DSqCH9" sortKey="Yrkande 1">
              Riksdagen ställer sig bakom det som anförs i motionen om behovet
              av att det planerade dubbelspåret mellan Falun och Borlänge ges
              en hög prioritet och tillkännager detta för regeringen.
            </item>
          </list>
        </div>
        <div xml:id="i-8uxGp6ruGVa1VVDokXKA81" type="motContent">
          <head xml:id="i-Dad4sN9prhMNJfFcVAL9nZ" type="h1">
            Tidigare behandling
          </head>
          <p xml:id="i-4gGBgFfeecB12Eco2K8ReM">
            Trafikutskottet har avstyrkt ett mycket snarlikt förslag ett
            flertal gånger och riksdagen har varje gång följt utskottet. Motiveringen
            till avslagen är likartad varje år. Det handlar om hänvisningar
            till den beredningsprocess som ständigt tycks pågå. Samtidigt
            säger utskottet inte rakt av nej till mitt förslag, vilket ändå
            känns uppmuntrande.
          </p>
          <head xml:id="i-px5uWxFJpVxzV1kwikmgs" type="h1">
            Bakgrund
          </head>
          <p xml:id="i-2uZTfWr4o62W8jvpaQa4Hw">
            Många politiker i Stockholm tror att det är deras valkrets som
            försörjer Sverige, inget kunde vara mer fel. Exportvärdet av en
            Stockholmares prestation är ungefärligen en tiondel av det exportvärde
            som en genomsnittlig Bergslagsboende presterar. Det spelar ingen
            roll hur många tjänster man köper av varandra i storstäderna eller
            hur stor fastighetsbubblan än blir, det ger inga slantar som duger
            för att betala de över femtio procent av våra livsmedel som vi
            importerar, för det krävs exportinkomster.
          </p>
          <p xml:id="i-QvXo2qKQqBJFPQgEDdWnQt">
            Bland många som bor utanför Stockholmsområdet brukar situationen
            beskrivas sålunda. Om man bygger en mur runt Stockholm så kommer
            klösmärkena på murens insida redan efter någon vecka tydligt att
            visa vem som är beroende av vem.
          </p>
          <p xml:id="i-8Y1JhcBymKXFE23BmoLn5P">
            Tyvärr har okunniga riksdagsledamöter från huvudstadsområdet
            inte insett denna verklighet. Det innebär att de politiska besluten
            blir lidande av den okunskapen. Argumentationen för den här aktuella
            järnvägssträckan är ett exempel på hur det kan gå när infrastruktursatsningar
            prioriteras fel.
          </p>
          <head xml:id="i-V9iQGXjL5fzuJhMwM5y6JJ" type="h1">
            Motivering
          </head>
          <p xml:id="i-GawD8Y29pQvuUcrspnLVKF">
            Järnvägssträckan mellan Falun och Borlänge är cirka 21 kilometer
            lång och har minst två möjliga mötespunkter, Ornäs och Hinsnoret.
            Restiden för denna sträcka är enligt tidtabellen cirka 17 minuter.
            I praktiken inträffar detta inte så ofta, utan vanligare är att
            det tar 25 minuter för denna korta resa, ibland över 30 minuter.
            Orsakerna till detta är flera, men i huvudsak handlar det om två
            orsaker, hög trafikbelastning och en gammal bana med bristfälligt
            underhåll.
          </p>
          <p xml:id="i-TNCmLVNhpfnbkp7pv2eo4m">
            Järnvägssträckan är mycket gammal, en av de äldsta i landet,
            och följer sjön Runn, vilket gör den delvis mycket krokig men
            vacker. Kurvradierna är så snäva att man egentligen inte kan köra
            moderna tåg på dessa delar av sträckan. Det leder till stort slitage
            och höga kostnader för rullande materiel. Enligt de järnvägsstudier
            som tidigare presenterats skulle en rak sträckning kunna förkorta
            restiden till 7 minuter mellan Falun och Borlänge.
          </p>
          <p xml:id="i-Q2P8YkHPJ4qUWy6NovA7WJ">
            Enligt den ansvariga personen för banunderhållet på sträckan
            är det maximalt möjligt med 69 tågpassager per dygn mellan Falun
            och Borlänge. Då finns inget utrymme för löpande underhåll. Idag
            händer det trots denna begränsning att 71 tåg passerar sträckan
            varje dygn. Jag har letat i Banverkets trafikstatistik och hittar
            ingen annan delsträcka i landet där ett enkelspår sväljer så mycket
            trafik. Det är också ovanligt med mötesplatser så tätt som på
            denna sträcka.
          </p>
          <p xml:id="i-8aQC4X2pyEhLjBVEc6jFJ">
            Godstrafiken är viktig för det svenska järnvägsnätet, det är
            den som betalar en stor del av bankostnaden. För oss i Dalarna
            är även pendlingen från Dalarna till Gävle, Uppsala, Stockholm,
            Västerås och Örebro av stor betydelse för vårt behov av en växande
            arbetsmarknad. Pendeln Gävle–Falun–Hallsberg är i det sammanhanget
            en lika stor livsnerv för många i området som pendlingen till
            Uppsala och Stockholm.
          </p>
          <p xml:id="i-TUE3vbU9axzmX54EexzQJa">
            En stor del av näringslivet norr om Dalälven är beroende av goda
            transporter till Göteborg. Volymerna av gods från såväl skogsindustrierna
            som många verkstadsindustrier kan förväntas växa. Även gods från
            öst har via Gävles hamn börjat hitta genvägen genom Sverige ut
            till Västerhavet. I Borlänge ligger inte utan anledning en av
            Sveriges största rangerbangårdar. Godsvolymerna liksom exportvärdet
            från Dalarna är mycket stort och växande.
          </p>
          <p xml:id="i-ABGM1S7PYRfMPygY8UxF8Q">
            Sammantaget gör detta att man kan konstatera att ingen annanstans
            i landet är standarden för järnvägskommunikation i ett område
            med så stor befolkning som i Falun och Borlänge med omnejd så
            dålig. Normalt har man dubbelspår vid de trafikvolymer vi sedan
            länge överskrider. Ingen annan region i landet skulle acceptera
            så långa restider för så korta geografiska avstånd som det handlar
            om här. För hela sträckan Falun–Stockholm är detta den delsträcka
            där den överlägset största relativa tidsvinsten kan göras och
            planer på ett dubbelspår har funnits sedan 1980-talet.
          </p>
          <p xml:id="i-MNq7dgZRMGx3vy6AwM3F5h">
            Underhållsmedel har sparats på den befintliga banan, eftersom
            den ändå ska ersättas med en ny, har det sagts i årtionden. Förstudier
            är gjorda och de flesta konflikterna är lösta i kommunernas gemensamma
            planarbeten. Det är hög tid att Dalarna får denna fråga löst.
            Även om den kanske är lika viktig för företag norr om Dalarna
            så är det vi som har det lokala perspektivet.
          </p>
          <p xml:id="i-SyrzzCm4cTyvzoXkcTJFqw">
            Det görs kontinuerligt insatser för att öka kapaciteten på sträckan
            Gävle–Falun–Hallsberg eftersom den är en pulsåder för stora godsvolymer.
            Flera längre mötessträckor har färdigställts, vilket ökat kapaciteten,
            ”men det räcker inte”. Det som tillkommer på delsträckan Falun–Borlänge
            utöver trafiken mellan Gävle och Hallsberg är möjligheten för
            resande från Falun att ha direkttåg till Stockholm. Timmertågen
            från väster- och öster Dalarna via Borlänge mot Gävle bidrar likaså
            till att just delsträckan mellan Falun och Borlänge är extra intensivt
            belastad.
          </p>
          <p xml:id="i-TxE2ornzhNDkvEY6mVw8Nz">
            När Dalregementet i Falun avvecklades utlovades kompensatoriska
            statliga etableringar, men av det blev det inget. Tvärtom har
            Falun fortsatt att tappa statliga arbetstillfällen. Det svalnande
            intresset för de små högskolorna från den förra regeringens sida
            har även det satt sina spår. Förhoppningsvis kommer den nya regeringen
            att ändra på det. Politiker brukar påpeka att staten inte kan
            skapa jobb men väl se till att de grundläggande förutsättningarna
            för jobb finns på plats. Vi har inte sett mycket av den politiken
            för Dalarna. Den omtalade fastighetsskattereformen innebar exempelvis
            att många i Dalarnas periferi fick höjd skatt i stället för sänkt.
            Av tradition har människor genom århundradena arbetsvandrat till
            Stockholm och Mälardalen, särskilt när tiderna har varit svåra,
            och så är det än idag. Det är därför inte enbart den tunga industrins
            behov som måste tillfredsställas utan även den moderna människans
            behov av att kunna yrkespendla över stora avstånd.
          </p>
          <head xml:id="i-L11VaSTV2YhZ6kmdZB4x7" type="h1">
            Förslag till åtgärder
          </head>
          <p xml:id="i-VBj2S7Pbtx8KiPfFeDjSqz">
            Mot denna bakgrund är det rimligt att regeringen inser att det
            är av yttersta vikt för näringslivets utveckling, såväl i Dalarna
            som norr om Dalarna, att Trafikverket så långt möjligt tidigarelägger
            alla insatser som bidrar till att öka kapaciteten för spårbunden
            trafik i och igenom Dalarna. Varje liten insats som kan göras
            exempelvis för att påskynda projektet med en ny sträckning mellan
            Falun och Borlänge bör vara ytterst angeläget för regeringen.
          </p>
          <p xml:id="i-28LcNzkjM9rmtCaF4oZAq5">
            Riksdagen föreslås därför även att särskilt peka ut dubbelspåret
            mellan Falun och Borlänge som ett projekt med högsta prioritet
            när de nu utökade resurserna skall prioriteras.
          </p>
        </div>
        <div xml:id="i-DLEWH2wXpmiC3bK51BZ6hg" type="motSignatures">
          <list xml:id="i-PYNYPkE92xyrGAvpx4sgRR">
            <item xml:id="i-WUYvg166jBZPhgzGw9QCZb">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
