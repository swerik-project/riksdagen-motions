<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00141">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__141/mot_1944__fk__141-001.pdf"/>
      <fw xml:id="i-7w3fRJUjD4QfuM6GXq9FLg">
        Motioner i Första kammaren, nr 141. 5
      </fw>
      <div xml:id="i-WfvzgfwU1r8vjEu22FaYcB" type="motHeader">
        <div xml:id="i-NHZRWJNBJjJzwp7UQ8MJED" type="motTitle"/>
        <div xml:id="i-6kau32FC18tqLYJYuKScpV" type="motSubmissionInfo"/>
      </div>
      <div xml:id="i-XrfTVE6Ejj21eQjeevGXpv" type="motBody">
        <div xml:id="i-6Scf3UHeJNrrcid3TkrN7q">
          <p xml:id="i-Vv5vc7y4o3wNkTyZMqPvvv">
            Nr 141.
          </p>
          <p xml:id="i-9dnuNK4ViB2s7sSUTgbLSH">
            Av herr Holmström m. fl., om skärpning av straffansvaret för
            illegal vadhållning (s. k. bookmakeri).
          </p>
          <p xml:id="i-HmbYHGMEhqViuW7JQfqhAV">
            Vid införandet av totalisatorn i Sverige år 1923 reglerades de
            i samband med den legaliserade vadhållningen stående frågorna
            genom kungörelse av den 4 maj samma år (nr 87). Vid tidpunkten
            för utarbetandet av denna författning funnos inga inhemska erfarenheter
            att bygga på och det är därför ganska förklarligt, att vissa brister
            kommo att vidlåda kungörelsen. Dessa brister — vilka för övrigt
            skulle komma att visa sig först långt fram i tiden — bestodo huvudsakligen
            däri, att man icke förutsåg möjligheten av att en illegal vadhållning
            kunde komma att uppstå vid sidan om totali- satorn. Vad man i
            denna kungörelses 8 1 förbjöd, var att i samband med »kapplöpning
            eller annan tävlan» anordna vadhållning för allmänheten, utan
            att Kungl. Maj:ts tillstånd först erhållits. Det är uppenbart
            att man med denna bestämmelse närmast tog sikte på arrangörer
            av tävlingar och att man knappast tänkte sig möjligheten av att
            privatpersoner skulle eta- blera vadhållning i hemlighet vid sidan
            om den tillåtna totalisatorn. Detta är också ganska förklarligt,
            då man år 1923 knappast kunde förutse den starka utveckling hästsporten
            senare skulle komma att taga med därav följande fara för illegalt
            utnyttjande. Man synes icke heller i detta hän- seende ha inhämtat
            några erfarenheter från utlandet, och professor Charlier, vilken
            i sin utredning om ett statslotteri år 1920 tillstyrkte in- förandet
            av totalisatorvadhållning, tycks icke alls ha uppmärksammat de
            utländska erfarenheter, som talade för ett effektivt skydd åt
            den legala totalisatorn mot s. k. bookmakeri. År 1934 funno sig
            statsmakterna nödsakade att reglera den s. k. tipp- ningen och
            söka på allvar stävja dess illegala former, sedan det visat sig,
            att både lotteriförordningen och totalisatorkungörelsen voro ineffektiva
            för detta ändamål. I detta sammanhang tillkom förordningen av
            den 7 juni 1934 angående vadhållning i samband med tävlingar,
            i vilken större delen av den tidigare totalisatorkungörelsen inarbetades.
            Vid detta till- fälle tog man emellertid enbart sikte på att förhindra
            illegal tippning, och förordningen erhöll också hela sin konstruktion
            just ur denna synpunkt, medan behovet av ett motsvarande skärpt
            skydd mot illegal vadhållning i annan form icke särskilt uppmärksammades.
            Förordningen kriminaliserar sålunda främjandet av deltagande i
            utländsk vadhållning eller i sådan vad- hållning inom landet,
            som ej är tillåten, d. v. s. till vilken Kungl. Maj:ts tillstånd
            icke erhållits. Likaså förbjuder förordningen varje mottagande
          </p>
          <pb facs="riksdagen-motions-pdf/data/1944/mot_1944__fk__141/mot_1944__fk__141-002.pdf"/>
          <fw xml:id="i-BZDS44A19Jd8urwurve7cD">
            6 Motioner i Första kammaren, nr 141.
          </fw>
          <p xml:id="i-XDiAVM5gU5Unj73ccymScq">
            av insatser för dylik vadhållning. Beträffande totalisatorvadhållningen
            gjordes endast den förändringen, att förordningen förbjöd att
            yrkesmässigt eller annars mot ersättning tillhandagå annan vid
            vadhållning som är till- låten, utan medgivande av anordnaren.
            Denna bestämmelse avser emeller- tid blott att förbjuda s. k.
            totalisatorförmedling och är endast tillämplig på en person, som
            mot provision förmedlar insatser till den reguljära totalisatorn
            utan att äga vederbörligt tillstånd härtill från tävlingsarran-
            gören. Mot dem som operera helt vid sidan om totalisatorn, s.
            k. book- makers, vidtogos alltså genom 1934 års förordning inga
            nya åtgärder, utan det enda skyddet mot sådan illegal verksamhet
            blev fortfarande den gamla totalisatorförordningen $ 1, att Kungl.
            Maj:ts tillstånd erfordras för an- ordnande av offentlig vadhållning.
            År 1939 utfärdades ny lotteriförord- ning, men i denna vidtogos
            inga som helst förändringar beträffande totali- satorvadhållningen
            — med undantag för att benämningen ändrades till lotteri — utan
            de gamla bestämmelserna i 1934 års förordning, vilken sam- tidigt
            slopades, inflöto praktiskt taget oförändrade i den nya lotteriför-
            ordningen. Som av ovanstående resumé över tidigare och nuvarande
            lagstiftning i detta ämne framgår, ha de svenska statsmakterna
            hittills icke uppmärk- sammat behovet av ett särskilt och effektivt
            skydd mot s. k. bookmakeri. »Bookmaker» är den internationellt
            brukliga termen på en person, som i samband med hästsportstävlingar
            driver en egen vadhållningsrörelse och sålunda träder i totalisatorns
            ställe gentemot de spelare, som anlita honom. Bookmakeri är —
            med undantag för England — förbjudet i de flesta län- der där
            totalisator förekommer, och det kan, därest det icke från början
            effektivt undertryckes, utveckla sig till en ganska betydande
            fara för den legala totalisatorn. Bookmakern arbetar på så sätt,
            att han mottager in- satser på de hästar, som tävla på en bana
            med totalisator, och därest en spelad häst vinner, utbetalar han
            samma odds som totalisatorn. Rent tek- niskt parasiterar bookmakern
            alltså helt och hållet på totalisatorn, men i alla de fall, då
            en hos honom spelad häst icke vinner, stoppar han insatsen i egen
            ficka. Drivfjädern för allmänheten att spela hos en bookmaker
            är dels, att man tror sig kunna uppnå högre utdelning genom att
            icke låta insatsen gå i totalisatorn, som rent matematiskt fördelar
            vinsten på en segrande häst i förhållande till antalet satsade
            kronor, varigenom ut- delningen blir lägre ju flera kronor som
            sättas på hästen. Dels frestar också bookmakern sitt klientel
            genom att han ofta lämnar längre kredit eller i varje fall accepterar
            insatsens erläggande i efterskott, sedan löp- ningen är avgjord.
            Misstankar om att bookmakeri bedrives i Sverige har länge hysts
            av våra hästsportsorganisationer, och dessa misstankar ha också
            bekräftats av företagna undersökningar. Före den av kriget betingade
            avspärrningen ha sålunda alldeles säkert danska bookmakers opererat
            på Jägersrobanan
          </p>
          <pb facs="riksdagen-motions-pdf/data/1944/mot_1944__fk__141/mot_1944__fk__141-003.pdf"/>
          <fw xml:id="i-CvAr4nHkoB6aD6LfmK1fUF">
            Motioner i Första kammaren, nr 141. 7
          </fw>
          <p xml:id="i-95poVq9zHpvMCWsJmTJsN1">
            vid Malmö, vilket bl. a. framgått vid den danska polisens avslöjande
            av bookmakeriaffärer i Köpenhamn. I Stockholm har vid ett tillfälle
            en dansk bookmaker häktats och utvisats utan att åtal anhängiggjorts.
            Vid andra tillfällen har polisanmälan gjorts av hästsportsorganisationerna
            i Stockholm, då dessa varit övertygade om att illegal vadhållning
            försiggått. Dessa an- mälningar ha endast i ett enda fall resulterat
            i åtal. Detta gällde en per- son, som enligt hästsportsorganisationernas
            bestämda övertygelse sedan lång tid bedrivit en omfattande bookmakerirörelse
            i samband med täv- lingarna på Solvalla och Ulriksdal och som
            flera gånger varit i polisförhör. År 1943 ställdes denne person
            äntligen under åtal och dömdes av polis- domstolen i Stockholm
            till 30 dagsböter enligt lotteriförordningens $ 1. Denna dom överklagades
            varken av åklagaren eller bookmakern, och en prövning i högre
            instans av förordningens tillämplighet har följaktligen aldrig
            ägt rum. Även om lotteriförordningen i och för sig alltså skulle
            vara tillämplig på bookmakeri, är det emellertid uppenbart, att
            den bereder ett mycket bristfälligt skydd mot denna ytterst farliga
            företeelse. Det normala straf- fet för brott mot lotteriförordningen
            är böter, och det är tydligt att detta icke kan antagas verka
            särskilt avskräckande på en bookmaker, som kan- ske omsätter betydande
            summor. Härtill kommer att spelaren, d. v. s. den som verkställer
            en insats hos en bookmaker, överhuvud icke kan nås av något som
            helst straff. Skall en skärpt lagstiftning mot bookmakeri ha någon
            verklig nytta, bör den emellertid komma till stånd på ett så tidigt
            stadium som möjligt. Därest sådan illegal vadhållning en gång
            lyckats få fast fot, är den ytterst svår att utrota och sprider
            sig dessutom snabbt. Erfarenheterna från Danmark äro i detta avseende
            av stort intresse. Danmark är betydligt äldre som »totalisatorland»
            än Sverige och lagstiftningen i hithörande frågor är ungefär likadan
            som hos oss. Just på grund av denna bristfälliga lagstift- ning
            har bookmakeriet fått en ytterst betänklig utbredning i Danmark.
            Där operera bookmakers icke blott på själva hästsportsbanorna
            utan även i stor omfattning inne i Köpenhamn, där de mottaga insatser
            på ett stort antal mindre restauranter och kaféer. Man har t.
            o. m. konstaterat, att bookmakerns agenter uppsöka arbetsplatserna
            på avlöningsdagar och i be- tydande omfattning mottaga spelinsatser
            av arbetarna. De danska häst- sportsorganisationerna ha uppskattat
            det belopp som på senare tid omsatts hos Köpenhamns bookmakers
            till c:a 5 miljoner kronor årligen. Den danska polisen har på
            senare år gjort stora ansträngningar för att söka komma bookmakeriet
            till livs och bundit en avsevärd personal vid denna uppgift, dock
            utan något nämnvärt resultat. Förslag föreligger också i
          </p>
          <p xml:id="i-XzgQQDDGGrMiFjdu2JP3Pm">
            Danmark om en betydande skärpning av straffet för bookmakeri
            — med fängelse som normalstraff — och på initierat håll är man
            av den uppfatt-
          </p>
          <p xml:id="i-F8EkDg2U852jFfcH9QAhbF">
            ningen, att därest man på ett tidigare stadium haft tillgång
            till en effek-
          </p>
          <pb facs="riksdagen-motions-pdf/data/1944/mot_1944__fk__141/mot_1944__fk__141-004.pdf"/>
          <fw xml:id="i-TQPjA1oLAEqWCLv8hqoWcf">
            8 Motioner i Första kammaren, nr 141.
          </fw>
          <p xml:id="i-6DdW8fXQSpuVWkHWi9eyEt">
            tivare lagstiftning, skulle situationen aldrig ha kunnat utveckla
            sig på sätt som skett. Det är synnerligen intressant att med Danmark
            jämföra förhållandena i Norge. I sistnämnda land upplever hästsporten
            för närvarande en hög- konjunktur som vida överträffar de övriga
            skandinaviska länderna. Trots detta ha inga tendenser till bookmakeri
            kunnat spåras i samband med de norska tävlingarna. Detta står
            alldeles säkert i samband med det för- hållandet, att totalisatorn
            i Norge redan från första stund åtnjutit ett effek- tivt skydd
            mot illegalt spel, i det normalstraffet för sådana förseelser
            i den norska lagen är fängelse. I Sverige torde enligt initierat
            omdöme förhållandena nu ligga så till, att bestämda tendenser
            till bookmakeri visserligen kunnat spåras, men att denna illegala
            verksamhet ännu icke vunnit någon större utbredning eller hunnit
            organiseras i fastare former. Det borde därför finnas stora utsikter
            att kunna effektivt komma till rätta med denna företeelse, därest
            dels en tydlig definition av begreppet bookmakeri införes i lagen
            och dels och framförallt straffansvaret för sådana förseelser
            skärpes. För att nå detta mål bör frihetsstraff införas som det
            normala straffet för den, som gör sig skyldig till bookmakeri,
            och böter endast förekomma som undantag. All erfarenhet talar
            nämligen för, att bötesstraff icke verkar avskräckande på en person,
            som ägnar sig åt en sådan hantering som bookmakeri. Även för möjligheten
            att kunna effektivt utreda ett sådant brott, är en straff- skärpning
            starkt påkallad. Bookmakeri hör till de brottstyper, vilka äro
            mycket svåra att utreda och förebringa bevisning om. Därest endast
            bötes- straff är det normala, kan husrannsakan icke företagas
            av polismyndig- heten, och enligt praxis kvarhålles en misstänkt
            person icke hos polisen, därest frihetsstraff ej är det normala
            straffet för brottet. En bookmaker som driver sin rörelse 1 större
            skala kan säkerligen antagas föra något slags anteckningar över
            sina transaktioner. Utan möjlighet att företaga kropps- eller
            husrannsakan bli svårigheterna att föra bevis mot den misstänkte
            orimligt stora, liksom denne också har betydande möjligheter att
            varna sitt klientel, därest han icke kan kvarhållas hos polisen
            under utredningens gång. Där- jämte torde det böra allvarligt
            övervägas, huruvida icke straffansvar borde införas jämväl för
            den som ingår vad hos en bookmaker, varvid för sådan förseelse
            böter skulle bli det normala straffet, dock med skärpning till
            fängelse vid upprepande. Totalisatorn har för Sveriges hästavel
            blivit av en så utslagsgivande be- tydelse, att det måste vara
            ett starkt allmänt intresse att den beredes ett effektivt skydd
            mot illegala utväxter. Ett sådant skydd är också i första hand
            ett direkt statsintresse, ty av det avdrag som göres från totalisator-
            insatserna går lejonparten till statsverket och endast den mindre
            delen till den arrangerande hästsportsorganisationen. Detta är
            i synnerhet fallet med de högre omsättningarna på de större banorna,
            och det är just på dessa,
          </p>
          <pb facs="riksdagen-motions-pdf/data/1944/mot_1944__fk__141/mot_1944__fk__141-005.pdf"/>
          <fw xml:id="i-D6rS847UkjVt1jYWJsjo56">
            Motioner i Första kammaren, nr 141. 9
          </fw>
          <p xml:id="i-En1huQvo1NU5HpBxq9Rvkc">
            som risken för en illegal vadhållning är aktuell. För varje insats,
            som på dessa banor går i en bookmakers ficka i stället för att
            sättas i totalisatorn, undandrages staten och därmed i sista hand
            statens hästavelsvårdande uppgifter ett belopp motsvarande 14
            procent av insatssumman. Man får en uppfattning om vad detta kan
            betyda, när man erfar att enbart under fjolåret till statsverket
            inlevererades 2674 185 kronor från travtävlingar och 347 899 kronor
            från galopptävlingar, eller sammanlagt 3 022 084 kro- nor. Det
            är alltså icke blott sina egna utan främst statens intressen,
            som de totalisatorbeviljade hästsportsorganisationerna tillvarataga,
            när de söka undertrycka varje form av illegal vadhållning. Det
            synes därför vara en rimlig begäran, att dessa organisationer
            härvidlag från statens sida erhålla det stöd, som en tydlig och
            framförallt effektiv lagstiftning i detta hän- seende innebär.
            Under hänvisning till vad ovan anförts hemställes,
          </p>
          <p xml:id="i-QTL1VXpWzSSYKjvnwViYqJ">
            att riksdagen måtte i skrivelse till Kungl. Maj:t anhålla om
            utredning och skyndsamt förslag rörande införandet av skärpt straffansvar
            för illegal vadhållning (s. k. book- makeri).
          </p>
          <p xml:id="i-4WF9ct4jXAuvzkYPY25qef" type="date">
            Stockholm den 21 januari 1944.
          </p>
          <div xml:id="i-L4Nf2jpw4YotQN9PXgeYoL" type="signatureBlock">
            <p xml:id="i-Ne8zssF4th56GQP6cL2993" who="i-31Q457DWEnbThb8ttXTacq" type="signature">
              Nils Holmström
            </p>
            <p xml:id="i-L2UqW9WiDMrUY3FHMStd9B" who="i-B9krH8HXZPSWGdDWnrPma5" type="signature">
              L. Tjällgren
            </p>
            <p xml:id="i-PrksENRShaTrLtfsuMyA1Q" who="unknown" type="signature">
              Nils Olsson
            </p>
            <p xml:id="i-8sX7NKLYsndYEC6pw1GjTh" who="i-5jvc79PehcxtyUuivZivQ5" type="signature">
              Axel Mannerskantz
            </p>
            <p xml:id="i-LqNaqMbjp9ykV1bddppGLa" who="i-P3j8nohtVPkhLKxtYDzRvN" type="signature">
              Gust Björkman
            </p>
            <p xml:id="i-JURvLEeewfXhpnAWi6hSfu" who="i-7NJGhWZzuhPwCAawWis5wT" type="signature">
              Lennart Bondeson
            </p>
            <p xml:id="i-JYUfVyDo74cSZLYvZhrkam" who="i-FooDdbstXg6Pqwp431p9Bu" type="signature">
              Ivar Persson
            </p>
            <p xml:id="i-EvDR1GDyPdJSgQXAq7hiox" who="unknown" type="signature">
              J. 4. Andersson
            </p>
            <p xml:id="i-EjVL2rQqvVQKeHkbKm17Ja" who="i-AWnCXGKxBPDN7gJVRfodvt" type="signature">
              K. A. Westman
            </p>
            <p xml:id="i-US3tLbr6QQaWCjRgT74nKA" who="unknown" type="signature">
              Gust
            </p>
            <p xml:id="i-Reh9K1g7EmognSbPQCBCjf" who="unknown" type="signature">
              Elofsson Carl Beck-Friis
            </p>
            <p xml:id="i-32Q8uECyKzuxUbBSjsZQ1A" who="i-8rBHrEZkZ7ACGd4xuaStuB" type="signature">
              L. Franzon
            </p>
            <p xml:id="i-8V6eMjimmCATVBrFfQAWRk">
              i Wä
            </p>
          </div>
          <p xml:id="i-TjtYm6bQJA1jL1NnYbFv3C">
            C. Fr. Carlström. Arvid De Geer. Eric Ericsson.
          </p>
        </div>
      </div>
    </body>
  </text>
</TEI>
