<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-LU-00205">
  <teiHeader>
    <fileDesc>
      <titleStmt>
        <title>Fallskärmsavtal</title>
        <author corresp="i-DZnrxW2kSEVtagNyHZpyyH i-4ozJvQj9byCZWcrYUrLEiR i-DZnrxW2kSEVtagNyHZpyyH i-4ozJvQj9byCZWcrYUrLEiR">av Bengt Silfverstrand och Ingvar Björk (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fallskärmsavtal</title>
          <idno type="rdwebb">GH02L205</idno>
          <rs type="number">L205</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GH02L205/text</ref>
          <ref type="dokument_url_html">http://data.riksdagen.se/dokument/GH02L205</ref>
          <ref type="dokumentstatus_url_xml">http://data.riksdagen.se/dokumentstatus/GH02L205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>Bengt Silfverstrand</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-4ozJvQj9byCZWcrYUrLEiR</idno>
            <name>Ingvar Björk</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>Bengt Silfverstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4ozJvQj9byCZWcrYUrLEiR</idno>
            <name>Ingvar Björk</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NjhVT5fnhLnFZYnbZFj2kx" type="signed"/>
        <correspContext corresp="i-NjhVT5fnhLnFZYnbZFj2kx">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-4ozJvQj9byCZWcrYUrLEiR"/>
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-4ozJvQj9byCZWcrYUrLEiR"/>
        </correspContext>
        <correspAction xml:id="i-Gj9SFz2ZME8fEhP4KStyTB" type="referral">
          <date when="1994-02-09"/>
        </correspAction>
        <correspAction xml:id="i-9JnS22vFMM4ozYWV3ysVPZ" type="dismissal">
          <date when="1994-02-08"/>
        </correspAction>
        <correspAction xml:id="i-LADd1rgSQS3Xefn3iCfZwd" type="submission">
          <date when="1994-01-25"/>
        </correspAction>
        <correspAction xml:id="i-AquVi4g2PohYcH3GLD1CTZ" type="referral">
          <date when="1994-02-09"/>
        </correspAction>
        <correspAction xml:id="i-JQx9qpmsPqqc5NVmkLVgWH" type="dismissal">
          <date when="1994-02-08"/>
        </correspAction>
        <correspAction xml:id="i-Wip6CYztgjTfRoWdV1eg5j" type="submission">
          <date when="1994-01-25"/>
        </correspAction>
        <correspAction xml:id="i-T3SkJ42Yn24BenDxc55AzC" type="assigned"/>
        <correspContext corresp="i-T3SkJ42Yn24BenDxc55AzC">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_LU_205/mot_199394_LU_205-001.pdf"/>
      <div xml:id="i-Na7UdocruEXtQmBt4NjUts" type="motHeader">
        <div xml:id="i-LyCxh55DyHKr7anqyXKtTT" type="motTitle"/>
        <div xml:id="i-SNGc9VhPP4EEyH447iGgai" type="motSubmissionInfo"/>
      </div>
      <div xml:id="i-6WEbWWcyCXyp7nZyafCTPX" type="motBody">
        <div xml:id="i-7wNTV5e4B5JSXxBbVwavjY">
          <p xml:id="i-RJPE1wqhwyRfKkBJ3Xd6VW">
            Motion till riksdagen
          </p>
          <p xml:id="i-2gSxQi1DEZSR1twHkv3f5q">
            1993/94:1.205
          </p>
          <p xml:id="i-2fQo2PXHiQEkR8FUZqkydn">
            av Bengt Silfverstrand och Ingvar Björk (s) Fallskärmsavtal
          </p>
          <p xml:id="i-JeoFg2zu4YH6E82pL63nHC">
            Förekomsten av s.k. fallskärmsavtal, d.v.s. civilrättsliga avtal
            och pensions- villkor som ger vissa högre befattningshavare i
            näringsliv, bankvärld och of- fentlig verksamhet livslånga trygghetsgarantier,
            har med rätta upprört en stor allmänhet. Kritiken får extra tyngd
            då den förs fram i en ekonomisk verklighet som innebär att många
            människor blivit arbetslösa. Samtidigt till- skansar sig andra
            människor i höga befattningar oerhört generösa avgångs- vederlag
            som inte står i någon som helst rimlig proportion till vederbörandes
            arbetsinsatser. Det blir ju mot denna bakgrund omöjligt att skapa
            förtroende för en nödvändig åtstramningspolitik, om de som fattar
            besluten lever i en annan verklighet än de som drabbas av dessa
            beslut. Särskilt svåra trovärdig- hetsproblem kan uppstå inom
            offentlig verksamhet och föreningsliv om för- troendevalda politiker
            och fackföreningsföreträdare i detta avseende inte ”Ile- ver som
            de lär”.
          </p>
          <p xml:id="i-KVMLkVX8gPVmXXg1ks5QD8">
            Bankvärld och näringsliv
          </p>
          <p xml:id="i-6zvCVbMBpHwSJbmBi6R8HQ">
            Olika typer av s.k. fallskärmsavtal har blivit allt vanligare
            under senare år. Inom privat företagsamhet åberopas ofta att det
            ibland finns behov av skydd mot att viss företagsinformation inte
            hamnar i konkurrenternas händer. Fall- skärmsavtalen inom den
            privata sektorn kan följaktligen innehålla bestäm- melser om en
            viss ”karantäntid” för en anställd före övergången till en ny
            anställning hos en konkurrent. För att kompensera den anställde
            för ett så- dant tillfälligt yrkesförbud skrivs fallskärmsavtal
            med ekonomiska garantier i form av t.ex. full lön under en viss
            tid efter avgången plus eventuellt andra förmåner som pension,
            fri bil etc. Behovet av fallskärmsavtal sägs också bero på brist
            på annat anställningsskydd. Enligt en undersökning av Dagens Nyheter
            i februari 1993 uppskattades det sammanlagda värdet av fallskärmsavtalen
            för ledningarna i Sveriges 30 största företag till sammanlagt
            1 miljard kronor. Mest uppmärksammade i detta sammanhang har kanske
            ersättningar till chefspersoner i Nordbanken och Gota Bank blivit.
            Enligt tidningen Veckans Affärer uppgick sålunda Nordbankens kostnader
            för ersättningar till de fem högsta f d bankdirektö- rerna till
            omkring 100 miljoner kronor. Att reaktionerna mot just dessa avtal
            blivit särskilt starka sammanhänger naturligtvis med att direktörerna
            i fråga inte utmärkt sig för någon särskilt skicklig yrkesutövning.
            Berörda banker har försatt sig i en situation där de inte på egen
            hand kan infria ingångna
          </p>
          <p xml:id="i-bsFLnasLhJXbiGye96hd6">
            10
          </p>
          <pb facs="riksdagen-motions-pdf/data/199394/mot_199394_LU_205/mot_199394_LU_205-002.pdf"/>
          <p xml:id="i-QCNmFsqSmfe7kGN1CJFLe5">
            förbindelser till vanliga sparkunder utan måste vända sig till
            staten och skat- tebetalarna för att få hjälp. Det finns mot denna
            bakgrund synnerligen starka skäl att kräva att bankerna försöker
            begränsa sina förluster. Detta borde inte få ske enbart genom
            att ett stort antal vanliga bankanställda säges upp utan också
            genom att se till att de ytterst ansvariga chefspersonernas fallskärmsavtal
            prövas i rättslig ordning. Efter den starka kritik som från flera
            håll riktats mot förekomsten av oskäliga s.k. fallskärmsavtal
            har frågan blivit föremål för prövningar (på uppdrag av Finansdepartementet)
            och ut- redning (bl.a. översyn av redovisningsregler m.m. inom
            Redovisningskom- mittén). Men redan en jämförelse mellan behandlingen
            av dylika avtal inom Nordbanken resp. Gotabanken visar att föreslagna
            åtgärder är klart otill- räckliga. Medan Nordbankens chefspersoner
            slapp undan med en uppgö- relse i godo såg Bankstödsnämnden till
            att inom Gota Bank förekommande fallskärmsavtal blir föremål för
            rättslig prövning.
          </p>
          <p xml:id="i-KwnqNo5TsvGVURfA7Eg3K9">
            Statlig verksamhet
          </p>
          <p xml:id="i-Pq5Zzd7GfAKZHKo8YBu91B">
            Också på det statliga området förekommer ett stort antal mer
            eller mindre generösa fallskärmsavtal. För pensioneringen av tjänstemän
            med förordnan- detjänster (generaldirektörer, landshövdingar m
            fl) gäller, på grund av dessa tjänsters särskilda karaktär, andra
            villkor än för den vanliga statliga tjänste- pensioneringen. Dessa
            tjänstemän har rätt till pension även före 65 års ålder, enligt
            särskilda regler om pensionsbelopp och tjänstetid enligt förordningen
            (1991:1160). Förordnandepensionen kan sägas vara ett slags fallskärmsavtal
            för den statligt anställde. Till chefen för SJ, respektive Luftfartsverket
            och Arbetslivsfonden, utgår ej förordnandepension. För dessa chefer
            gäller indi- viduella avtal om avgångsvederlag samt vanliga pensionsregler.
            De tio högst betalda generaldirektörerna får pensioner på mellan
            30.000 och 84.000 kro- nor i månaden under resten av sina liv.
          </p>
          <p xml:id="i-NE3cFUzeRe6N5UtYscQQnR">
            Kommuner och landsting
          </p>
          <p xml:id="i-5PTmfYqCLiiH6n6doPtTJ5">
            För kommuner och landsting finns de centrala avtalens Allmänna
            bestäm- melser (AB) och pensionsavtalets (PA-KL) bestämmelser
            om särskilt viss- tidsförordnande och visstidspension. Dessa pensionsbestämmelser
            är en form av fallskärmsavtal. Arbetstagaren har nämligen, om
            arbetsgivaren inte vill förlänga förordnandet, rätt till s.k.
            visstidspension. Den innebär, obe- roende av arbetstagarens ålder,
            att en summa motsvarande viss del av aktuell lön erhålles i pension
            fram till den verkliga ålderspensionen. Efter 6 års viss- tidsförordnande
            erhålles ca 50 96 och efter 12 års förordnande maximala 2/3 av
            lönen i visstidspension. År 1985 gavs arbetstagaren även rätt
            till visstids- pension om hon säger upp sig själv efter 12 år.
            Utöver vad de centrala avtalen ger så har enskilda kommuner ytterligare
            spätt på förmånerna genom betydande löneförhöjningar samt ytterligare
            förmåner som t.ex. pensionsförsäkringar. Enligt uppgifter från
            TT har mer än hälften av Sveriges kommuner fall- skärmsavtal för
            sina högre tjänstemän. Sammanlagt har uppemot 800 kom- munala
            tjänstemän sådana avtal. Det visar en kartläggning genomförd av
          </p>
          <p xml:id="i-34swfub3sRi6ckthitQcMM">
            Mot. 1993/94 L205
          </p>
          <p xml:id="i-FgruwGLygch7SaiUF8WSBR">
            11
          </p>
          <pb facs="riksdagen-motions-pdf/data/199394/mot_199394_LU_205/mot_199394_LU_205-003.pdf"/>
          <p xml:id="i-KUaD4b3hhGPggQyZuw8H4n">
            TV 2:s Rapport. 260 av landets 286 kommuner har besvarat en enkät
            om fallskärmsavtal. Av dem hade hälften avtal för flera av sina
            tjänstemän. Fall- skärmsavtalen innebär att en tjänsteman kan
            få upp till 75 procent av sin lön i pension, om han/hon sägs upp
            av sin arbetsgivare eller säger upp sig själv. I många kommuner
            har arbetsgivaren även tecknat pensionsförsäkringar, som betalas
            ut tillsammans med garantipension. Samtidigt kan tjänstemännen
            ha ett jobb efter pensionen och tjäna 200 000 kronor om året utan
            att pensionen sänks. 48 kommuner i Rapports enkät har försökt
            beräkna hur höga kostnaderna blir om ”fallskärmarna löstes ut”.
            Beräkningarna visar att garantipensio- nerna skulle kosta 70 miljoner
            om året. Trots det senaste årets debatt och kritik mot fallskärmsavtal,
            har ett 20-tal kommuner fortsatt att teckna nya avtal även under
            1992. Men samtidigt säger flera kommuner att man tänker avveckla
            systemet, eftersom det blivit för dyrt och är för kontroversiellt.
            Hur förekomsten av s.k. fallskärmsavtal på det kommunala området
            ut- vecklats under 1993 är svårt att överblicka. Några statistiska
            uppgifter har inte gått att få fram, men den allmänna uppfattning
            om situationen som ut- tryckts av Kommunförbundet är att ”en viss
            uppstramning tycks ha skett som en följd av den allmänna debatten
            i frågan”.
          </p>
          <p xml:id="i-UXsqab2yGy63NZM26zbwvX">
            Informationsskyldighet
          </p>
          <p xml:id="i-2HATNSVJi6o5LFkbYZJsMe">
            Allmänhetens förtroende kräver att det finns klara spelregler
            och en öppen redovisning av förmåner av olika slag för personer
            på ledande befattningar inom närings- och samhällsliv. Det kan
            på goda grunder antas att återhåll- samheten vad gäller olika
            typer av fallskärmsavtal blivit större, om avtalen varit offentliga.
            Någon skyldighet att offentliggöra sådana uppgifter finns emellertid
            inte i t.ex. svenska börsföretag. Enligt de nya reglerna på börsen
            i Storbritannien och USA är emellertid företagen skyldiga att
            redovisa alla former av ersättningar till företagens högre befattningshavare.
            Företag som är noterade på Londonbörsen måste följa den s.k. Cadbury-
            rapportens förslag. I årsredovisningarna fr o m 1993 är företagen
            skyldiga att ange att de iakttagit föreskrifterna i denna nya
            ”code of best practice”. De nya reglerna rör både etik och information.
            Företagsledningens ersätt- ning ska redovisas i detalj i årsredovisningen,
            med uppdelning på lön, tan- tiem, pension, optioner och fallskärmsavtal.
            Om företagsledningens anställ- ningskontrakt omfattar längre tid
            än tre år måste kontrakten godkännas av bolagsstämman. De amerikanska
            börsbolagen kan inte längre i smyg ge sina topptjänste- män feta
            aktieoptioner och frikostiga fallskärmsavtal utan att bolagets
            aktie- ägare informeras. Detta fastslår den amerikanska börsmyndigheten,
            Securi- ties and Exchange Commission (SEC), i sina nya börsregler.
            Den nya lag- stiftningen från SEC har påskyndats av ett ordkrig
            mellan de amerikanska och japanska bilföretagen, där japanerna
            förklarade det högre amerikanska kostnadsläget med bl.a. oskäligt
            höga amerikanska VD-ersättningar. I EG:s fjärde bolagsrättsdirektiv
            lämnas föreskrifter för innehållet i årsre- dovisningar för aktiebolag.
            I artikel 43, punkt 12 står det bl a följande:
          </p>
          <p xml:id="i-61CPHvRHQvtDobJdE9ABMh">
            Mot. 1993/94 L205
          </p>
          <p xml:id="i-RQ3LbWwERdHYedBs25yE7p">
            12
          </p>
          <pb facs="riksdagen-motions-pdf/data/199394/mot_199394_LU_205/mot_199394_LU_205-004.pdf"/>
          <p xml:id="i-AFhrJfVxvR6apP4SdDNrRB">
            Storleken av räkenskapsårets ersättningar till ledamöterna i
            förvaltnings-, lednings- och tillsynsorgan p g a deras arbetsuppgifter
            samt varje avtalad el- ler på annat sätt uppkommen förpliktelse
            som avser pensioner till tidigare ledamöter i dessa organ, med
            uppgift om summan för varje sådan kategori av befattningshavare
            — ——
          </p>
          <p xml:id="i-TbwMocVnJ6NLrjwSX5peaG">
            I Norge har Finansdepartementet i mars 1993 framlagt ett långtgående
            för- slag till regler om ökad information om utfästa pensioner
            och avgångsveder- lag till företagens ledande befattningshavare.
            Förslaget har remissbehand- lats och väntas bli framlagt under
            1994 i samband med andra förändringar i redovisningslagstiftningen.
            Det måste anses vara både stötande och demoraliserande att under
            flera år, inte sällan årtionden, betala ut miljonbelopp i ersättning
            till höga befatt- ningshavare utan några som helst krav på motprestationer.
            Det är för tilltron till hela det demokratiska samhällssystemet
            nödvändigt att hålla fast vid sambandet mellan arbetsinsats och
            ekonomisk kompensation. Av vad som hittills framkommit i redovisningen
            av förekommande fallskärmsavtal i nä- rings- och samhällsliv framgår
            också med all önskvärd tydlighet att en omfat- tande sanering
            och reglering av dessa avtal är i hög grad påkallad. En sådan
            översyn bör omfatta samtliga de områden där fallskärmsavtal förekommer.
            Avtalslagen innehåller regler om ogiltighet och jämkning av ingångna
            av- tal. År 1976 infördes i avtalslagen en så kallad generalklausul
            som i allt vä- sentligt innebär följande: Avtalsvillkor får jämkas
            eller lämnas utan av- seende, om villkoret är oskäligt med hänsyn
            till avtalets innehåll, omständig- heterna vid avtalets tillkomst,
            senare inträffade förhållanden och omständig- heterna i övrigt.
            Sedan motioner i detta ämne behandlades av 1992/1993 års riksmöte
            har frågan om såväl informationsskyldighet som skälighetsprövning
            av förekom- mande fallskärmsavtal inom såväl närings- som samhällsliv
            blivit ännu mera akut. Avsaknaden av fasta spelregler och en enhetlig
            behandling av före- kommande missbruk (t.ex. Nordbanken och Gota
            Bank) är ägnad att allvar- ligt undergräva rättssäkerheten. Därför
            krävs ett samlat agerande från riks- dagens sida. Vi föreslår
            mot denna bakgrund en samlad översyn av inom näringslivet, bankvärlden
            och samhällslivet förekommande fallskärmsavtal. I en sådan översyn
            bör skäligheten i dessa avtal prövas och i de fall ett grundläggande
            oskälighetsrekvisit är uppfyllt skall uppenbart oskäliga avtal
            kunna förklaras ogiltiga eller bli föremål för jämkning. Samtidigt
            föreslår vi att riksdagen hos regeringen begär förslag om lagstift-
            ning innebärande skyldighet att offentligen redovisa förekommande
            fall- skärmsavtal. En sådan skyldighet till offentlig redovisning
            skall omfatta så- väl företagarvärlden (under alla omständigheter
            börsnoterade aktiebolag) som stat och kommuner. Vad gäller börsföretag
            finns redan idag ett synnerli- gen gediget underlag för svensk
            lagstiftning i EG:s fjärde bolagsdirektiv, i lagstiftningen i
            USA och Storbritannien och i det lagförslag som utarbetats i Norge.
          </p>
          <p xml:id="i-DYc6qLgsFrDVtHf7mPXFLS">
            Mot. 1993/94 L205
          </p>
          <pb facs="riksdagen-motions-pdf/data/199394/mot_199394_LU_205/mot_199394_LU_205-005.pdf"/>
          <p xml:id="i-GDrLTP5kqPm7w3facDAbDa">
            Hemställan Mot. 1993/94
          </p>
          <p xml:id="i-2wfSC7eEnzzg5kEF6Rvvww">
            Med hänvisning till det anförda hemställs a
          </p>
          <p xml:id="i-64YD1cyqdiuCs7yjT1YGa6">
            att riksdagen som sin mening ger regeringen till känna vad i
            motio- nen anförts om skälighetsprövning resp. informationsskyldighet
            vad gäller s.k. fallskärmsavtal.
          </p>
          <p xml:id="i-RBc9uTNTj8fee9ZY5UzmuY" type="date">
            Stockholm den 17 januari 1994
          </p>
          <p xml:id="i-9E19qUTQbHnb3gT3M77kBB">
            Bengt Silfverstrand (s) Ingvar Björk (s)
          </p>
          <p xml:id="i-81h5ZasAdjbNLbQAWgtoA3">
            14
          </p>
        </div>
      </div>
    </body>
  </text>
</TEI>
