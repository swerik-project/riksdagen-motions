<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02868">
  <teiHeader>
    <fileDesc>
      <titleStmt>
        <title>En effektiv polis</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2868 av Tomas Tobé m.fl. (M)</title>
          <idno type="rdwebb">H6022868</idno>
          <rs type="number">2868</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022868/text</ref>
          <ref type="dokument_url_html">http://data.riksdagen.se/dokument/H6022868</ref>
          <ref type="dokumentstatus_url_xml">http://data.riksdagen.se/dokumentstatus/H6022868</ref>
          <ref type="docx">http://data.riksdagen.se/fil/4149E070-8288-4F12-A838-7E62B4F7E568</ref>
          <ref type="pdf">http://data.riksdagen.se/fil/DB579332-2B8D-4738-A420-ADAD6A257C11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QMEVPjJJsHeTu8K3JHHRt7" type="signed"/>
        <correspContext corresp="i-QMEVPjJJsHeTu8K3JHHRt7">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-C2fKadizGdJncAE3T6f5kA" type="submitted">
          <date when="2018-11-30"/>
          <time when="15:10:51"/>
        </correspAction>
        <correspAction xml:id="i-QReVpvZTGLotY7th3Jbjim" type="reviewed">
          <date when="2018-11-30"/>
          <time when="18:05:44"/>
        </correspAction>
        <correspAction xml:id="i-7VbnYmA9Fh3L1iLw9DhLjE" type="referred">
          <date when="2018-12-05"/>
        </correspAction>
        <correspAction xml:id="i-UyGXVTeCFqgkrwjXBsLziW" type="assigned">
          <date when="2019-06-27"/>
          <time when="10:31:58"/>
        </correspAction>
        <correspContext corresp="i-UyGXVTeCFqgkrwjXBsLziW">
          <ref type="assignedTo">Justitieutskottet</ref>
        </correspContext>
        <correspAction xml:id="i-HTYRgJnH44myR9NT5jCMKv" type="behandlas_i"/>
        <correspContext corresp="i-HTYRgJnH44myR9NT5jCMKv">
          <ref type="uppgift">2018/19:JuU1</ref>
          <ref type="ref_dok_id">H601JuU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XGZXs37UCo6yP2EPgrqWzR" type="behandlas_i"/>
        <correspContext corresp="i-XGZXs37UCo6yP2EPgrqWzR">
          <ref type="uppgift">2018/19:UbU15</ref>
          <ref type="ref_dok_id">H601UbU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU15</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CRS1UKq8DW3K9VXeEBehTz" type="behandlas_i"/>
        <correspContext corresp="i-CRS1UKq8DW3K9VXeEBehTz">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R68fAWYviZRq51po3EVDg8" type="behandlas_i"/>
        <correspContext corresp="i-R68fAWYviZRq51po3EVDg8">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-593Pes39ifxNDhpUrkN7mR" type="behandlas_i"/>
        <correspContext corresp="i-593Pes39ifxNDhpUrkN7mR">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X7bEf6K327PUfGmZkWYBME" type="motHeader">
        <div xml:id="i-FVfivt2mD71QHSTZSMSfNC" type="motTitle">
          Motion till riksdagen 2018/19:2868 av Tomas Tobé m.fl. (M) En
          effektiv polis
        </div>
      </div>
      <div xml:id="i-KqYCHbApHRLYASgqxwx8FS" type="motBody">
        <div xml:id="i-TRywYVqE5MUXRYXxcQwRad" type="motProposal" subtype="förslag">
          <head xml:id="i-U3aBj5Qh9hQTmR9hyNQJRE">
            Förslag till riksdagsbeslut
          </head>
          <list xml:id="i-3vcnJcSdbEaShgpi7NgQM5" style="ol">
            <item xml:id="i-Q8p1Tf8XRrqYJCm3bgXwFr">
              Riksdagen ställer sig bakom det som anförs i motionen om en mer
              effektiv polis med tydligare mål och tillkännager detta för regeringen.
            </item>
            <item xml:id="i-TKLftPgKubjCh5kYvGViEg">
              Riksdagen ställer sig bakom det som anförs i motionen om att
              se över regelverket för förundersökningsbegränsning för att få
              fler brott utredda och tillkännager detta för regeringen.
            </item>
            <item xml:id="i-WtjQVVdzg6dnfGj3x55t1e">
              Riksdagen ställer sig bakom det som anförs i motionen om att
              stärka Polismyndig­heten med 10 000 fler polisanställda till år
              2024 och tillkännager detta för regeringen.
            </item>
            <item xml:id="i-CeeJzrQRRyxWo5Bry3QxZ9">
              Riksdagen ställer sig bakom det som anförs i motionen om att
              ge Polismyndigheten tydligare direktiv om att den ökning av antalet
              poliser som sker under nästa mandatperiod i första hand ska placeras
              på lokalpolisområdesnivå och tillkännager detta för regeringen.
            </item>
            <item xml:id="i-SkYRjxZLAqqkzpTWVjLa5Z">
              Riksdagen ställer sig bakom det som anförs i motionen om att
              möjliggöra höjda polislöner och tillkännager detta för regeringen.
            </item>
            <item xml:id="i-EyyUybzv7dFBAZn3MfzoyE">
              Riksdagen ställer sig bakom det som anförs i motionen om att
              den som går polisutbildningen ska få sina studielån från utbildningstiden
              avskrivna och tillkännager detta för regeringen.
            </item>
            <item xml:id="i-XLBPiM1tiTCjnfruyTFktu">
              Riksdagen ställer sig bakom det som anförs i motionen om en reformerad
              polisutbildning och tillkännager detta för regeringen.
            </item>
            <item xml:id="i-FLkTx2u94WKf3jqFiLnVFt">
              Riksdagen ställer sig bakom det som anförs i motionen om att
              ge tydligare möjligheter att få en anpassad polisutbildning för
              de personer som har börjat arbeta hos polisen och som har särskild
              kompetens och/eller arbetslivserfarenhet från andra områden, och
              detta tillkännager riksdagen för regeringen.
            </item>
            <item xml:id="i-Rr41761hrQKqfCWTkZepAs">
              Riksdagen ställer sig bakom det som anförs i motionen om att
              polisutbildningen bör ske på fler orter samtidigt som möjligheterna
              till distansutbildning byggs ut, och detta tillkännager riksdagen
              för regeringen.
            </item>
            <item xml:id="i-36Y7jxvKryHud4VRUv2yYH">
              Riksdagen ställer sig bakom det som anförs i motionen om att
              genomföra riktade informationsinsatser till särskilda grupper
              och att Rekryteringsmyndigheten bör ges ett tydligt uppdrag att
              arbeta aktivt och uppsökande över hela landet och inte minst i
              olika utanförskapsområden i syfte att locka fler kvalificerade
              personer att söka till polisutbildningen, och detta tillkännager
              riksdagen för regeringen.
            </item>
            <item xml:id="i-8dcMdVxzLWuSg5YUDRGWEQ">
              Riksdagen ställer sig bakom det som anförs i motionen om att
              renodla polisens arbetsuppgifter för att möjliggöra fokus på kärnuppgifterna
              att förebygga, förhindra och utreda brott och tillkännager detta
              för regeringen.
            </item>
            <item xml:id="i-2uL8B5jU4oL6FqRFX5eyMB">
              Riksdagen ställer sig bakom det som anförs i motionen om ett
              bättre samarbete mellan polisen och andra aktörer, exempelvis
              genom samarbetsavtal med hemvärnet och andra lokala frivilligorganisationer,
              och tillkännager detta för regeringen.
            </item>
            <item xml:id="i-P7HNK5q4yBa9Rx8ro5N3CT">
              Riksdagen ställer sig bakom det som anförs i motionen om att
              se över ett system med deltidspolis och tillkännager detta för
              regeringen.
            </item>
            <item xml:id="i-EAVFGxjvDxNJkDiDm2FZKy">
              Riksdagen ställer sig bakom det som anförs i motionen om att
              säkerställa att polisen har acceptabla svarstider när allmänheten
              söker kontakt, och detta tillkännager riksdagen för regeringen.
            </item>
            <item xml:id="i-GUP8kpJysTSDDdgCQB8LJs">
              Riksdagen ställer sig bakom det som anförs i motionen om att
              se över polisens samlade trafikövervakande arbete i syfte att
              tillgodose en god och säker trafikmiljö och tillkännager detta
              för regeringen.
            </item>
            <item xml:id="i-SCwDWAkDuRFZ8qFmkRb6rY">
              Riksdagen ställer sig bakom det som anförs i motionen om att
              tillse att polisen har en fullgod kompetens för att kunna upprätthålla
              det trafikövervakande arbetet i fråga om tung trafik och tillkännager
              detta för regeringen.
            </item>
            <item xml:id="i-AcBygMXbC9UzoEKLaf7Yzi">
              Riksdagen ställer sig bakom det som anförs i motionen om att
              upprätthålla respekten för polis och rättsväsen med ett starkt
              straffrättsligt skydd och tillkännager detta för regeringen.
            </item>
            <item xml:id="i-JttyMeEEhvttTEiP837wJG">
              Riksdagen ställer sig bakom det som anförs i motionen om att
              poliser som utsätts för brott i tjänsten ska ha rätt till kränkningsersättning
              i större utsträckning än i dag och tillkännager detta för regeringen.
            </item>
            <item xml:id="i-79Bh1SpN6Yh9P2GkAguq1A">
              Riksdagen ställer sig bakom det som anförs i motionen om att
              skapa en tydlig möjlighet att ge ordningsvakter ett generellt
              förordnande att medverka till att upprätthålla allmän ordning
              inom en viss kommun och tillkännager detta för regeringen.
            </item>
          </list>
        </div>
        <div xml:id="i-2MtnNmWu8vvzg6GVmGyCHj" type="motContent">
          <head xml:id="i-H5ZPm8mVZrXE4GyT12Weqs" type="h1">
            Motivering
          </head>
          <p xml:id="i-2WJPxDg346inaGs7Gj3WKp">
            Situationen inom Polismyndigheten är ansträngd. Gängvåldet har
            nått rekordnivåer och utländska stöldligor turnerar genom landet
            samtidigt som polisen upplevs som frånvarande. Det märks inte
            minst i glest befolkade delar av landet. Allt fler enskilda utsätts
            för brott, till exempel sexualbrott, våldsbrott och personrån.
            Utredningsresultaten i viktiga brottskategorier försämras och
            på grund av det ökade trycket på polisens utredningsresurser tvingas
            polisen prioritera bland anmälningar om grova brott. På flera
            håll ser vi hur polisen inte har resurser att rycka ut vid pågående
            brottslighet. Utveck­lingen märks inte minst i glest befolkade
            delar av landet. Polisen behöver bli mer effektiv och koncentrerad
            kring kärnuppgifterna att ingripa mot, utreda och klara upp brott.
            Det behövs fler poliser och Polismyndigheten behöver tillskjutas
            betydande resurser.
          </p>
          <head xml:id="i-5rzJFJAp6qqK7kdc8uHhEe" type="h2">
            Tydligare mål för polisen
          </head>
          <p xml:id="i-7tLUEjXnqtdezKYgdUvfan">
            När få brott klaras upp och upptäcktsrisken är låg riskerar brottsligheten
            att öka och få fäste på allt fler platser. För att säkerställa
            kvaliteten i polisens utredningar och att fler brott blir utredda
            krävs bland annat att Polismyndigheten har tydliga och mätbara
            mål för sin verksamhet och att målen följs upp. Den diskussion
            som tidigare funnits om så kallad pinnjakt inom polisen får inte
            vara en ursäkt för att undvika ett målmedvetet och planerat arbete.
          </p>
          <head xml:id="i-7eo6WmWsPvCexbFG8V144i" type="h2">
            Reglerna för förundersökningsbegränsning
          </head>
          <p xml:id="i-PkqjBVQMdJBtAH4jPLB4Xz">
            Det är viktigt att öka polisens förmåga och vilja att utreda
            och klara upp även mängdbrottslighet eller vardagskriminalitet,
            det vill säga vanligt förekommande brott. Av så kallade processtekniska
            skäl ges idag möjlighet till förundersökningsbegränsning, detta
            är i praktiken nedlagda brottsutredningar. Det har på många håll
            uppfattats som en skyldighet att förundersökningsbegränsa snarare
            än en möjlighet. Det är viktigt att följa upp det regelverk och
            dess tillämpning som leder till att brottsutredningar läggs ner
            i onödan.
          </p>
          <head xml:id="i-5kgqDZhDeS2UfPGnZz1pU1" type="h2">
            Fler polisanställda
          </head>
          <p xml:id="i-8tYFfC77rGGrpg1WXUnxja">
            Det behövs fler poliser för att öka upptäcktsrisken och vända
            brottsutvecklingen. Antalet poliser måste bli fler. Svensk polis
            har idag svårt att klara sitt uppdrag. Trots att det behövs fler
            poliser har vi idag det lägsta antalet poliser sedan 2009. Samtidigt
            ökar befolkningen. Polistätheten är den lägsta på tio år. Det
            beror bland annat på att rekord­många poliser idag lämnar yrket.
            Samtidigt står hundratals platser på polisutbildningen tomma.
            Polisen ska komma när man ringer och utreda de brott som anmäls.
            Polisen ska finnas när människor behöver den. Därför vill Moderaterna
            stärka Polismyndigheten med 10 000 fler polisanställda till år
            2024. Till skillnad från regeringen tillför vi de resurser som
            krävs. Fler poliser behövs såväl i de större städerna som i glest
            befolkade delar av landet. Moderaternas långsiktiga målsättning
            är att antalet poliser per capita i Sverige ska ligga i nivå med
            genomsnittet i EU.
          </p>
          <p xml:id="i-BNG4dK7N9WH74V9wzBwadV">
            Polismyndigheten behöver få betydande resurser under nästa mandatperiod.
            Moderaternas satsningar på svensk polis gör det möjligt både att
            öka antalet poliser för att nå målet om 10 000 fler polisanställda
            till 2024 och att öka attraktiviteten i polis­yrket.
          </p>
          <head xml:id="i-CJ1JbuYzeZh1ucGMDpbK81" type="h2">
            Resurser till den lokala nivån
          </head>
          <p xml:id="i-VqVtnJhHt7Hjg9qqZbjxNB">
            Idag finns cirka 50 procent av regionernas resurser på lokalpolisområdesnivå.
            För att åstadkomma en mer lokalt förankrad polis med ökad närvaro
            och synlighet i hela landet kommer Moderaterna ge Polismyndigheten
            direktiv om att den ökning av antalet poliser som sker under nästa
            mandatperiod i första hand ska placeras på lokalpolisområdesnivå.
            Det kommer innebära fler synliga och närvarande poliser både i
            utanförskapsområdena runt våra städer och på landsbygden.
          </p>
          <head xml:id="i-3Jq91T8Jyxsm6h3B6aZU97" type="h2">
            Högre löner för svensk polis
          </head>
          <p xml:id="i-CRbq7acTkf84VciFWaHGNy">
            För att göra polisyrket mer attraktivt behöver polisernas löner
            bli högre. Många poliser vittnar om lönen som det enskilt största
            skälet till de många polisavgångarna. Trenden att erfarna poliser
            slutar i förtid måste brytas. För att dessutom möjliggöra en kraftig
            ökning av antalet poliser krävs betydande insatser. Moderaterna
            vill därför tillföra resurser som skulle möjliggöra en höjning
            av polisernas löner med i snitt 3 000 kronor i månaden. Den exakta
            utformningen och fördelningen bestäms i förhandlingar mellan parterna.
          </p>
          <head xml:id="i-NqEdN6bPTJ8Rt6SbfLDqSb" type="h2">
            Betald polisutbildning
          </head>
          <p xml:id="i-KvCK6xPnAV1xqb2APG4tEP">
            Ett mycket stort antal poliser kommer att behöva utbildas under
            kommande år, men att enbart utöka antalet utbildningsplatser räcker
            inte. Moderaterna vill mot denna bakgrund att den som går polisutbildningen
            ska få sina studielån från utbildningstiden avskrivna. Därigenom
            blir utbildningen betalad av staten. Satsningen innebär att det
            blir mer lönsamt att utbilda sig till och arbeta som polis.
          </p>
          <p xml:id="i-S16gNwnxCNDQa51xBNFY9x">
            Under de första fem åren som polis skrivs en femtedel av studielånet
            av varje år. Efter fem år är hela lånet avskrivet. Väljer man
            att sluta under de fem åren behöver man inte betala tillbaka de
            redan avskriva delarna av lånet. Den här utformningen ger incitament
            både att utbilda sig till och att arbeta som polis.
          </p>
          <head xml:id="i-TTrnY685QeyyzQEAPmZdMK" type="h2">
            En reformerad polisutbildning
          </head>
          <p xml:id="i-2NNbPrtL4GMUuAESsEqvqz">
            Polismyndigheten är en grundläggande samhällsfunktion som måste
            fungera långsiktigt. Polisyrket är lika varierande som uppdraget.
            Polisutbildningen behöver därför anpassas för att bättre svara
            mot de behov som finns. En modell som diskuterats är att polis­utbildning
            ges i två huvudspår med ordning/ingripande respektive utredning.
            Efter ett kortare grundblock som är gemensamt för samtliga elever
            på Polishögskolan ska sedan polisutbildningen ske i något av dessa
            två spår. Samtidigt skulle ett system kunna införas som innebär
            att den polis som utbildat sig till ingripandepolis ska kunna
            komplettera med vissa kurser för att istället kunna arbeta inom
            utredningsverksamheten, i syfte att underlätta för den som vill
            byta karriärväg inom polisen. Det har dessutom framförts att de
            nyutbildade poliserna kräver omfattande vidareutbildning för att
            klara det vardagliga polisarbetet. Dessa uppgifter bör i större
            omfattning kunna hanteras under utbildningstiden. Dessa frågor
            om polisutbildningens utformning skulle kunna övervägas inom ramen
            för en parlamentarisk utredning.
          </p>
          <head xml:id="i-2S9vRR2YvTox8wYLxen6D7" type="h2">
            Fler vägar till polisyrket
          </head>
          <p xml:id="i-6xGfJMyQe27UQH2Lo4Bp6b">
            Polisen behöver anställda med arbetslivserfarenhet från andra
            områden, t.ex. it-specia­lister, psykologer, beteendevetare och
            ekonomer. Polisens efterfrågan på särskild erfarenhet och kompetens
            kommer sannolikt öka i takt med att uppgifterna blir allt mer
            komplexa. Även personer som rekryteras utifrån bör på sikt kunna
            bli poliser, med de befogenheter som tillkommer en polis. Det
            bör därför skapas tydligare möjligheter att få en anpassad polisutbildning
            för de personer som har börjar arbeta hos polisen och som har
            särskild kompetens och/eller arbetslivserfarenhet från andra områden.
            Enligt vår mening är det därför önskvärt att även de personer
            som rekryteras utifrån på sikt ska bli poliser och ha alla de
            befogenheter som tillkommer en polis.
          </p>
          <head xml:id="i-XKRwvpRy5eD3G97D5qiEFf" type="h2">
            Utbildning på fler orter och riktad information
          </head>
          <p xml:id="i-6bNro8z92dQN1sX3JZv8Tn">
            Moderaterna vill att polisutbildningen ska finnas i ännu flera
            delar av landet i förhållande till vad regeringen har aviserat
            genom att uppdragsutbildning ges vid fler högskolor än idag samtidigt
            som möjligheterna till distansutbildning byggs ut. Vi vill göra
            en riktad informationsinsats bland annat i de utsatta områdena
            för att få fler sökande till polisutbildningen. Rekryteringen
            bör dessutom ske mer aktivt över hela landet och med ett tydligt
            uppsökande syfte för att förmå fler att söka polisutbildningen.
          </p>
          <p xml:id="i-XyQ8nshejeNNgWfNrpiAHi">
            Polisutbildning bedrivs sedan 1 januari 2015 på tre platser i
            Sverige som uppdrags­utbildning vid högskolorna i Södertörn, Umeå
            och Växjö. Det finns vidare en möjlighet att läsa till polis på
            distans. Regeringen har aviserat att man avser att förlägga nya
            uppdragsutbildningar till Malmö och Borås.
          </p>
          <p xml:id="i-KGqWBj3VJye69P7YUq76vh">
            Att ha möjlighet att utbilda sig till polis i flera delar av
            landet kommer leda till att fler personer söker utbildningen.
            Dessutom finns regionalpolitiska skäl att lägga fram ett sådant
            förslag. Den typ av uppdragsutbildning som polisutbildningen numera
            utgör är relativt enkel att bedriva på fler orter. Vi vill se
            över om utbildningen skulle kunna ske på fler orter samtidigt
            som möjligheterna till distansutbildning byggs ut.
          </p>
          <head xml:id="i-RpezDxJMvThCBtAtTPQP13" type="h2">
            Renodla polisens uppgifter
          </head>
          <p xml:id="i-H1H3moNDXta9EnXR4SyNVw">
            I dag har polisen ett för brett ansvarsområde vilket försvårar
            för myndigheten att fokusera på sina kärnuppgifter. Förra året
            beslutades att Kriminalvården skulle ta över ansvaret för en stor
            del av transporterna av frihetsberövade. Trots att över ett år
            har gått sedan lagen trädde i kraft får polisen dock fortfarande
            hantera transportärenden. Det finns därutöver en stor potential
            att ytterligare renodla polisverksamheten. Till exempel skulle
            hanteringen av hittegods och pass eventuellt kunna hanteras av
            någon annan än polisen. Det finns dessutom ett behov av att se
            över omhändertagandet av berusade personer.
          </p>
          <head xml:id="i-Se2uBd68SFdMgSq8xMe3G1" type="h2">
            Samarbete mellan polisen och andra aktörer
          </head>
          <p xml:id="i-UBKkAonGJYX8CkQejD9s52">
            Hemvärnet är en frivillig del inom totalförsvaret, det engagerar
            många människor lokalt, och de aktiva erbjuds en god utbildning.
            Lokalkännedomen hos de som tjänstgör i denna frivilligverksamhet
            är god. Hemvärnet används ofta vid eftersök av försvunna personer.
            Det finns anledning att se över om hemvärnet kan användas även
            till andra uppgifter för att kunna stötta upp polisen vid särskilda
            händelser som kräver extra resurser.
          </p>
          <p xml:id="i-BS52sMqdjbL5Cz9SVY8nfZ">
            Polisen har en viktig uppgift att fylla när människor anmäls
            försvunna. Det är viktigt att sökinsatserna sker snabbt och genomförs
            på ett bra sätt. Att snabbt återfinna den som försvunnit kan i
            många fall rädda liv. Om man konstaterar att ett brott är begånget
            borgar direkta insatser för att brottet kan klaras upp.
          </p>
          <p xml:id="i-DKJBoJGRAXzWNBT3VgtmeX">
            Enligt polisen genomförs varje år minst 300 räddningsinsatser
            för att söka efter personer som försvunnit under sådana omständigheter
            att det finns farhågor för att deras liv eller hälsa är utsatt
            för allvarlig fara. Under insatsen då polisen söker efter den
            försvunna personen bedöms vilka polisiära resurser som behövs
            vid sökandet, till exempel hundar, hästar, helikoptrar, motorcyklar
            och båtar. Polisen kan vid behov även ta hjälp av piketstyrkan
            eller andra myndigheter och organisationer, exempelvis Försvarsmakten.
          </p>
          <p xml:id="i-BYQMcLW1fx2yo8KjCT8GAT">
            Det finns också en väl fungerande samverkan mellan polisen och
            organisationen Missing People. Vi uppmuntrar att frivilligorganisationer
            deltar i sökandet efter försvunna personer och att det finns så
            många frivilliga personer. I polisiära ärenden är det dock viktigt
            att polisen leder insatserna.
          </p>
          <head xml:id="i-NNs1aHwiCDUYPds6HRrk64" type="h2">
            Möjlighet till deltidstjänstgöring som polis
          </head>
          <p xml:id="i-NQDQUvWD4QjNCtenVKnKz9">
            Vid vissa tillfällen finns det särskilda behov av fler poliser
            i tjänst. Vi anser därför att man bör öka möjligheten att införa
            deltidsanställd polis. Det kan till exempel handla om poliser
            som vill kombinera en annan anställning med att vara deltidspolis.
            Här bör räddningstjänsten kunna tjäna som förebild. Det största
            antalet anställda inom räddningstjänsten i Sverige utgörs av personer
            som har en deltidsanställning. Det är fråga om personer som är
            fullt utbildade brandmän men som har ett annat yrke vid sidan
            av brandmannayrket. Dessa deltidsbrandmän tjänstgör när det föreligger
            behov av räddningstjänstinsatser.
          </p>
          <p xml:id="i-GZYY14qdsZZjRvUZ3WwHYU">
            På motsvarande sätt skulle fullt utbildade deltidspoliser – som
            tjänstgör som poliser vid behov – kunna fylla en viktig funktion.
            En ordning med deltidspoliser skulle kunna skapa förutsättningar
            att snabbt få tillgång till utbildad polis vid akuta behov. Fler
            deltidspoliser skulle också kunna vara ett sätt att se till att
            lands- och glesbygd kan få tillgång till fler poliser. Även om
            vissa orter har en jämförelsevis låg brottslighet så måste det
            kunna finnas tillgång till polis de gånger någonting allvarligt
            inträffar och brott faktiskt begås.
          </p>
          <head xml:id="i-NvoUo59RoJZniVKLi4P18b" type="h2">
            Svarstider hos Polismyndigheten
          </head>
          <p xml:id="i-TS8P1UtQMRvzn2kupUeif6">
            Det måste vara enkelt att komma i kontakt med polisen, oavsett
            var i landet man bor och på vilket sätt man väljer att kontakta
            polisen. Polisen måste vara tillgänglig. Människor förväntar sig
            modern kommunikation och rimliga svarstider. Alltför ofta går
            det lång tid innan allmänheten får ett svar när man kontaktar
            polisen. Åtgärder behöver vidtas för att säkerställa att det går
            att nå Polismyndigheten inom rimlig tid även vid icke-akuta ärenden.
          </p>
          <head xml:id="i-DaRK667Lo6CEejKn9NHHAg" type="h2">
            Polisens samlade trafikövervakande arbete
          </head>
          <p xml:id="i-YFpwiS3LTVP8mWuwVxWnLn">
            En god och säker trafikmiljö kräver inte bara ett bra vägnät.
            Det kräver också en bra efterlevnad av trafikregler. Alltför många
            utsätter idag sina medtrafikanter för livsfara eftersom man har
            valt att köra påverkade av alkohol eller andra droger. Det är
            en brottslighet som i huvudsak bara kan begränsas med regelbundna
            kontroller och en synlig polis på våra vägar. Kameror kan bidra
            med att beivra fortkörningar men inte rattfylla. Många gånger
            upptäcks även annan typ av brottslighet vid polisens stickprovs­kontroller.
            Det trafikövervakande arbetet har minskat de sista åren. Därför
            bör det göras en översyn av polisens samlade trafikövervakande
            arbete. I detta arbete bör ingå en studie av hur detta arbete
            genomförs i andra jämförbara länder.
          </p>
          <p xml:id="i-BMX4AjZhCBZYx4SnXk59eF">
            Kontrollen av den tunga lastbilstrafiken kräver en särskild yrkeskompetens.
            Bristande underhåll och undermåligt material i tunga fordon, ibland
            kombinerat med för långa körtider innebär en stor fara på våra
            vägar. Alliansregeringen tog fram ett förändrat regelverk för
            att kunna förhindra att tung trafik skulle kunna fortsätta färdas
            när brister uppdagas. Kontrollen av dessa fordon kräver dock välutbildade
            trafik­inspektörer. Många av de som har detta arbete går snart
            i pension och har inte ersatts i nödvändig omfattning. Polisen
            måste tillse att denna kompetens upprätthålls.
          </p>
          <head xml:id="i-KCGFKGk2uRFLAgGz1zW96q" type="h2">
            Respekten för polis och rättsväsende
          </head>
          <p xml:id="i-RhsK4ywZRvRaAcniFVdS19">
            För många poliser är det tyvärr vardag att utsättas för hot,
            trakasserier och våld. Detsamma gäller även annan blåljuspersonal
            och andra anställda i rättsväsendet. Angrepp mot polis och annan
            blåljuspersonal utgör angrepp mot vår rättsordning. Detta måste
            på ett tydligare sätt speglas i vår lagstiftning med strängare
            straff för våld och hot mot blåljuspersonal. Det är nödvändigt
            att straffen för våld mot tjänsteman skärps så att straffskalan
            börjar på sex månaders fängelse. Kränkningsersättning ska även
            utgå i fler fall än idag när poliser är brottsoffer. Regeringen
            har låtit utreda frågan men utan att lyckas presentera ett förslag.
            En sådan förändring är dock angelägen och kan inte tillåtas dra
            ut på tiden.
          </p>
          <head xml:id="i-JHuM6AYCbXDPaeSnqWiaag" type="h2">
            Ordningsvakter med förordnande i hela kommuner
          </head>
          <p xml:id="i-ACXy1V4NY2aEsBrv65q3J5">
            En ny bestämmelse bör införas i lagen (1980:578) om ordningsvakter
            (LOV). Bestämmelsen ska skapa en tydlig möjlighet att ge ordningsvakter
            ett generellt förordnande att medverka till att upprätthålla allmän
            ordning inom en viss kommun. Det innebär bland annat att ordningsvakter
            ska kunna förordnas att upprätthålla allmän ordning inom Stockholm.
          </p>
          <p xml:id="i-BNpGxnChkdewBSDGbCmSdM">
            Syftet med lagändringen är att möjliggöra för kommuner att använda
            sig av ordningsvakter för att täcka upp för polisen i fråga om
            enklare uppgifter för att trygga ordningen inom kommunens område,
            i synnerhet patrullering på offentliga platser. I dag är det inte
            möjligt enligt LOV att förordna ordningsvakter för generella uppgifter
            inom större geografiska områden; det krävs antingen att det rör
            sig om en specifik verksamhet eller att uppgiften är begränsad
            till en viss plats. I vissa kommuner förekommer det mer allmänt
            hållna förordnanden medan andra kommuner, till exempel Stockholm,
            nekats sådana förordnanden. En lagändring är därför nödvändig.
          </p>
        </div>
        <div xml:id="i-NGbSLVNEhDo7PJAnhpRVGN" type="motSignatures">
          <list xml:id="i-W1WrQDbNWV4XzX7Mwfugrg">
            <item xml:id="i-QKsvPUabBQrr84w6vSu5Ct" who="i-M8LKQKEcsjHJKv8kSmhVcX">
              Tomas Tobé (M)
            </item>
            <item xml:id="i-LJ1yzRicaWAigGSCRpeMRe" who="i-6X8Fc68oRcYCskG3k248x5">
              Carl-Oskar Bohlin (M)
            </item>
            <item xml:id="i-CUDwPSSBvUr7ZnckCS29BU" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
            <item xml:id="i-FqJrCjwsoyPnpJakqVpxrF" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
