<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00372">
  <teiHeader>
    <fileDesc>
      <titleStmt>
        <title>Den offentliga sektorns roll i samhället</title>
        <author>Egon Jacobsson och Bengt Silfverstrand </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den offentliga sektorns roll i samhället</title>
          <idno type="rdwebb">G702372</idno>
          <rs type="number">372</rs>
          <ref type="dokument_url_text">http://data.riksdagen.se/dokument/G702372/text</ref>
          <ref type="dokument_url_html">http://data.riksdagen.se/dokument/G702372</ref>
          <ref type="dokumentstatus_url_xml">http://data.riksdagen.se/dokumentstatus/G702372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9P9pMwjrnX38LhidwctarW</idno>
            <name>EGON JACOBSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6HPUN6BFFASJbjQjcb7AnH" type="signed"/>
        <correspContext corresp="i-6HPUN6BFFASJbjQjcb7AnH">
          <note type="signatory" corresp="i-9P9pMwjrnX38LhidwctarW"/>
          <note type="signatory" corresp="i-DZnrxW2kSEVtagNyHZpyyH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__372/mot_198384__372-001.pdf"/>
      <div type="motHeader" xml:id="i-Lg2U3NSFQySPxpHjWdPTVg">
        <div type="motTitle" xml:id="i-DqHqbbuRL7inijsbutnJx1"/>
        <div type="motSubmissionInfo" xml:id="i-4niqSobFJKM1sDyoP6WgD7"/>
      </div>
      <div type="motBody" xml:id="i-EHFEUL53jVyN5EcxysoQGD">
        <div xml:id="i-EAot7Tk4RNhNhd654PTtTs">
          <p xml:id="i-B55CngfiGQZLqV8b6kyaBP">
            Mot. 1983/84
          </p>
          <p xml:id="i-HnBTBuQ8strzqeXRrKApRm">
            372-377 Motion
          </p>
          <p xml:id="i-MLa9xePyY5c29R2BGjAPTf">
            1983/84:372
          </p>
          <p xml:id="i-V7zKiCYf1LYPg3QzSntGna">
            Egon Jacobsson och Bengt Silfverstrand Den offentliga sektorns
            roll i samhället
          </p>
          <p xml:id="i-SQMmHzcXvRPpknMEVVDTBb">
            Den offentliga sektorns betydelse för ekonomi och sysselsättning
            Det ekonomiska läget
          </p>
          <p xml:id="i-BFsTkC9TMPnmEHUESeR6Rh">
            Den internationella ekonomin med USA som dominerande kraft har
            under många år präglats av principen att det är den finansiella
            sektorn som styr den reala. Om det råder brist på finansiella
            resurser skall den reala ekonomin krympas så att den passar till
            dessa resurser. ”Kärran har satts framför vagnen”, och denna politik
            har fått förödande konsekvenser för hela världsekonomin. Åtstramningspolitiken
            inom OECD-området har lett till att exporten från länderna utanför
            OECD stagnerat. Tillsammans med höga realräntor har detta medfört
            att exportinkomsterna för många skuldtyngda länder inte ens motsvarar
            bytesbalansens utgifter för räntor och amorteringar. Resultatet
            har blivit att hela världshandeln förlamats. Flera industriländer
            har prövat receptet sparande inom offentlig sektor till priset
            av ”tillfälligt ökad arbetslöshet” — en ekonomisk åderlåtningskur
            som vunnit anslutning också i vårt eget land bland ledande ekonomer,
            företrädare för näringslivet och nyliberala politiker inom olika
            partier. Ett par exempel kan räcka för att illustrera att spåren
            efter denna Döbelnsmedicin borde förskräcka mera än tjäna som
            föredöme. Holland: Låg inflation — bra bytesbalans — nedskärningar
            inom offentlig verksamhet — arbetslöshet kring 16 90. Belgien:
            Strikt genomförd inkomstpolitik — arbetsdelning — lönesänkning
            med udden riktad mot offentlig sektor — arbetslöshet drygt 15
            Yo — strejker, kravaller. Resultatet av den förda politiken har
            förvisso blivit att inflationstakten kunnat pressas tillbaka kraftigt,
            men priset i form av lägre tillväxt och högre arbetslöshet har
            blivit mycket högt. Antalet arbetslösa i OECD-länderna var 1979
            18 miljoner. Under 1983 hade arbetslösheten ökat till 35 miljoner.
            Ropen på marknadsekonomiska kejsarsnitt för att förlösa förment
            fjättrade ekonomiska frälsarkrafter börjar nu anta samma proportioner
            som sextiotalsvänsterns övertro på revolutionen. Men en begynnande
            insikt om att inte ens marknaden kan springa uppför en nedåtgående
            rulltrappa kommer alltmer till uttryck också i den internationella
            ekonomisk/politiska debatten. Allt fler både utomlands och i Sverige
            tycks nu ha kommit på det klara med att de nedskärningar av offentliga
            sektorn som fram till i dag utgjort högsta ekonomiska visdom har
            lett till minskad efterfrågan och genererat minskade inkomster
            och ökad arbetslöshet, som i sin tur medfört
          </p>
          <p xml:id="i-3uwXPaRYfSV8NdK87x8LLi">
            1 Riksdagen 1983/84.3 saml. Nr 372-377
          </p>
          <pb facs="riksdagen-motions-pdf/data/198384/mot_198384__372/mot_198384__372-002.pdf"/>
          <p xml:id="i-XvZEqmon6qEhg3jZz4dmvs">
            Mot. 1983/84:372 2
          </p>
          <p xml:id="i-CfmYTFzdMhNMZsAuEDfA99">
            ökade budgetunderskott, vilket enligt marknadsromantikens lagar
            måste följas av ytterligare nedskärningar osv. Inte oväntat är
            det fackföreningsrörelsen som går i spetsen för det ekonomiska
            nytänkandet. De nordiska ländernas fackliga samorganisation NFS
            har tillsammans med bl.a. den västtyska landsorganisationen DGB
            presenterat ett program mot arbetslösheten, som bygger på samarbete
            över nationsgränserna. Detta är första gången fackföreningsrörelsen
            i åtta länder presenterat sina program gemensamt. Den samlade
            aktionen går ut på att länderna är intimt beroende av varandra
            och att det är bättre att exportera aktivitet och sysselsättning
            än åtstramning och arbetslöshet. En försiktig stimulans av ekonomin
            i de åtta länderna skulle medföra över sex miljoner nya jobb inom
            loppet av två tre år. Om samtliga OECD-länder skulle göra gemensam
            sak, blir effekten åtta miljoner nya jobb. Budgetunderskotten
            skulle minska i alla länder på grund av ökade skatteinkomster
            och minskat arbetslöshetsunderstöd. Effekterna på bytesbalansen
            blir begränsade. Sverige bör därför fortsätta att i internationella
            sammanhang aktivt arbeta för ett genomslag av denna politik. Nästan
            samstämmiga prognoser talar för en fortsatt uppgång i ekonomin.
            Det gäller såväl det internationella perspektivet som i kanske
            än högre grad i Sverige. Devalveringen har avsevärt stärkt de
            svenska företagens konkurrenskraft såväl på exportmarknaden som
            på hemmamarknaden. Men trots en väntad uppgång i ekonomin kan
            man inte räkna med någon drastisk förbättring av sysselsättningsläget.
            Det kommer med all sannolikhet därför att behövas fler expansiva
            inslag i den ekonomiska politiken för att klara en tillräcklig
            efterfrågan på svenska företags produkter. Vi behöver med andra
            ord i än högre grad mobilisera våra produktionsresurser, maskiner
            och annat kapital, råvaror och inte minst arbetskraften — för
            att kunna ta landet ur den ekonomiska krisen. En nödvändig återindustrialisering
            av landet måste ske i nära samspel mellan näringsliv och offentlig
            sektor. Alla realistiska prognoser tyder på att den egentliga
            industriproduktionen blir alltmer specialiserad. Detta äger rum
            hand i hand med att teknologisk utveckling och rationalisering
            sker allt snabbare. Resultatet blir ett minskat behov av arbetskraft
            inom den egentliga industrin, samtidigt som denna blir alltmer
            beroende av tjänster från det övriga samhället. Det gäller hela
            det sociala nätverk som krävs för en modern industriproduktion
            och kanske framför allt utbildningssektorn i mycket vid mening.
            Om denna sektor skall lösa de problem som bl. a. industrin ställer
            den inför, liksom de uppgifter den själv formulerar och utvecklar,
            måste den också ha expansionsmöjligheter. En sådan expansion kan
            i mycket ringa grad ske genom maskiner och robotar. För dessa
            uppgifter krävs människor.
          </p>
          <pb facs="riksdagen-motions-pdf/data/198384/mot_198384__372/mot_198384__372-003.pdf"/>
          <p xml:id="i-Hbd6dsCBA6bF6JreNdtSes">
            Mot. 1983/84:372 3
          </p>
          <p xml:id="i-MnPD2M3cZTh1hr8x8C2B71">
            Tidigare motioner och deras behandling i riksdagen
          </p>
          <p xml:id="i-Rtkso6pipnjXDAYcDqdQvi">
            I motioner till 1981/82 (891) och till 1982/83 (217-218) års
            riksmöten har undertecknade lämnat en rad exempel på den offentliga
            sektorns betydelse för sysselsättningen. I den förstnämnda motionen
            konstaterade vi: ”att sysselsättningsutredningen i sitt slutbetänkande
            1979 slagit fast att en viktig förutsättning för att nå målet
            ”Arbete åt alla” var att utnyttja sysselsättningsmöjligheterna
            inom den offentliga sektorn. Bl. a. ansåg vi att det borde utredas
            vilka konsekvenser som uppstår för det privata näringslivet vid
            en uppbromsning och/eller neddragning av den offentliga sektorns
            verksamhet. Vi framhöll samtidigt vikten av att undersöka möjligheterna
            till ett mera flexibelt utnyttjande av de ekonomiska resurser
            som utbetalas av samhället i form av arbetslöshetsunderstöd, socialhjälp
            m. m.” Vidare framhöll vi: ”I dag betalas till de arbetslösa kontanta
            ersättningar i form av arbetslöshetsunderstöd och socialbidrag,
            vilka uppgår till flera miljarder per år och som ökar i takt med
            den snabbt växande arbetslösheten.” Vid behandlingen av motionen
            framhöll de socialdemokratiska reservanterna (FiU 81/82:40 s.
            62): ”Den syn på den offentliga sektorn som motionärerna i motion
            891 ger uttryck för delas därför till fullo av utskottet. Det
            borde vidare vara en självklarhet att en väl fungerande offentlig
            sektor utgör en nödvändig betingelse för ett väl fungerande näringsliv
            i en modern industristat. Den offentliga sektorns betydelse för
            sysselsättningen är mycket stor. I själva verket har den offentliga
            sektorn under 1970-talet svarat för nästan hela den uppnådda ökningen
            av sysselsättningen.” I motionerna 1982/83:217-218 framhöll vi
            på nytt den offentliga sektorns betydelse för sysselsättningen.
            Vi underströk också den roll som offentlig sektor spelar för att
            uppnå en ekonomisk expansion i såväl vårt eget land som internationellt.
            I motionen hemställde vi om ”att riksdagen som sin mening ger
            regeringen till känna vad som anförts om behovet av regeringsinitiativ
            på det internationella planet i första hand inom Europasamarbetet
            för att med hjälp av offentliga investeringsprogram öka den ekonomiska
            aktiviteten inom industriländerna”. Riksdagen beslutade vid sin
            behandling av motionen att bifalla yrkandet.
          </p>
          <p xml:id="i-2kUe4W9cdy32xXwcvaCfkG">
            Den offentliga sektorn — myten om jätten Gluff-Gluff
          </p>
          <p xml:id="i-XPnSVM51sN4ifFAYQpZcML">
            På sina resor han förnam, hur väl försynens nåd reglerat, som
            floder överallt placerat, där stora städer stryka fram. Kritiken
            mot den offentliga sektorn börjar bli alltmer enfaldig, enkelspårig
            och motsägelsefull. Enfald och enkelspårighet kan illustreras
            med
          </p>
          <pb facs="riksdagen-motions-pdf/data/198384/mot_198384__372/mot_198384__372-004.pdf"/>
          <p xml:id="i-BiD4nuVbETJQv72pMb6FoT">
            Mot. 1983/84:372 Å
          </p>
          <p xml:id="i-HrJhCSM7J7uCCpq3ZK3Ry4">
            ovanstående slutsats av Salig Dumbom. ”Den offentliga sektorn
            är roten till vår ekonomiska kris — den konkurrerar med industrin
            om arbetskraften” — så lyder några vanliga vanföreställningar
            om den offenliga sektorn. I själva verket förklaras ju t. ex.
            vår höga arbetslöshet till inte oväsentlig del av låg tillväxt
            och otillräcklig expansion inom de områden — t.ex. vård- och omsorgssektorn
            — där stora och otillfredsställda behov finns. Bristen i efterfrågan
            på varor och tjänster är det stora hindret för industrins tillväxt,
            inte svårigheten att rekrytera arbetskraft. Också det motsägelsefulla
            i kritiken förtjänar uppmärksammas. Å ena sidan hävdas att den
            offentliga sektorn är för stor, otymplig och orationell. Samtidigt
            börjar det privata kapitalet rikta alltmer lystna blickar mot
            delar av den offentliga verksamheten. Kanske är det rentav så
            att nedskärningsfiloso- fin börjar ersättas av en privatiseringsfilosofi.
            Kapitalintressena har upptäckt att industrin trots allt erbjuder
            begränsade expansionsmöjligheter medan behoven av vård, service
            och andra omsorger är långt ifrån tillgodosedda. Hittills har
            det rått en ganska utbredd enighet i det svenska samhället om
            att tjänster som barnomsorg, äldrevård och sjukvård skall fördelas
            efter behov och inte efter konsumenternas köpkraft. Nu vill starka
            krafter i det svenska samhället göra upp med detta synsätt genom
            att öppna offentliga sektorn som en marknad för privat tjänsteproduktion
            som säljs till marknadspriser. Energiska försök görs för att etablera
            privata sjukvårdskliniker och privata daghem på flera håll i landet.
            Samhället förväntas finansiera verksamheten med skattemedel medan
            de privata entreprenadföretagen själva skall svara för ”rekrytering
            av kundunderlag” samt prissättning av tjänsterna, allt enligt
            ”marknadens fördelningsprinciper”. Risken för att Sverige i likhet
            med privatiseringsideologernas förebild USA skulle få en sjukvård
            och omsorg för A-laget och en annan för B- och kanske C-lagen
            är uppenbar. Här är några av de vanligaste myterna om den offentliga
            sektorn: Myt 1 — Privat vård och omsorg är billigare än offentlig.
            Verklighet: Efterfrågan på trygghet, ett friskt och långt liv
            samt kunskap och rikare fritid får en stark genomslagskraft när
            realinkomstnivån stiger. Man kan på goda grunder anta att detta
            är en mycket viktig förklaring till att utgifterna för sjuk- och
            hälsovård i de flesta länder på samma inkomstnivå svarar för ungefär
            lika stor andel av nationalinkomsten oavsett om sjuk- och hälsovården
            handhas huvudsakligen privat som i USA eller huvudsakligen i offentlig
            regi som i Sverige. En aktuell studie visar att sjukvårdskostnadernas
            andel av BNP i USA under en 20-årsperiod ökat från ca 5 96 till
            närmare 10 96, en fördubbling. Sjukvårdskostnaderna i Sverige
            kan uppskattas vara ungefär lika stora uttryckt som andel av vår
            samlade produktion av varor och tjänster (BNP). Men Sverige har
            en väsentligt äldre befolkning som är mer vårdkrävande. Andelen
            av nationens samlade tillgångar som går till sjukvård är därför
            egentligen större i USA än i Sverige.
          </p>
          <pb facs="riksdagen-motions-pdf/data/198384/mot_198384__372/mot_198384__372-005.pdf"/>
          <p xml:id="i-L9vknSkc5vUqUf9EGkBKiR">
            Mot. 1983/84:372 ; s
          </p>
          <p xml:id="i-Hji3A9ZeJBXgFC6YeaNSef">
            Därutöver har den skattefinansierade sjuk- och hälsovården i
            Sverige ytterligare en fördel, som den avgiftsfinansierade privata
            vården saknar, nämligen en mera jämlik fördelning av kostnaderna.
            När vi är sjuka är vi svaga som konsumenter, och därför är sjukvården
            knappast ett lämpligt område för marknadsekonomin. I Sverige betalar
            den enskilde bara 3 26 av vårdkostnaden. Motsvarande andel är
            tio gånger så hög i USA eller över 30 20. Det innebär att en liten
            del av befolkningen har råd att utnyttja vårdresurserna. Myt 2
            — Avgifter i stället för skatter skulle förbilliga offentlig service.
            Verklighet: Inte ens kraftiga avgiftshöjningar skulle annat än
            marginellt reducera t. ex. kommunalskatten. Sysselsättningsutredningen
            kom fram till att intäkterna genom avgiftshöjningar inte skulle
            minska kommunalskatteuttaget med mer än högst 25 öre per skattekrona.
            Myt 3 — Den offentliga sektorns ohämmade expansion har lett till
            ett ökat budgetunderskott som i sin tur är arbetslöshetsskapande.
            Verklighet: Det sker en sammanblandning mellan de offentliga utgifterna,
            som framför allt innehåller de stora transfereringarna till pensioner,
            barnbidrag o.d., vilka används till privatkonsumtion i stor utsträckning,
            och den offentliga konsumtionen. I själva verket har den statliga
            konsumtionen minskat sin andel av BNP sedan 1962. Hela den offentliga
            konsumtionens andel har under samma period ökat från 22,2 till
            29,9 9. En expertgrupp inom finansdepartementet har gjort beräkningar
            som visar att det inte föreligger något klart samband mellan budgetunderskott
            och arbetslöshet och att de besparingar som den offentliga ekonomin
            kunde göra genom att t. ex. avskeda anställd personal skulle inskränka
            sig till några få procent av lönekostnaderna. En stor del av de
            offentliga utgifterna avser utbildning, forskning, barntillsyn,
            sjukvård etc. Detta anges i nationalräkenskaperna som konsumtion,
            men har avgörande betydelse för landets framtida produktions-
            förmåga. En del av den produktionsökning som antas ske inom den
            privata sektorn har ju i själva verket skapats av den offentliga
            sektorn, t.ex. i form av kunskapsökning hos arbetskraften, för
            vilken kostnaderna bokförs på offentlig verksamhet, medan fördelarna
            utnyttjas inom den privata sektorn. Ekonomerna gör ofta gällande
            att offentlig sektor i allt väsentligt skall ses som konsumtion.
            I själva verket bör den i högre grad uppfattas som produktion
            just för näringslivet. Utbildningssystemet producerar mänskligt
            kapital som tillförs arbetskraften och gör denna mer produktiv
            för näringslivet. Den offentliga sektorn fungerar också som städgumma
            åt näringslivet genom att bl. a. finansiera kostnaderna för de
            externa effekter som uppstår där och som företagen inte behöver
            bära, t. ex. kostnader för dålig arbetsmiljö, förorenad yttre
            miljö och förtidspensioneringar.
          </p>
          <pb facs="riksdagen-motions-pdf/data/198384/mot_198384__372/mot_198384__372-006.pdf"/>
          <p xml:id="i-dxxsTiLAF83FBjKjWktmw">
            Mot. 1983/84:372 6
          </p>
          <p xml:id="i-WPt9woECHjutWjjc4wWAJ2">
            Samspelet mellan privat och offentlig sektor
          </p>
          <p xml:id="i-2ozxMp1d96nngpFo2sArDo">
            I våra tidigare motioner har vi framhållit behovet av ett väl
            fungerande samspel mellan den privata och den offentliga sektorn.
            I motion 1982/83:217 framförde vi följande synpunkter: ”Samspelet
            mellan industri och offentlig sektor måste förstärkas. Detta förutsätter
            bl. a. att den offentliga sektorn tillåtes spela en mer offensiv
            roll i fråga om forskning och teknisk utveckling av produkter.
            Flera exempel kan nämnas på hur framgångsrikt ett sådant samarbete
            kan vara. Datatelefonväxeln AXE. En beställning från Televerket
            gav LM-Ericsson möjlighet att utveckla denna datoriserade telefonväxel
            som nu även säljs på export till ett 30-tal länder. Utvecklingen
            av ASEA:s X-10-set, de s.k. Påga-tågen. Spårvagnar fran ASEA beräknas
            ge 500 personer sysselsättning i Göteborgs kommun under 15 år.
            I Skåne har Skånska Cementgjuteriet haft stora framgångar i fråga
            om export av svenskt byggkunnande i form av hela sjukhusanläggningar.
            Flera exempel på aktiv samverkan mellan företag och en väl fungerande
            offentlig sektor kan hämtas från livsmedelssektorn (Alfa Laval,
            Tetra Pak) och ett mycket avancerat slag av sådan samverkan är
            Gambros utveckling av den konstgjorda njuren i samarbete med Lunds
            Lasarett. Den offentliga upphandlingen från näringslivet uppskattas
            för år 1981 ha uppgått till 75 miljarder kronor. Det är sannolikt
            möjligt att väsentligt utöka den offentliga upphandlingen hos
            våra inhemska företag. Alla sådana möjligheter att främja det
            egna näringslivets konkurrenskraft, industriella nyskapande och
            tekniska utveckling måste prövas. Såväl den nya GATT-koden som
            EFTA-bestämmelserna lämnar ett visst utrymme för nationell upphandling
            i industripolitiska syften. Våra möjligheter att öka tjänsteexporten
            kan också betraktas som goda. Tjänsteexportens andel av den totala
            svenska exporten uppgick 1977 till 17 90. Detta skall jämföras
            med 35 26 i genomsnitt för OECD-länderna. Förutom att en ökad
            tjänsteexport direkt bidrar till en förbättring av vår bytesbalans,
            så kan den också stimulera övrig export genom att stora samlade
            leveranser gynnar industrin.” Under den senaste tiden har många
            initiativ tagits inom t.ex. sjukvårdsexporten. Det är bra från
            svensk exportsynpunkt. Men för att det skall lyckas krävs ett
            nära samarbete mellan de svenska företagen och sjukvårdshuvudmännen.
            Svenska företag har sedan länge ett stort kunnande då det gäller
            byggande och utrustning av sjukvårdsanläggningar. I ett närmare
            samarbete mellan sjukvårdshuvudmännen och de privata företagen
            kan kunnandet utvecklas ytterligare och export även ske av administrativa
            och organisatoriska tjänster, allt i syfte att öka tjänsteexporten.
            I detta sammanhang vill vi också framhålla betydelsen av att de
            statliga företagen, framför allt affärsverken, jämställs med de
            privata företagen. Således bör dessa på samma villkor som gäller
            för de privata företagen ha
          </p>
          <pb facs="riksdagen-motions-pdf/data/198384/mot_198384__372/mot_198384__372-007.pdf"/>
          <p xml:id="i-RHuLLAMHtuRe5PD46CLMZS">
            Mot. 1983/84:372 7
          </p>
          <p xml:id="i-TfAZRABUp1QHW7AnGFjwTx">
            möjlighet att för sin expansion låna till sina investeringar
            på den privata kapitalmarknaden och inte som nu belasta den statliga
            budgeten. En sådan åtgärd skulle också leda till att de samhällsägda
            företagen i större utsträckning kom att drivas efter samma principer
            som gäller för de privata företagen. Även de samhällsägda företagen
            bör ha som sin målsättning att nå ut på den internationella marknaden
            med sina produkter.
          </p>
          <p xml:id="i-Q1UkqLyMHm1HBJA2wzpWmt">
            Överföring av statliga resurser till kommunerna
          </p>
          <p xml:id="i-M19f8ypw44dP2NGTngxfXj">
            Problemet att öka sysselsättningen inom offentlig sektor är inte
            i första hand finansiellt utan organisatoriskt. Under det senaste
            året har också vidtagits åtgärder i den riktningen. Ett sådant
            exempel var regeringens och riksdagens beslut om att överföra
            300 milj. kr. till kommunerna för att bidra till anställningar
            av arbetslösa. Tyvärr var det avsatta beloppet alltför blygsamt
            och borde kompletterats med en gradvis avtrappning under en längre
            tidsperiod. Ett annat exempel är beslutet om ungdomslagen. Det
            är för tidigt att kommentera de resultat som kan uppnås, men vi
            anser beslutet efterföljansvärt och att man bör gå vidare i försöken
            att styra över resurser från arbetslöshetsunderstöd (och stödformer
            med nära samband som t. ex. socialhjälp) till löner för t. ex.
            kommunala arbeten. Över huvud taget bör kommunernas roll i sysselsättningsskapande
            verksamhet undersökas ytterligare och stimuleras. Enskilda initiativ
            som tas av olika kommuner och landsting bör ges stöd och dispenser
            erhållas från nuvarande regler och lagstiftning om så erfordras.
            De initiativ som hittills tagits manar till efterföljd och bör
            följaktligen utvecklas och följas upp även på andra håll. De sociala
            och ekonomiska konsekvenserna för samhället kan förväntas bli
            gynnsamma. För kommunerna uppstår förvisso en kortsiktig merkostnad,
            men den skall ställas mot värdet av vad den arbetslöse producerar
            och att kostnaderna för socialhjälp, vård och annan omsorg reduceras
            i takt med att de sociala skadorna av arbetslösheten för de enskilda
            individerna avtar. I en situation där arbetslösheten utan tvivel
            är vårt samhälles största problem anser vi det nödvändigt att
            tillgripa flexibla lösningar som snabbt kan igångsättas och bidra
            till att minska arbetslösheten.
          </p>
          <p xml:id="i-XCc4SWdduQfjXQfWtHuvVK">
            Vad kostar sysselsättningen?
          </p>
          <p xml:id="i-NkVdzWv2HqKAT9rVe9u1Aj">
            Sysselsättningsökning är en väsentlig komponent i ekonomisk tillväxt.
            Detta gäller oavsett om tillväxten sker i den offentliga eller
            privata sektorn. En ökad sysselsättning leder till en ökning av
            de gemensamma tillgångarna i samhället. Om t.ex. en person som
            får sin försörjning via socialförsäkringssystemet får arbete bortfaller
            utgiften för den offentliga sektorn och inkomsterna ökar samtidigt
            genom skatter och arbetsgivaravgif- ter. Ungefär hälften av de
            bruttoutgifter som samhället har för
          </p>
          <pb facs="riksdagen-motions-pdf/data/198384/mot_198384__372/mot_198384__372-008.pdf"/>
          <p xml:id="i-4ubrpJTVd4ysTeMUGWYTwY">
            Mot. 1983/84:372 8
          </p>
          <p xml:id="i-D3Bfme8CrJiUM3ZGUuiDJp">
            nyanställningar kommer tillbaka i form av ökade intäkter av skatter
            och avgifter eller minskade utgifter. Många av transfereringarna
            till hushållen är beskattade. Sysselsättningsut- redningens beräkningar
            visar att ca 30976 av transfereringarna kommer tillbaka i ökade
            skatteinkomster till stat och kommun. Det är närmast en självklarhet
            att aldrig så stora behov inom en offentlig sektor inte kan tillgodoses
            i en ekonomi utan tillväxt. Det väsentliga är att konsekvenserna
            av olika besparingsåtgärder blir klart belysta. Så sker inte i
            dag. Arbetslösheten har blivit en restpost när andra samhällspolitiska
            mål läggs fast i finansplan och statsbudget. Exempel: Från statsfinansiella
            utgångspunkter har vid olika tillfällen ställts krav om en begränsning
            av den kommunala expansionen. Några år har man också lyckats åstadkomma
            en sådan tillfällig uppbromsning av expansionen. Detta har emellertid
            då resulterat i dels arbetsmarknadsproblem, när den offentliga
            sektorns expansion uteblivit, dels att de uppdämda behoven några
            år senare slagit igenom i ökad efterfrågan. Genom att rensa bort
            budgetutgifter som beror på sysselsättningsåtgärder och sådant
            som är investeringar utkristalliseras en bit offentlig sektor
            som antingen måste betalas med skattehöjningar, omprioriteringar
            eller nedskärningar. Medborgarna måste ställas inför klara alternativ.
            Vad vill vi ha i offentliga sektorn och hur skall det i så fall
            finansieras? Riksdagen måste i anslutning till presentationen
            av budgetpropositionen samtidigt få en samlad redogörelse över
            hur regeringen bedömer utveckling av utbud och efterfrågan på
            arbetskraft och sammanställningar över förslag och konkreta sysselsättnings-
            politiska åtgärder inom olika samhällsområden. Ekonomiska och
            sysselsätt- ningsmässiga konsekvenser av besparingsåtgärder som
            t.ex. generella nedskärningar inom statlig verksamhet och indragning
            av kommunala skattemedel till staten måste redovisas. En sysselsättningsbudget
            bör därför varje år föreläggas riksdagen.
          </p>
          <p xml:id="i-V1eygTAueEo5wrquKbvkZA">
            Utveckla, förmänskliga och effektivisera den offentliga sektorn
          </p>
          <p xml:id="i-CHAp1Gv9AaSeU9CdLwpSkv">
            Den offentliga sektorn utsätts i dag för hård kritik från många
            håll. Påståenden om ineffektivitet, byråkrati, omänsklig behandling
            och krångel återkommer ständigt i debatten. Denna kritik, som
            det finns anledning att ta allvarligt på, tas nu till intäkt av
            privatiseringsivrarna för att minska den offentliga sektorn. För
            att dessa bakåtsträvande och reaktionära krafter inte skall vinna
            ytterligare framgång är det av utomordentlig betydelse att en
            självkritisk granskning av den offentliga sektorns verksamhet
            ständigt pågår. Vaktslåendet om den gemensamma sektorns betydelse
            för sysselsättningen och service till medborgarna får inte innebära
            att kraven på effektivitet och rationalisering sätts åt sidan.
            Det finns sannolikt områden som kan ifrågasättas eller som kan
            göras effektivare än vad som nu är fallet.
          </p>
          <pb facs="riksdagen-motions-pdf/data/198384/mot_198384__372/mot_198384__372-009.pdf"/>
          <p xml:id="i-DWEMLYCg55nu8zGNN2vhFt">
            Mot. 1983/84:372 9
          </p>
          <p xml:id="i-tZMoCGTmFB5bzDpo6Tqf3">
            Möjligheterna att låta enskilda, organisationer och föreningar
            ta ett större ansvar för skilda aktiviteter bör undersökas. Om
            så sker kan de resurser som frigörs styras över på alltmer angelägna
            områden som t.ex. barn- och äldreomsorg. Ett större enskilt engagemang
            kan dessutom innebära att förståelsen för den gemensamma sektorn
            ökar. Det är vidare av största vikt att regeringen nu fortsätter
            sina strävanden att förenkla och decentralisera beslutsprocesserna
            inom den offentliga sektorn. Berörda fackliga organisationer och
            kommunförbunden bör stimuleras till debatt om möjligheterna att
            effektivisera vår offentliga sektor. Statliga verk och myndigheter
            bör kritiskt granskas och möjligheterna undersökas att låta kommuner
            och landsting ta över olika beslutsfunktioner som nu sker på central
            nivå. Om regler och bestämmelser är alltför omfattande för beslutsfattare
            på lokal och regional nivå föreligger uppenbarligen risker för
            handlingsförlamning och att den lokala kreativitets- och innovationsförmå-
            gan blir hämmad. Vi hälsar med tillfredsställelse att 1983 års
            demokratiutredning fått i uppgift att lägga fram förslag och idéer
            om hur ett förändringsarbete kan bedrivas som syftar till att
            öka medborgarnas, partiernas och övriga folkrörelsers möjligheter
            till aktiv medverkan, delaktighet och ansvar i den kommunala verksamheten.
            Men lika viktigt är att det arbete som inletts av civildepartementet
            fortsätter med oförminskad styrka i syfte att uppnå en mer mänsklig
            gemensam sektor. Här bör också stor generositet visas kommuner
            och landsting som vill pröva nya organisations- och arbetsformer
            kring olika delar av den offentliga verksamheten. Gärna mångfald
            men inte enfald. Den offentliga sektorns roll i det svenska välfärdssamhället
            bör nu, enligt vår mening, bli föremål för en samlad analys. Denna
            bör utföras under regeringens ledning och grundas på studier och
            konsekvensbeskrivningar enligt i huvudsak följande: — belysning
            av den offentliga sektorns roll för sysselsättningen; — utredning
            av vilka konsekvenser som uppstår för det privata näringslivet
            vid en uppbromsning och/eller neddragning av den offentliga sektorns
            verksamhet; — utveckling av metoder för överföring av resurser
            från arbetslöshetsunder- stöd, socialhjälp m. m. till sysselsättningsskapande
            åtgärder; — utredning av konsekvenserna för den enskilde vid en
            ökad privatisering av den offentliga sektorn. Arbetet bör bedrivas
            med största skyndsamhet. Resultatet av analysen bör — med hänsyn
            till den debatt som pågår om den offentliga sektorn — föras ut
            till en bred diskussion bland allmänheten. Analysen bör ske inom
            ramen för en av regeringen tillsatt kommission eller utredning
            eller på annat sätt som regeringen finner ändamålsenligt.
          </p>
          <pb facs="riksdagen-motions-pdf/data/198384/mot_198384__372/mot_198384__372-010.pdf"/>
          <p xml:id="i-Ybwtx2ak6YUNvGC8Ym25CK">
            Mot. 1983/84:372 10
          </p>
          <p xml:id="i-2VbP5fAuysHeLS7kRBoVu3">
            Hemställan
          </p>
          <p xml:id="i-F3r2Rwe2mpZNJCRW1Koviw">
            Med hänvisning till vad som anförts i motionen hemställs” att
            riksdagen som sin mening ger regeringen till känna vad som i motionen
            anförts om behovet av en samlad analys av den offentliga sektorns
            roll i samhället.
          </p>
          <p xml:id="i-DywyZLDGk3aB9Byecym3CH">
            Stockholm den 11 januari 1984
          </p>
          <p xml:id="i-2spCmTTUvBtERqU46rMtvb">
            EGON JACOBSSON (s) BENGT SILFVERSTRAND (s)
          </p>
          <p xml:id="i-4mzgEtTPbVnNifLF7YoqYY">
            " Se även motion 1983/84:373.
          </p>
        </div>
      </div>
    </body>
  </text>
</TEI>
