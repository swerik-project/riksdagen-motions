<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01808">
  <teiHeader>
    <fileDesc>
      <titleStmt>
        <title>Återuppbyggnaden av norra Irak</title>
        <author corresp="i-PBSxPmi2qJkmc16jpZDA6Y">av Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1808 av Robert Halef (KD)</title>
          <idno type="rdwebb">H5021808</idno>
          <rs type="number">1808</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021808/text</ref>
          <ref type="dokument_url_html">http://data.riksdagen.se/dokument/H5021808</ref>
          <ref type="dokumentstatus_url_xml">http://data.riksdagen.se/dokumentstatus/H5021808</ref>
          <ref type="docx">http://data.riksdagen.se/fil/450B7D6B-8E8D-4B14-8769-89BB531CB77B</ref>
          <ref type="pdf">http://data.riksdagen.se/fil/6759EBDD-E855-4250-87AD-6C10A39A40DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G27twu7YZf8iJMyo1uX9HD" type="signed"/>
        <correspContext corresp="i-G27twu7YZf8iJMyo1uX9HD">
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-5xUmNDH43Gsn5ifDVX9tjr" type="submitted">
          <date when="2017-10-03"/>
          <time when="14:11:21"/>
        </correspAction>
        <correspAction xml:id="i-SERj6cNRK6Db9QWipTgkFx" type="reviewed">
          <date when="2017-10-03"/>
          <time when="15:53:30"/>
        </correspAction>
        <correspAction xml:id="i-YFBnFsNmHKa6tWVxkaajDM" type="referred">
          <date when="2017-10-13"/>
        </correspAction>
        <correspAction xml:id="i-VgERPdvUNWcDFFRQFocUxT" type="assigned">
          <date when="2018-10-22"/>
          <time when="10:49:15"/>
        </correspAction>
        <correspContext corresp="i-VgERPdvUNWcDFFRQFocUxT">
          <ref type="assignedTo">Utrikesutskottet</ref>
        </correspContext>
        <correspAction xml:id="i-5K1QmoZLHQM5tZHDKencnt" type="behandlas_i"/>
        <correspContext corresp="i-5K1QmoZLHQM5tZHDKencnt">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JJ9kZZBjjTt7sC9FFnskz3" type="motHeader">
        <div xml:id="i-KLj32rXk4ciJmwJSDrodtc" type="motTitle">
          Motion till riksdagen 2017/18:1808 av Robert Halef (KD) Återuppbyggnaden
          av norra Irak
        </div>
      </div>
      <div xml:id="i-7KjfLdPuj28fUdSNtzrWYA" type="motBody">
        <div xml:id="i-VbCGtHL6oGUoiNT69PRJ1W" type="motProposal" subtype="förslag">
          <head xml:id="i-988dG9jM5MVsFco4fTAQg">
            Förslag till riksdagsbeslut
          </head>
          <list xml:id="i-KiDPaHG5ucSGhibbLSdAUN" style="ol">
            <item xml:id="i-AJKU5U4rvAmuD3JfPv6z6R">
              Riksdagen ställer sig bakom det som anförs i motionen om att
              de befriade områdena i norra Irak behöver säkras och tryggheten
              ökas för att möjliggöra ett återvändande och tillkännager detta
              för regeringen.
            </item>
            <item xml:id="i-3nYKsgv6JNbchPU1LVBGP3">
              Riksdagen ställer sig bakom det som anförs i motionen om att
              FN och EU med samordnade insatser omgående bör påbörja en återuppbyggnad
              av de kristna och andra områden som blivit förstörda av IS och
              tillkännager detta för regeringen.
            </item>
            <item xml:id="i-5hsazMwi2woZqECCk9BPrZ">
              Riksdagen ställer sig bakom det som anförs i motionen om hjälp
              till de kristna folkgrupperna i Irak med att upprätta en fredad
              zon på Nineveslätten och tillkännager detta för regeringen.
            </item>
            <item xml:id="i-Xg2nc9WbFKuSbFhb6vFFVc">
              Riksdagen ställer sig bakom det som anförs i motionen om att
              FN och EU bör planera långsiktiga utvecklingsprojekt på Nineveslätten
              för att skapa en hållbar utveckling för invånarna och tillkännager
              detta för regeringen.
            </item>
          </list>
        </div>
        <div xml:id="i-G14h4nchxALh4bgVMy1cNX" type="motContent">
          <head xml:id="i-EKsiV7hgo546yWmzuTkBmK" type="h1">
            Motivering
          </head>
          <p xml:id="i-JbXFCHpwXPjPPiKiGUGnvQ">
            Återuppbyggnaden av områden i Irak, som har förstörts av den
            islamistiska terrororganisationen Islamiska staten, IS.
          </p>
          <p xml:id="i-T4BB6XUoVe49s7kFaHUqr8">
            Under 2014 tvingades ursprungsbefolkningen, de kristna folkgrupperna
            syrianer, kaldéer och assyrier, med våld bort från sina hem i
            Nineveslätten och Mosul. Flera hundra tusen tvingades på flykt.
            De ställdes inför ett ultimatum: att konvertera till islam eller
            bli dödade. Så gott som alla valde att fly. En del till irakiska
            Kurdistan, andra till angränsande länder och till Europa. Många
            av dem som inte lyckades fly har blivit brutalt dödade, kidnappade
            och fått sin egendom konfiskerad. Nyligen befriades den sexåriga
            Christina som för tre år sedan rycktes ifrån sina föräldrar av
            IS-krigare i staden Qaraqosh, som är en av de större städerna
            i Nineveslätten. Flickan mår psykiskt dåligt och mamman kände
            först inte igen sin dotter som nu har hunnit bli sex år. Detta
            är ett typiskt exempel på vad kristna invånare har utsatts för
            av islamistisk terror.
          </p>
          <p xml:id="i-8oKGz2KHiVq1gbZuqeB1Y9">
            Övergreppen på kristna invånare är erkända som folkmord av EU-parlamentet,
            kongressen i USA och ett flertal nationella parlament. Dessutom
            har EU i ett resolutionsbeslut kommit fram till att de kristna
            folkgrupperna i Irak behöver en fredad zon på Nineveslätten för
            att återvända till sina hemtrakter och rädda kristenhetens existens
            i Irak.
          </p>
          <p xml:id="i-RKvSBou1Z41AWnWoxCTuof">
            Den internationella militära koalitionen har tillsammans med
            den irakiska och kurdiska militären och kristna miliser lyckats
            befria det kristna området Nineveslätten. Även befrielsen av Iraks
            näst största stad Mosul är klart. Den avskyvärda islamistiska
            terrororganisationen Islamiska staten är äntligen militärt utslagen
            i Irak och det är dags att börja återuppbyggnaden av det som har
            förstörts för att möjliggöra återvändandet för människor på flykt.
            De vill återvända hem och behöver omvärldens stöd och hjälp.
          </p>
          <p xml:id="i-EpNpb3QfFNsqXqM5rgx9AZ">
            De kristna invånarna som flytt har fått hoppet tillbaka och en
            del har varit tillbaka och konstaterat förödelsen efter IS och
            sett hur IS förstört deras egendom, kyrkor och kloster. Invånarna
            som återvänt känner sig hjälplösa och gråter över förödelsen.
            De ber omvärlden om stöd för att återuppbygga dessa religiösa
            och kulturhistoriska byggnader som är över 1 400 år gamla, liksom
            bostäder och annan privat egendom som blivit totalt förstörd av
            IS.
          </p>
          <p xml:id="i-9aozqN63AX84yRsr5LPLe3">
            Invånarna på Nineveslätten behöver omvärldens stöd och hjälp
            med att bygga upp det som är förstört. En återuppbyggnad kommer
            att bringa de drabbade hopp om ett nytt liv och påskynda återvändandet.
          </p>
          <p xml:id="i-FGp6WLtxxy7pUVm3hfJqCp">
            Sverige är sedan den 1 januari ordförande för FN:s säkerhetsråd.
            Det finns stora förhoppningar på att Sverige ska återskapa förtroendet
            till FN och bidra till att förebygga konflikter och verka för
            fred, säkerhet och demokrati. Denna utveckling kräver ett försvar
            för alla människors lika, unika och okränkbara värde, byggt på
            de mänskliga fri- och rättigheterna.
          </p>
          <p xml:id="i-T1zY6A8ddqzxPnhb8qV1hq">
            Islamiska staten har förstört mycket av infrastrukturen, privat
            egendom och kulturhistoriska byggnader mm. Och äntligen börjar
            denna ondskefulla terroror­ganisation slås ut militärt i Irak.
            En demokratisk utveckling måste nu komma igång för att få ett
            slut på etnisk och religiös sekterism i landet.
          </p>
          <p xml:id="i-ShddbwbjUNuCvkmztCigVd">
            För att öka tilliten och för att göra det möjligt för flyktingarna
            att återvända till sina områden behöver de hjälp från FN:s säkerhetsråd
            och den irakiska regeringen med att öka säkerheten och tryggheten
            och börja återuppbyggnaden av det som har förstörts.
          </p>
          <p xml:id="i-T2sog4tsr1fxfdpuwTMWme">
            Från de utsatta etnoreligiösa minoriteternas sida finns det stora
            förväntningar på det svenska medlemskapet i FN:s säkerhetsråd.
          </p>
          <p xml:id="i-79nw4TBTPN4qyrBudQRkYz">
            Frågan är vilka åtgärdsplaner FN och EU har för att öka säkerheten
            och tryggheten i Nineveslätten? Och när kommer återuppbyggnaden
            igång av Nineve och Sincar så att kristna folkgrupper, yezidier
            och andra som flytt nu befriade områden återvänder till sina hemtrakter?
          </p>
          <p xml:id="i-7y66uCeBeSfLgnziZKKUCj">
            Både Sverige, EU och FN har planer för stöd och hjälp till återuppbyggnaden.
            Nyligen har regeringen aviserat en satsning utöver de insatser
            som görs från svensk sida på 200 miljoner kronor under kommande
            femårsperiod som ska gå till olika insatser i Irak. Naturligtvis
            är denna satsning och andra insatser som vårt land gör välkommen
            och bör lovordas.
          </p>
          <p xml:id="i-UW6dWNuzA7gzdcVgn3u6vD">
            Men det krävs en mer internationellt samordnad satsning som är
            nödvändig för att de etnoreligiösa minoriteterna ska kunna överleva
            och ha en framtid i Irak. Jag har träffat många av de cirka 200
            000 kristna invånare som flytt till den kurdiska regionen. De
            vill återvända till sina hemtrakter och orkar inte längre leva
            i misär på dessa flyktingförläggningar. De vill återförenas med
            sina familjer och leva i fred, frihet och demokrati på Nineveslätten.
            Därför är följande åtgärder nödvändiga för att säkra kristenhetens
            framtida existens i Irak.
          </p>
          <list xml:id="i-79ckyGuVeGpuUvU8MPjgyh" style="ul">
            <item xml:id="i-CC8Cqn3cBBq6pTkKk92wxt">
              De befriade områdena behöver säkras och tryggheten ökas för att
              möjliggöra en återvändande
            </item>
            <item xml:id="i-7x6qJK9uJjEGdVddBu5h1W">
              Att FN och EU med samordnade insatser omgående börjar en återuppbyggnad
              av de kristna och andra områden som blivit förstörda av IS
            </item>
            <item xml:id="i-PcHuEypmKBZzFtGEBWGbh5">
              Verka för och hjälpa de kristna folkgrupperna i Irak med att
              upprätta en fredad zon på Nineveslätten
            </item>
            <item xml:id="i-S5AcgHRMwcr8Dnnb3oQwjs">
              FN och EU planerar långsiktiga utvecklingsprojekt på Nineveslätten
              för att skapa en hållbar utveckling för invånarna.
            </item>
          </list>
        </div>
        <div xml:id="i-UDdbrCToxPpYPks73xN2ka" type="motSignatures">
          <list xml:id="i-C2ujoRoHec8XCb6virLwLe">
            <item xml:id="i-3Pb8AFm8Wc1EmP2uYMbE8N">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
