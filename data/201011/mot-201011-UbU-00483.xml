<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00483">
  <teiHeader>
    <fileDesc>
      <titleStmt>
        <title>Politik för gymnasieskolan</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för gymnasieskolan</title>
          <idno type="rdwebb">GY02Ub483</idno>
          <rs type="number">Ub483</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub483/text</ref>
          <ref type="dokument_url_html">http://data.riksdagen.se/dokument/GY02Ub483</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub483</ref>
          <ref type="doc">http://data.riksdagen.se/fil/CD0F7D5F-BFA2-4A5C-8538-1F8A12A455C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9JxJoyKgp4sfwQBSzUMQG9" type="signed"/>
        <correspContext corresp="i-9JxJoyKgp4sfwQBSzUMQG9">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-WihJAqUu27wh7nGK55jXDE" type="numbering">
          <date when="2010-10-29"/>
        </correspAction>
        <correspAction xml:id="i-YTFpD1wBKjZpaoXN3K4bjx" type="submission">
          <date when="2010-10-27"/>
        </correspAction>
        <correspAction xml:id="i-3TdasMgBafqSGkqYDUqL9z" type="transfer">
          <date when="2010-10-26"/>
        </correspAction>
        <correspAction xml:id="i-E45EegJPcaQKSN4GVJ112P" type="assigned"/>
        <correspContext corresp="i-E45EegJPcaQKSN4GVJ112P">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AZJgqfGBDHMeLf7QphcXya" type="motBody">
        <div xml:id="i-7oY9ZtxZg2nFvcfifykFfg" type="motProposal" subtype="förslag">
          <head xml:id="i-HN7VqHB3VWC4azyizTfuRE">
            Förslag till riksdagsbeslut
          </head>
          <p xml:id="i-263jwyabVMk11z7pA97W5y">
            Riksdagen tillkännager för regeringen som sin mening vad som
            anförs i motionen om gymnasieskolan.
          </p>
        </div>
        <div xml:id="i-EkpiZb5DwxGjL6smrGSbMu" type="motContent">
          <head xml:id="i-MQXCyp7kbTQhKsMKnn7MJR" type="h1">
            Vår syn på gymnasieskolan
          </head>
          <p xml:id="i-RGVy8zQncAJM1QnuzkYWAQ">
            Dagens gymnasieskola står inför helt andra utmaningar än vad
            som gällde för bara några årtionden sedan. I dag krävs en gymnasieutbildning
            för att få ett jobb och för att klara sig i ett allt mer komplext
            och kunskapsintensivt samhälle. Dagens och framtidens arbetsliv
            och samhälle kräver gedigna kunskaper av alla. Förändringarna
            på arbetsmarknaden, och kraven på att förvärvsarbetande ska kunna
            byta arbetsplats, yrke eller bransch, gör att unga som inte får
            med sig tillräckliga kunskaper från gymnasiet har det svårt i
            dag och kommer att få det än svårare i framtiden. Att successivt
            höja kunskapskraven för alla utbildningar har därför varit både
            naturligt och nödvändigt mot bakgrund av samhällets utveckling.
            Inom ramen för en sammanhållen gymnasieskola vill vi att alla
            elever ska kunna välja mellan tydliga inriktningar som syftar
            till vidare studier eller till ett yrke. Samtliga utbildningar
            ska ge gedigna kunskaper och leda till en gymnasieexamen. Därigenom
            blir alla väl rustade för att klara arbetslivet och fortsatt utbildning.
            Genom studier ska eleverna också skaffa sig en grund med beständiga
            kunskaper som utgör den gemensamma referensram som alla i samhället
            behöver. Utbildningen ska främja elevernas utveckling till ansvarskännande
            människor som aktivt deltar i och utvecklar yrkes- och samhällslivet.
            En hög kunskapsnivå är också grundläggande för möjligheten att
            utöva sina demokratiska fri- och rättigheter.
          </p>
          <p xml:id="i-4zgZ3RPPNJzJfJMwD34DBy">
            Frånvaron och avhoppen från gymnasieskolan måste minska och skolan
            har ett ansvar för att se varje elev. Regeringen försöker motverka
            avhopp från gymnasiet genom att sänka kunskapskraven i kärnämnena
            för en hel generation på de yrkesförberedande programmen. Att
            man sänker kunskapskraven kan naturligtvis innebära att statistiken
            avseende hur många som når målen förbättras, men det sker till
            ett högt pris både för gymnasieeleverna personligen och för Sveriges
            konkurrenskraft.
          </p>
          <head xml:id="i-FAHFCcVwKUtMJHYdPV7Tez" type="h1">
            En sammanhållen gymnasieskola
          </head>
          <p xml:id="i-GzrciQ3SozyM741cjLETGn">
            I dagens gymnasieskola finns en gemensam kunskapsbas för alla
            inriktningar, både de studieförberedande utbildningarna och yrkesutbildningarna.
            För oss är detta en viktig utgångspunkt för att gymnasieskolan
            ska vara en kunskapsskola riktad till alla ungdomar, och det är
            en förutsättning på arbetsmarknaden. Sverige är ett kunskapssamhälle
            där gymnasiekompetensen har blivit den etablerade grundkompetensen.
            Utan gymnasieutbildning är det mycket svårt att få och behålla
            ett arbete. Utvecklingen med kraftiga strukturomvandlingar i näringslivet
            och förändringar av arbetsinnehåll och arbetsmetoder på hela arbetsmarknaden
            medför att arbetstagare har ett kontinuerligt behov av att förstärka
            sina kunskaper. För att klara sådana omställningar, för att kunna
            vidareutbilda sig vid intresse och behov samt för att kunna behålla
            och byta arbete, krävs breda kunskaper för alla. Alla gymnasieutbildningar
            bör också leda till en gemensam examen. Därför är det viktigt
            att alla gymnasieutbildningar har en stark gemensam kunskapsbas.
            En sammanhållen gymnasieskola gör det också lättare att byta program,
            vilket minskar risken för att elever avbryter sina gymnasiestudier
            helt och hållet. Vi anser att det borde vara en självklar utgångspunkt
            att alla gymnasieprogram når upp till den grundläggande nivå som
            gör att man klarar sig i yrkes- och samhällslivet. En sådan grundläggande
            nivå ska också ge grundläggande behörighet för vidare studier.
            Regeringens gymnasiepolitik innebär en återgång till en gammaldags
            ordning som inte möter framtidens krav.
          </p>
          <head xml:id="i-Fc9xtgDC2teX7WQR73kmZm" type="h1">
            Bättre studie- och karriärvägledning i gymnasieskolan
          </head>
          <p xml:id="i-6QLHu4h4gJoBpCczQ6U1A9">
            För att få arbete behöver ungdomar vid gymnasiet utbilda sig
            för uppgifter och färdigheter som arbetsgivarna efterfrågar, och
            de behöver få god information om vilka vidare studie- och yrkesmöjligheter
            olika studieval ger. Det finns stora behov av att långsiktigt
            och brett förbättra kontakterna mellan utbildning och yrkesliv
            inom gymnasiet.
          </p>
          <head xml:id="i-ThuYHTYEX6uv4vKMyNucH1" type="h1">
            Gymnasieskolan som grund för arbete och vidare studier
          </head>
          <p xml:id="i-SLyqvaSn13JQaKdz17UfB4">
            Gymnasieskolan ska ge bästa möjliga förutsättningar för arbete
            eller fortsatta studier. I detta ligger även möjligheten att byta
            arbete eller sysselsättningsform. Om den som vill starta eget
            inte tar steget på grund av kunskapsbrister förlorar samhället
            i tillväxt. Den som långvarigt vantrivs med sitt befintliga arbete
            löper större risk för att sjukskrivas. Den som arbetar i en bransch
            med en kortvarig eller långvarig nedgång och inte kan byta yrke
            eller arbetsplats på grund av han eller hon inte kan förstärka
            sin kompetens eller omskola sig löper risk för att bli långtidsarbetslös.
            Inom många yrken, inte minst de som de yrkesförberedande programmen
            är inriktade på, är det ofta en förutsättning att kunna byta arbete
            för att orka med ett helt yrkesverksamt liv. Ju fler som har möjlighet
            att själva göra valet att byta arbetsplats, yrke eller bransch,
            desto rikare och mer jämlikt blir Sverige.
          </p>
          <p xml:id="i-2q4zQPQqy4BVbRLC4hVAuH">
            Detta kräver dock att de grundläggande kunskapskraven på alla
            gymnasieprogram är relativt höga. Därför ska alla gymnasieprogram
            ge grundläggande behörighet till högskolan. Det är nödvändigt
            eftersom dagens moderna arbetsliv, och möjligheten att utvecklas
            inom sitt arbete eller starta eget, kräver goda kunskaper inom
            bland annat svenska, engelska och matematik. Det är också nödvändigt
            för att ge alla möjlighet och göra avståndet kort när det gäller
            att gå vidare till yrkeshögskola eller högskoleutbildning. Därför
            ska alla gymnasieprogram även fortsatt ge grundläggande behörighet
            till högskolan. Ett bättre sätt att motverka avhopp är att ställa
            tydliga krav på skolorna och att tillskjuta sådana medel att kommunerna
            klarar sin uppgift och att varje kommun har både erforderliga
            system och en skyldighet att fördela resurser mellan skolorna
            utefter elevernas behov. Varje elev som inte klarar en kurs ska
            omedelbart erbjudas stöd för att klara kursen. Skolor som inte
            når resultat och uppfyller kvalitetskraven måste upprätta en handlingsplan
            som ska godkännas nationellt. Dåliga skolor ska kunna läggas ner.
          </p>
          <p xml:id="i-9Us5436mb9k1toqPKGZvMX">
            Undervisningen i kärnämneskurserna bör också präglas mer av den
            utbildning som eleven går, genom så kallad infärgning. Motivationen
            och resultaten ökar avsevärt om eleverna ges möjlighet att arbeta
            med dessa ämnen i ett sammanhang som är tydligare kopplat till
            programmets inriktning. Inte minst för att förbättra resultaten
            inom kärnämnena behöver undervisningens upplägg förnyas för att
            göra den mer relevant för elever med olika bakgrund och studiemål.
            Vissa mål i kärnämnena kan uppnås genom starkare samverkan med
            karaktärsämnena. Även om utbildningen i kärnämneskurserna får
            olika upplägg ska ändå målen vara gemensamma. Skolverket bör få
            i uppdrag att visa på möjligheter att variera undervisningen utan
            att kraven sänks, att tydliggöra hur en ökad infärgning kan ske
            och att lyfta fram goda exempel på framgångsrikt utvecklingsarbete
            och goda exempel på integrerande arbetssätt.
          </p>
          <head xml:id="i-HBQVTHL88aLbWHVeLoR9KQ" type="h1">
            Övergången till komvux och högskola
          </head>
          <p xml:id="i-NfGc8Bc9CMvELiNGeaih6u">
            Regeringens förslag att minska tiden för kärnämnena, kombinerat
            med en höjning av kraven för grundläggande högskolebehörighet,
            skapar en uppdelning mellan de olika gymnasieprogrammen som saknar
            grund. Det ökar klyftorna och det är tillväxtfientligt. Att det
            inte ens ska vara möjligt att nå grundläggande behörighet även
            om man använder hela sitt individuella val, utan att man måste
            läsa utökat program eller studera på komvux, förstärker detta.
          </p>
          <p xml:id="i-VWdPQaJCvdRk8Ec6jnoHEi">
            Regeringen flyttar ansvaret för att alla elever får nödvändiga
            kunskaper för ett helt yrkesliv från gymnasieskolan till komvux.
            När elever inte når en tillräcklig kunskapsnivå i en utbildningsform
            brukar det normalt ses som ett misslyckande för den utbildningen,
            något som måste tas på stort allvar och åtgärdas. Här gör regeringen
            istället det till en naturlig del av landets utbildningssystem
            ofullständiga kunskaper i gymnasiet ska kunna åtgärdas genom att
            fler elever går i den kommunala vuxenutbildningen. Konsekvenserna
            av de här förslagen kommer att slå igenom så mycket hårdare när
            man tar regeringens omfattande nedskärningar i den kommunala vuxenutbildningen
            i beaktande under förra mandatperioden har antalet komvuxplatser
            minskat kraftigt. Ungefär hälften av gymnasieeleverna går på yrkesförberedande
            program. Trots att mellan 80 och 90 procent av eleverna på dessa
            program når grundläggande behörighet till högskolan väljer regeringen
            att sänka kunskapskraven för alla. Enligt SCB tänker sig 60 procent
            av alla gymnasieelever att studera vidare på högskola inom tre
            år efter sin examen. Av dem finns hälften bland dem som läser
            på barn- och fritidsprogrammet, 40 procent av dem som går på elprogrammet
            och en fjärdedel av dem som läser på hotell- och restaurangprogrammet.
            2006/2007 nådde enligt Skolverket 91 procent av eleverna på byggprogrammet
            högskolebehörighet. Det är fler än på teknikprogrammet och bara
            0,2 procent färre än eleverna på det samhällsvetenskapliga programmet.
            Sammantaget saknas grund för en utbildningspolitik som bygger
            på antagandet att elever på yrkesförberedande program är dåligt
            studiemotiverade eller studiebegåvade.
          </p>
          <p xml:id="i-LMd148ZrsuUXiJFuXHBknF">
            Redan idag har fjorton OECD-länder en högre andel högskoleutbildad
            befolkning i åldrarna 2564 år. Det är givetvis inte bara direktövergången
            från gymnasium till högskola som riskerar att minska med regeringens
            politik, utan även inträdet i högskolan längre fram i livet. Det
            handlar om långt fler än de som vill byta yrkesbana helt och hållet.
            Den som utbildar sig till barnskötare i den gymnasieskola regeringen
            föreslår och efter ett antal år som yrkesverksam vill läsa till
            förskollärare kommer att få betydligt svårare att göra det. Samma
            sak gäller för den undersköterska som vill läsa enskilda vårdkurser
            på universitet. Vill man förstärka sin kompetens genom att gå
            ner i tid och studera samtidigt som man arbetar vilket är klokt
            inte minst när efterfrågan på arbetskraft sviktar är det långt
            ifrån säkert att man anses vara prioriterad vid fördelningen av
            komvuxplatser, en fördelning som utgår från att de som står längst
            bort från arbetsmarknaden ska bli antagna först. De elever som
            måste läsa in grundläggande behörighet på komvux hamnar också
            i en särskild begränsad kvotgrupp vid antagning till högskolan.
            Detta förstärker svårigheterna att gå vidare.
          </p>
          <head xml:id="i-BEKBh5NCxfLBcQgbcUbDvh" type="h1">
            Lika villkor för alla gymnasieskolor
          </head>
          <p xml:id="i-9kFpxNTe6FSCtt5quUx7YF">
            Såväl de kommunala som de fristående gymnasieskolorna är naturliga
            delar av vårt skolsystem. Att det finns olika huvudmän i skolan
            kan öka mångfalden av pedagogiska modeller, stärka valfriheten
            för elever och föräldrar och främja engagemang och utveckling.
            För att det ska vara kvaliteten och inte huvudmannaskapet som
            avgör hur väl en skola lyckas med sitt uppdrag, måste det vara
            lika villkor för kommunala och fristående gymnasieskolor. Alla
            gymnasieskolor ska verka under samma skollag, följa samma nationella
            läroplan och kursplan och tillämpa samma betygssystem. Alla skolor
            ska också ha samma krav på öppenhet, insyn från kommun och medborgare
            och meddelarskydd för anställda. För att kommunala och fristående
            skolor ska få lika villkor på riktigt måste man göra en helhetsanalys
            av de olika huvudmännens förutsättningar. Kommunala och fristående
            skolor ska behandlas lika både vid extra tillskott från kommunen
            och vid besparingar under budgetåret. Den grundläggande utgångspunkten
            ska vara att vinst ska återinvesteras i verksamheten.
          </p>
          <p xml:id="i-SqWaYvHAK7P2ZKVfU1h2FX">
            Det bör också bli lättare att välja skola utifrån god kunskap.
            Alla skolor ska delta i öppna jämförelser där man anger saker
            som lärartäthet, andel behöriga lärare, om det finns skolhälsovård,
            bibliotek etc. Gymnasieskolor ska också vara skyldiga att följa
            upp sina elever efter att de tagit examen; det innebär en bra
            kvalitetsinformation till både kommuner och framtida elever. All
            sådan information från alla skolor ska vara samlad och lättgänglig.
            Skärp reglerna för marknadsföring av gymnasieskolor så att det
            är relevanta saker skolorna får locka med. Genom att stärka lärarnas
            ställning, föräldrarnas information och kommunernas insyn kan
            vi använda resurserna bättre och stärka möjligheten att välja
            utifrån fakta.
          </p>
          <head xml:id="i-8YdCpjEb15CwPX1uGPFWj8" type="h1">
            Specialutformade program
          </head>
          <p xml:id="i-GUyyP8Hkpd5GrQHYo4G588">
            Vi anser att specialutformade program och lokala kurser ska kvalitetssäkras
            nationellt. Vi vill understryka vikten av att möjligheten att
            anordna specialutformade program kvarstår. Att avskaffa möjligheten
            att anordna specialutformade program skulle försvåra utvecklingen
            av gymnasieprogram med hög kvalitet och inskränka elevernas möjlighet
            till val av inriktningar som är viktiga för arbetsmarknaden, inte
            minst inom mer specialiserade områden. Det är på sin plats att
            påpeka att även de elever som läser ett nationellt program och
            byter ut någon enstaka kurs inom programmets karaktärsämnen till
            förmån för en kurs inom ett annat nationellt programs karaktärsämnen
            idag får sin examen benämnd som specialutformat program. Det är
            angeläget att regeringens förslag inte får till konsekvens att
            sådana mindre justeringar av en elevs studiegång förhindras eller
            försvåras, så länge det rör sig om kvalitetssäkrade kurser inom
            gymnasieskolans normala utbud. Det finns även enskilda kurser
            och ämnen som riskerar att försvinna i och med GY11. Ämnet specialidrott
            kommer inte att få ges på lokala idrottsgymnasier. Detta riskerar
            att drabba såväl enskilda elever och idrottsutövare som hela idrotters
            möjligheter att rekrytera professionella utövare för framtiden.
            Möjligheten att bedriva specialidrott på lokala idrottsgymnasier
            bör därför, efter ansökan och nationell kvalitetssäkring, kvarstå.
          </p>
          <head xml:id="i-VdiFPpKrrRgYpWdGnF38Wd" type="h1">
            Morgondagens kunskaper
          </head>
          <p xml:id="i-3rnLy4q1iXuiW73GF2WhRn">
            Morgondagens samhälle möter andra utmaningar än dagens, och det
            är beklagligt att regeringen inte sett över programstrukturen
            utifrån detta. Nya inriktningar som attraherar både unga kvinnor
            och män kan vara ett verksamt sätt att undvika de förluster som
            starka traditioner vid val och vattentäta skott mellan olika ämnesinriktningar
            ger upphov till. Det kan till exempel röra sig om utbildningar
            som innehåller både vård och teknik, eller som kombinerar bygg
            och arkitektur. Det skulle inte bara göra gymnasieskolans innehåll
            mer modernt, det skulle också stärka jämställdheten och minska
            risken att vi går miste om enskilda individers engagemang och
            förmågor på grund av att traditionella strukturer påverkar valet
            av studieinriktning. Idag har yrkesförberedande program som domineras
            av män fler och tydligare yrkesutgångar än program där de flesta
            studerande är kvinnor. Detta måste ses över; alla yrkesförberedande
            program ska ha tydliga yrkesutgångar.
          </p>
          <p xml:id="i-GpzW1AXhPAbA9K5Y4dXXFy">
            Ett annat område där dagens gymnasieutbildningar innehållsmässigt
            behöver uppdateras är möjligheten att läsa de stora språken. Bland
            B-språken dominerar alltjämt klassiska språk som tyska, franska
            och engelska. Stora språk som arabiska och kinesiska har dock
            vuxit i betydelse både i Sverige och globalt, av både integrations-
            och handelspolitiska skäl och för att man bättre ska kunna förstå
            den globala utvecklingen inom samhällskunskap och ekonomi. Det
            finns också tydliga bildnings- och demokratiskäl för att uppvärdera
            de språk som vuxit i användande i Sverige.
          </p>
        </div>
        <div xml:id="i-7bDY9eBC9cXByzopmAhaw8" type="signatureBlock">
          <list xml:id="i-RWXTca6WmoBNxkKhGmDTgy">
            <item xml:id="i-WYsuFMMS19rBbugA6HfLCm" who="i-Spsbo7A5zikEeUY3JEYcNV" type="signature">
              Mikael Damberg (S)
            </item>
            <item xml:id="i-3oSNCxfmuzYvYQL7eYMrpF" who="i-7AB63eqvrGXGCT1mpkEM3J" type="signature">
              Louise Malmström (S)
            </item>
            <item xml:id="i-8TFcGmLguv12CkbqPHgMSr" who="i-YG3se2hZeuEdiGKSwKyaKF" type="signature">
              Caroline Helmersson Olsson (S)
            </item>
            <item xml:id="i-EnCuMdiGG19x9JEGQMnsan" who="i-6Y7QyEzZ7gFrVaMjjyMzXk" type="signature">
              Gunilla Svantorp (S)
            </item>
            <item xml:id="i-2LhbUZ4JKkx88t2vwvGYJL" who="i-8AtQfc4p9Hm5yajEXEHtE5" type="signature">
              Thomas Strand (S)
            </item>
            <item xml:id="i-CG5htWDxHcpXN4SojTdHdM" who="i-N5iuULmv8oTkuJcr1C9SFD" type="signature">
              Håkan Bergman (S)
            </item>
            <item xml:id="i-33HsK7NXDiU34SZJdy1Tx8" who="i-WjFt6fTSYNFkhwrZDFYPM4" type="signature">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
