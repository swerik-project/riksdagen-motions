<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00289">
  <teiHeader>
    <fileDesc>
      <titleStmt>
        <title>Ökat skydd mot bluffakturor</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat skydd mot bluffakturor</title>
          <idno type="rdwebb">H102Fi289</idno>
          <rs type="number">Fi289</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi289/text</ref>
          <ref type="dokument_url_html">http://data.riksdagen.se/dokument/H102Fi289</ref>
          <ref type="dokumentstatus_url_xml">http://data.riksdagen.se/dokumentstatus/H102Fi289</ref>
          <ref type="doc">http://data.riksdagen.se/fil/E95EAB00-6753-41CC-93AE-412C9C3F3F37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AMcvCgLTpCukaYwmPTKyaX" type="signed"/>
        <correspContext corresp="i-AMcvCgLTpCukaYwmPTKyaX">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-281t8S9f68bj932W43VWjv" type="numbering">
          <date when="2013-10-08"/>
        </correspAction>
        <correspAction xml:id="i-LpuxTVfzhFfJpV82j1cpvW" type="submission">
          <date when="2013-10-02"/>
        </correspAction>
        <correspAction xml:id="i-AaxZJ7venhcKf8kc76Sp8a" type="transfer">
          <date when="2013-10-02"/>
        </correspAction>
        <correspAction xml:id="i-Gk51xgcwu4QKceHoEeAvpn" type="assigned"/>
        <correspContext corresp="i-Gk51xgcwu4QKceHoEeAvpn">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DFpiAw1d1tXD9A8bPFZXR1">
            Förslag till riksdagsbeslut
          </head>
          <list style="ol">
            <item xml:id="i-7PpLeoKHpuLxrkqTn4infQ">
              Riksdagen tillkännager för regeringen som sin mening vad som
              anförs i motionen om ändringar i kreditupplysningslagen för att
              undvika att företag drabbas av bluffakturor.
            </item>
            <item xml:id="i-nfTLEZmGfYqBZxQx9Gfgd">
              Riksdagen tillkännager för regeringen som sin mening vad som
              anförs i motionen om behovet av att bättre skydda individen mot
              bedrägeri. 1
            </item>
          </list>
          <p xml:id="i-8RXdyKyYbVuieGMLiH7pVE">
            1 Yrkande 2 hänvisat till CU.
          </p>
        </div>
        <div type="motContent">
          <head xml:id="i-S9qrA2BrVgx2JMRuMPVRAR" type="h1">
            Motivering
          </head>
          <p xml:id="i-Tnwmufavfw2Ux4SwRL7cti">
            Om man vill skapa ett bättre näringslivsklimat, i synnerhet för
            de mindre företagen, finns det många faktorer att beakta. Att
            förenkla krångliga regelverk, sänka arbetsgivaravgifter och skapa
            en flexiblare arbetsrätt lyfts ofta fram som nycklar i sammanhanget.
            Men det finns också andra problem som utgör nog så stora hot mot
            de små företagen. Ett sådant problem är bluffakturor.
          </p>
          <p xml:id="i-D87jbxi7eHD3JEfPmh2KcZ">
            Att tvingas betala en faktura utan att ha köpt något är sedan
            många år verklighet för många småföretag. Omfattningen av bedrägerier
            med bluffakturor ökar. För småföretagarna tar de tid och kostar
            pengar att hantera. Polisen har svårt att prioritera utredningar
            av den här typen av bedrägerier, och upplevelsen bland de drabbade
            är att de kriminella ligger steget före när åtgärder vidtas.
          </p>
          <p xml:id="i-FrBsv1V3GPaagRDYykMZbc">
            Ett omfattande regeringsarbete pågår för att komma åt problemen.
            I början av den innestående mandatperioden slogs det också fast
            att bluffakturor är att betrakta som allvarlig brottslighet –
            en man dömdes i maj av Helsingborgs tingsrätt till ett och ett
            halvt års fängelse för att ha tillskansat sig 23 miljoner kronor.
            Han ska dessutom betala skadestånd till ett tjugotal svenska företag.
            Det är en tydlig signal och innebär en ökad möjlighet att polisanmälningar
            om bluffakturor tas på större allvar.
          </p>
          <p xml:id="i-JGPbrCajsJeKmScVH4bKnY">
            De kriminella som sysslar med bluffakturor angriper ofta en sektor
            i taget. Exempelvis har skogs- och lantbruksföretag fram tills
            för något år sedan varit relativt förskonade från fenomenet. Men
            plötsligt är det en av de branscher som är hårdast ansatta. Det
            faktum att dessa företag ofta drivs som enmansbolag av äldre personer
            gör att målgruppen blivit attraktiva för de grupperingar som sysslar
            med bluffakturor. Äldre personer som äger skog men i egentlig
            mening inte ser sig själva som företagare blir lätta offer för
            denna typ av brottslighet.
          </p>
          <p xml:id="i-B9JEFzmEkJtuXu9t5xC13o">
            Att komma åt detta utan att lägga krokben för hederliga försäljare
            är ingen lätt uppgift. Ett förslag som har framförts handlar om
            att införa en så kallad ångervecka så att företagare kan bestrida
            fakturor. Många uppfattar det dock som stötande att behöva ångra
            något som man aldrig har köpt eller beställt. Därför är också
            idén om ångervecka mindre lämplig.
          </p>
          <p xml:id="i-DRhEdhe8MfQsp5biCRX6h4">
            En bättre möjlighet finns om vi ändrar kreditupplysningslagen.
            För privatpersoner gäller att fakturan måste vara välgrundad och
            ha slagits fast i domstol eller annan myndighet för att ett kreditupplysningsföretag
            ska få lämna ut uppgifter. Motsvarande regel bör även gälla företag.
            På det sättet kan vi drastiskt sanera förekomsten av bluffakturor.
          </p>
          <p xml:id="i-QBUuoQr3oX65HZu37Smzct">
            I dag får företag betalningsanmärkning redan vid ansökan om betalningsföreläggande,
            oavsett om en sådan ansökan är riktig eller inte. För mindre företag,
            där anmärkningar har stor påverkan på hur företaget bedöms, kan
            detta få stora konsekvenser. De kriminella som sysslar med bluffakturor
            livnär sig på den rädslan, eftersom småföretag skräms att betala
            fakturor som inte borde betalas.
          </p>
          <p xml:id="i-BW8XmoRvsLpRJzdRopSyeZ">
            Med en ändring i kreditupplysningslagen så att även företag omfattas
            av regeln om att fakturan måste vara välgrundad för att uppgifter
            ska få lämnas ut tas ett viktigt steg mot ökad rättssäkerhet för
            mindre företag.
          </p>
          <p xml:id="i-Qu2xN1ASc2tA3L2vQXsgtK">
            Många privatpersoner utsätts också för bedrägeribrott. Exempelvis
            finns telefonförsäljare som satt i system att lura äldre personer
            att binda sig i avtal enbart via inspelat telefonsamtal. Många
            är omedvetna om att de svarat ja under ett trevligt samtal med
            försäljaren och när fakturan kommer blir det en chock. Att häva
            detta avtal är många gånger en omöjlighet för en äldre person
            som varken har kraft eller kunskap att hävda sin rätt. Kristdemokraterna
            driver också frågan om att kräva skriftligt godkännande för avtal
            vid telefonförsäljning (se exempelvis motion 2013/14:C242). En
            sådan ändring skulle, tillsammans med ovan föreslagna ändringar
            i kreditupplysningslagen, utgöra mycket effektiva åtgärder för
            att förebygga problem med bluffakturor.
          </p>
        </div>
        <div type="motSignatures">
          <list>
            <item xml:id="i-PDKv5tqCx8D5EYwS5p9GFj">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
