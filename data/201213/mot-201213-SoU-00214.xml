<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00214">
  <teiHeader>
    <fileDesc>
      <titleStmt>
        <title>KOL och spirometri</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>KOL och spirometri</title>
          <idno type="rdwebb">H002So214</idno>
          <rs type="number">So214</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So214/text</ref>
          <ref type="dokument_url_html">http://data.riksdagen.se/dokument/H002So214</ref>
          <ref type="dokumentstatus_url_xml">http://data.riksdagen.se/dokumentstatus/H002So214</ref>
          <ref type="doc">http://data.riksdagen.se/fil/4D57BD60-37F4-4A32-B59D-50F566B03EDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M5Gxt5brkqzZUZQgnRgkQx" type="signed"/>
        <correspContext corresp="i-M5Gxt5brkqzZUZQgnRgkQx">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-JN2r2AGYwcBbL1LQ8L54mY" type="numbering">
          <date when="2012-09-28"/>
        </correspAction>
        <correspAction xml:id="i-LRBKA5HNTzWi4vJLWnuAGE" type="submission">
          <date when="2012-09-20"/>
        </correspAction>
        <correspAction xml:id="i-YHULzCszSmErX5egb1uiqA" type="transfer">
          <date when="2012-09-20"/>
        </correspAction>
        <correspAction xml:id="i-Luejy818bHxiCmY2VQaiUa" type="assigned"/>
        <correspContext corresp="i-Luejy818bHxiCmY2VQaiUa">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7LVz226mxqYXWPB4JiEikP" type="motHeader"/>
      <div xml:id="i-XzTRmbBNsTcbNkrarxV67K" type="motBody">
        <div xml:id="i-AmhpeXpCok4yCjrZjeZcFR" type="motProposal" subtype="förslag">
          <head xml:id="i-F5d9DZMyDUbXo1P8FeV7ks">
            Förslag till riksdagsbeslut
          </head>
          <p xml:id="i-EGeyRevDKkc9oH2Exppczw">
            Riksdagen tillkännager för regeringen som sin mening vad som
            anförs i motionen om riktlinjerna för KOL och spirometri.
          </p>
        </div>
        <div xml:id="i-CPK2gEUESEcqyDfN3B5QA7" type="motContent">
          <head xml:id="i-KvL37Sm627y9qtrUnfKkBk" type="h1">
            Motivering
          </head>
          <p xml:id="i-DKwn6SvvxDmqVNvSZjn6pB">
            Lungsjukdomen KOL (kroniskt obstruktiv lungsjukdom) är en växande
            folksjukdom. Uppemot 700 000 eller 8 procent av alla svenskar
            beräknas ha KOL. Sjukdomen är ovanlig under 40 år, men hälften
            av alla 75-åringar som röker eller har rökt i många år har KOL.
            Sjukdomen kommer smygande över flera år och kan lätt förväxlas
            med rökhosta, åldrande, astma och andra sjukdomar. KOL kan beskrivas
            som kronisk lunginflammation och tillståndet förvärras successivt
            om inte rökstopp sker och behandling sätts in. Svår KOL innebär
            kraftigt försämrad livskvalitet för de drabbade. När lungvävnaden
            väl blivit förstörd går den inte att återställa.
          </p>
          <p xml:id="i-EnLmWjdxpUt4oo1hA8TNHN">
            Minst 90 procent av de personer som får KOL röker eller har rökt
            i många år. Men det finns även en viss ärftlig faktor som kan
            öka risken samt om man inandats mycket damm och andra skadliga
            partiklar på arbetsplatsen.
          </p>
          <p xml:id="i-7VSdtGqZ77v2G8oXTaSqet">
            Sjukdomen har blivit vanligare under senare år, men samtidigt
            har möjligheterna att ställa diagnos och behandla sjukdomen också
            förbättrats. Sjukdomen behandlas i första hand med livsstilsförändringar:
            rökstopp, motion, bra mat, kosttillskott, andningsteknik med mera.
            Men det finns även möjlighet till medicinsk behandling i form
            av bland annat kortison, luftrörsvidgande läkemedel och syrgasbehandling.
          </p>
          <p xml:id="i-CQaRzieGjDQxGJtmNsGEkf">
            Vid spirometri mäts patientens lungkapacitet med en spirometer.
            Genom spirometri kan man upptäcka tidigare stadier av KOL, till
            och med innan patienten hunnit få några symptom. Även astma kan
            upptäckas med hjälp av spirometri.
          </p>
          <p xml:id="i-M18h7fMp4kqvNqSrLvNTPh">
            Tidig upptäckt är en stor vinst med tanke på att KOL är en obotlig
            sjukdom. Kan man upptäcka KOL i ett tidigt stadium, ge behandling
            och få till ett rökstopp (i de fall patienten röker) har man god
            möjlighet att hålla sjukdomen i schack så att den inte förvärras.
            Det innebär att patienten kan leva i det närmaste symptomfri med
            god livskvalitet, trots sjukdomen.
          </p>
          <p xml:id="i-7xFKX1FEHLUHt2jg196Zhs">
            Det är självklart mycket viktigt att utföra spirometri även på
            dem som redan har symptom som skulle kunna härledas till KOL.
            En diagnos är alltid en fördel eftersom det innebär att man i
            bästa fall kan hindra sjukdomen från att förvärras, genom behandling
            och rökstopp. Men det bästa är att använda spirometri förebyggande,
            innan symptomen hunnit utvecklas. Det ökar både livskvaliteten
            för den enskilde och sparar samhällskostnader i form av sjukhusinläggningar,
            sjukskrivningar och utslagning från arbetslivet.
          </p>
          <p xml:id="i-1jpmFaVRiDxzLzLiHquAd">
            KOL är huvudsakligen livsstilsrelaterad, men det gäller ju även
            ett stort antal av våra övriga folksjukdomar. Detta är ingen orsak
            att satsa mindre på spirometri och behandling för de drabbade,
            snarare tvärtom. Möjligheten till tidig diagnos och behandling
            ska självklart tas tillvara, oavsett vad som orsakat sjukdomen.
            Bland annat Hjärt- och lungsjukas riksförbund har länge drivit
            frågan om ökad användning av spirometri, för att öka livslängden
            och livskvaliteten för KOL-patienterna.
          </p>
          <p xml:id="i-BEGgbhsAZp6zALeHH1J9ag">
            Det finns studier som visar att lätt tillgänglig spirometri inom
            vården ökar möjligheten för patienterna att få en tidig diagnos
            och därmed en chans att stoppa sjukdomsförloppet. Det är också
            väldigt tydligt att regelbundna spirometriundersökningar på personer
            som redan har KOL är en stark motiverande faktor att sluta röka.
            Då får patienten se svart på vitt hur lungfunktionen utvecklar
            sig. Dubbelt så många slutar röka efter nyligen genomförd spirometri.
            Rökstopp är enda sättet att hindra sjukdomen från att förvärras.
          </p>
          <p xml:id="i-RnzUbtSQY2iAx3PW7rTDSZ">
            Många KOL-patienter får inte tillräcklig behandling, upplever
            upprepade försämringsperioder och har nedsatt livskvalitet. Tillgången
            till rökavvänjningsstöd, särskilda KOL-/astma-avdelningar och
            regelbunden spirometri varierar stort över landet. Det är en orsak
            till att åtskilliga KOL-patienter fortsätter att röka trots sin
            sjukdom.
          </p>
          <p xml:id="i-WBYVYmdpaWuvn2sFwAYgMy">
            Akuta sjukhusinläggningar och ischemisk hjärtsjukdom till följd
            av KOL har visat sig öka motivationen att sluta röka. Men tyvärr
            är sjukdomen då som regel redan i ett sent skede, med kraftigt
            nedsatt livskvalitet.
          </p>
          <p xml:id="i-Ei6hAnDZk5murewsZudPmo">
            Trots att spirometer finns på de flesta vårdcentraler i landet
            har det tyvärr visat sig att få vårdcentraler utför spirometri.
          </p>
          <p xml:id="i-3ryf34LtKQBKqKp7E4Uuq5">
            Spirometri utförs oftare på vårdcentraler som har särskild astma/KOL-sköterska.
            Men även vårdcentraler som saknar denna kompetens skulle kunna
            utföra spirometri i fler fall.
          </p>
          <p xml:id="i-2P7oSUTNaYv6xaYbHMJqdY">
            I Socialstyrelsens riktlinjer förespråkas spirometri för patienter
            över 40 år som röker eller har rökt i många år. Denna patientgrupp
            ska också kunna efterfråga spirometri på vårdcentral, även om
            de inte har några symptom av KOL.
          </p>
          <p xml:id="i-5Yc9peEcb83q1dGy5iDRxz">
            Men få efterfrågar spirometri om de inte lider av några symptom.
            Även de som har symptom väntar ofta med att söka hjälp eftersom
            symptomen kommer smygande över så lång tid och lätt kan förväxlas
            med rökbesvär, luftrörsinfektion eller andra lindrigare tillstånd.
            Det är inte heller alltid självklart att vården erbjuder spirometri,
            ens om en patient ber om det. Det sker i första hand när det anses
            motiverat.
          </p>
          <p xml:id="i-7FeTk3i7dCoUUk7Pck77gx">
            Det är nu dags att förtydliga riktlinjerna för spirometri så
            att vårdcentralerna uppmanas att själva erbjuda spirometri till
            riskgrupper. Alla över 40 år som röker eller rökt länge bör erbjudas
            spirometri, även om det inte är i detta ärende de besöker vårdcentralen.
            Diagnostiserade KOL-patienter bör erbjudas regelbundna spirometrimätningar
            och rökande KOL-patienter bör rutinmässigt erbjudas rökavvänjningsstöd.
          </p>
          <p xml:id="i-PHtY1UEf12zNce47K6ijvH">
            En positiv bieffekt av att fler KOL-patienter upptäcks i ett
            tidigt skede och att fler motiveras att sluta röka är att andra
            sjukdomar som orsakas av eller förvärras av rökning exempelvis
            lungcancer kan förebyggas på ett bättre sätt.
          </p>
        </div>
        <div xml:id="i-GmSrS5kWnMmVU66oeq1kSV" type="signatureBlock">
          <list xml:id="i-BCmhFsDBJLv84TNEJsgvY2">
            <item xml:id="i-533tjCZ7MG2cJFzTssB5Nq" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
