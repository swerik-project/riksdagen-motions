<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__319/mot_1927__fk__319-001.pdf"/>
      <fw xml:id="i-3ozpYpySYfddd1Aa4Loi3S">
        Motioner i Första kammaren, Nr 319. 1
      </fw>
      <div xml:id="i-Xrsz25iHiUGaz9MnvWbsok" type="motHeader">
        <div xml:id="i-3f5oNkQAfRC46UAj7taAYx" type="motTitle"/>
        <div xml:id="i-6Zcjy4egfMPCgsWBBn2CLf" type="motSubmissionInfo"/>
      </div>
      <div xml:id="i-FpWTQbdvDXeFX5LsWn2dTU" type="motBody">
        <div xml:id="i-K5GeMJvvRosMYnnxcteHgn">
          <p xml:id="i-Soeterm2T95JN9Nz1CjZPT">
            Nr 319.
          </p>
          <p xml:id="i-esvc4YTfx4achFTZB6YeA">
            Av herr Möller m. fl., i anledning av Kungl. Maj:ts proposition
            med förslag till lag om wutlännings rätt att här i riket vistas.
          </p>
          <p xml:id="i-WXd9UzrCYigmGTqaVobc2L">
            I propositionen nr 198 har Kungl. Maj:t föreslagit riksdagen
            att antaga ett förslag till »lag om utlännings rätt att här i
            riket vistas». Lagförslaget återgiver dels, med smärre förändringar,
            innehållet av den nu gällande lagen av 1914 angående »förbud för
            vissa utlänningar att här i riket vistas» (utvisningslagen), dels
            ock därutöver vidlyftiga och ingripande bestämmelser, som kunna
            karakteriseras såsom en allmän invandringslag- stiftning. Delvis
            motsvarar detta sista parti av lagförslaget en gällande för- fattning
            av den 4 september 1926, som regeringen utfärdat i administrativ
            väg. Det föregripande av riksdagens ställningstagande till en
            immigrations- lagstiftning, som genom nyssnämnda förordnings utfärdande
            skedde, har icke i den nu föreliggande propositionen motiverats
            på annat sätt än genom en hänvisning till den av 1926 års riksdag
            antagna svensk-tyska handelstrak- taten, vilken upphävde viseringstvånget
            i förhållande till tyska medborgare, i likhet med vad som tidigare
            skett i förhållande till ett stort antal statens medborgare. Att
            1926 års riksdag icke i sammanhang med nämnda handels- traktats.
            godkännande gjorde något uttalande om nödvändigheten av en omedelbar
            immigrationslagstiftning tyder på, att det från riksdagens sida
            i varje fall icke fanns någon tanke på någon lagstiftning före
            nästa riksdag av den art, som sedan åstadkoms genom septemberkungörelsen.
            Regeringens brådstörtade tillvägagångssätt i denna fråga har utan
            tvivel medfört, att lagstiftningsfrågan sedermera icke fått den
            allsidiga förberedelse, som eljest ett ämne av denna vikt hade
            krävt. Det har tydligen ansetts givet, att ett lagförslag skulle
            bygga på den grund, som godtagits i kungörelsen. Sålunda ha bl.
            a. inga andra linjer för en eventuell lagstiftning än den i september-
            kungörelsen anvisade, så vitt propositionen utvisar, ens varit
            under allvarlig prövning. De grundläggande motiven för denna nya
            lagstiftning kunna, med led- ning av departementschefens yttrande,
            sammanfattas i följande grupper: 1) Omsorg om den svenska arbetsmarknaden
            med hänsyn till en befarad inströmning av utländsk arbetskraft
            inom olika arbetsområden; 2) hänsyn till säkerhets- och ordningssynpunkter;
            3) hänsyn till ras-synpunkter; 4) i viss mån även hänsyn till
            bostadsmarknaden. Rörande det första motivet framgår av propositionen,
            att det är i främsta rummet denna farhåga för en avsevärd invandring
            av arbetssökande till Bihang till riksdagens protokoll 1927. 3
            saml. 93 häft. (Nr 319—320.) 1
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-002.pdf"/>
          <fw xml:id="i-Fe35MdQpGcEdC7TBdbbDDF">
            2 Motioner i Första kammaren, Nr 319.
          </fw>
          <p xml:id="i-Q37fLozKWFd3ni5phHbfip">
            Sverige, som föranlett förslaget. Under hänvisning särskilt till
            de restrik- tioner, som Förenta Staterna under senare år vidtagit
            i sin invandringslag- stiftning, finner departementschefen det
            uppenbart, att Sverige icke kommer att vara oberört av dessa förhållanden,
            och antager, att utvandringsströmmen från Tyskland och Östeuropa
            »i avsevärd omfattning» skall söka sig till vårt land. Härmed
            skulle en försämring inträda i den inhemska arbetsmark- naden.
            En verkan därav skulle lätteligen bli ökade krav gentemot det
            all- männa på arbetslöshetshjälp. Angående ordnings- och säkerhetssynpunkten
            meddelas i propositionen, att anledning icke saknas till »det
            antagande, att ett ökat antal kriminellt betonade individer kan
            komma att söka sig till Sverige». Även de osäkra politiska förhållandena
            i vissa främmande länder förmodas kunna föranleda invandring av
            en del ej önskvärda befolknings- element. Angående rassynpunkten
            yttras, att »de stora svårigheter, som länder med blandade folkelement
            hava att bekämpa, hava i hög grad aktua- liserat detta spörsmål».
            Det är av betydelse »att kontrollera en invandring av folkslag,
            som ej till båtnad för oss låta sig sammansmältas med vår be-
            folkning». Vilka farhågor det är, som inspirerat det föreliggande
            förslaget, är alltså tydligt nog. Regeringen har sett vårt land
            hotat av en plötslig invasion av arbetssökande, brottslingar och
            politiska flyktingar av utländsk nationa- litet, vilkas bosättning
            här i landet skulle försämra läget på arbetsmark- naden, öka brottens
            antal, så småningen inverka på bostadsmarknaden samt i tidens
            fullbordan antingen framkalla en mindre önskvärd rasblandning
            eller ock inmänga med vår befolkning minoritetselement av annan
            härkomst, med ty åtföljande politiska svårigheter. Faran har tett
            sig så överhängande, att herr justitieministern knappa två månader
            efter det han inträtt i tjänst var färdig föreslå Kungl. Maj:t
            uppbyggandet av en tredubbel barriär av kontrollanordningar för
            att möta främlingsinvasionen. Och regeringen bragtes i sådan panikstämning,
            att den, med offrande av alla hänsyn, som eljest kunde förväntas
            ligga en liberal eller frisinnad regering om hjärtat, ögon- blickligen
            bestämde sig för att godtaga justitieministerns förslag. Den pro-
            visoriska kungörelsen av september 1926 skall nu läggas till grund
            för en lagstiftning, som regeringen inte längre vill giva ens
            provisorisk karaktär. Tvärtom: övergången från ett system, enligt
            vilket stadgas förbud »för vissa utlänningar» att här i riket
            vistas, till ett totalförbud för utlänningar i allmänhet markeras
            ytterligare genom förslaget om upphävande av 1914 års utvisningslag
            och dess formella inarbetande i den nya invandringslagen. Enligt
            vår mening är den under efterkrigsåren tillämpade restriktiva
            politiken i avseende å folkutbytet mellan länderna ur olika synpunkter
            beklaglig, och vi dela denna mening med flertalet av de socialdemokratiska
            partierna, som äro förenade i socialistiska arbetarinternationalen.
            Då den svenska regeringen nu föreslår en kraftig skärpning av
            den politik, som Sverige hittills fört under de senare åren, och
            som samtidigt betyder en brytning med de sista årens tendens att
            avveckla bestående restriktioner, är
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-003.pdf"/>
          <fw xml:id="i-EpFNkE5D2DK5Nc2TrVkqvE">
            Motioner i Första kammaren, Nr 319. 3
          </fw>
          <p xml:id="i-CVuyrBTXxWm8YKTeSeU5jh">
            det ett första oeftergivligt krav, att de föreslagna åtgärdernas
            nödvändighet skall styrkas med bevis och fakta. Den framlagda
            propositionen är emel- lertid icke lika rik på faktiska uppgifter
            som på allmänna betraktelser. Icke heller framgår av propositionen,
            i vad mån den valda kontrollapparaten är betingad av syftet att
            skydda arbetsmarknaden eller, vilket ter sig långt sannolikare,
            helt och hållet utformad med hänsyn till det andra motivet, ordnings-
            och säkerhetssynpunkten. Vid en granskning av propositionen, synes
            det oss nödvändigt att hålla isär de olika syften, som föranlett
            förslaget, för att man därigenom må kunna bättre överskåda förslagets
            olika delar. Vad beträffar den av regeringen yppade farhågan för
            invandring av kriminella element, varmed sammanställes en grupp,
            som väntas hitkomma på grund av »osäkra politiska förhållanden»
            i hemlandet — sannolikt åsyftas väl alltså politiska flyktingar
            — anse vi en skärpning av 1914 års lag icke motiverad. Visserligen
            finnes det en djupt rotad benägenhet hos polismyndigheterna att
            ha en så noggrann och pedantisk registrering som möjligt av alla
            i landet befintliga utlänningar, med hänsyn till den däri- genom
            ökade möjligheten att efterspana brott. Men denna renodlade polis-
            synpunkt, enligt vilken snart sagt varje utlänning betraktas med
            misstro såsom latent brottsling, har hittills ej ansetts böra
            behärska lagstiftningen, annat än under sådana abnorma förhållanden
            som rått under kriget och närmaste tiden därefter, och vi finna
            icke i propositionen några som helst erfarenheter åberopade, som
            nu skulle nödvändiggöra en definitiv skärpning av främlingskontrollen
            ur denna synpunkt. Såsom nyss antyddes, synes det sannolikt, att
            det är detta syfte, som haft avgörande betydelse för lagförslagets
            utformande. Det är nämligen alldeles oförklarligt, varför önskan
            att skydda arbetsmarknaden mot utländska arbetssökande skulle
            föranleda ett kontrollsystem, enligt vilket utlänningen, från
            det ögonblick han anländer till svenska gränsen, registreras och
            kon- trolleras i alla sina rörelser. Det må anmärkas, att hela
            kontrollsystemet icke framgår av lagförslaget, enär lagen förutsättes
            skola kompletteras i administrativ väg. Om det endast åsyftades
            skydd mot utländska arbetssökande, skulle kon- trollen näppeligen
            erbjuda några större svårigheter. Den kan läggas å arbetsgivarna
            inom de arbetsområden, där överhuvud någon fara för över- skott
            av arbetskraft hotar, och det är ingen större risk, att anställandet
            av utlänningar utan tillstånd skall undgå upptäckt. Däremot är
            det all- deles meningslöst att i de arbetssökande utlänningarna
            se farliga brotts- lingar, vilkas uppdagande skall möjliggöras
            genom ett ingående kontroll- och registreringssystem. Om vi alltså
            eliminera säkerhets- och ordningsmotivet såsom befogad grund för
            skärpt lagstiftning, kunna vi på samma sätt stryka rassynpunkten
            såsom för närvarande betingande särskilda lagstiftningsåtgärder.
            Det är visserligen sant och riktigt, att en omfattande och ihållande
            invasion av
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-004.pdf"/>
          <fw xml:id="i-4SPc7FpAKHC3poR9MMX5Db">
            4 . Motioner i Första kammaren, Nr 319.
          </fw>
          <p xml:id="i-A6wixeu2ZDn8FCQD34hu5C">
            utlänningar kan i längden ha vissa skadliga följder på befolkningens
            sam- mansättning. Men vi bestrida, att de nuvarande förhållandena
            äro sådana, att de ge anledning till lagstiftning ur denna synpunkt.
            Det har icke anförts några faktiska uppgifter, som ge vid handen,
            att regeringens farhågor för närvarande ha något underlag i verkligheten.
            Att avstänga landet från utlänningar för att behålla den svenska
            folkstammens blod rent är en åt- gärd, som inte synes oss ens
            kunna på allvar diskuteras, förrän en invandring av större mått
            under åratal pågått. Rassynpunkten synes också vara så gott som
            fullständigt främmande såsom motiv för andra staters avstäng-
            ningsåtgärder. Angående bostadsförhållandena säges i propositionen,
            att »några mer avse- värda olägenheter ej torde vara att befara
            av en ökad invandring.» Då det ändock hänvisas till framtida faror,
            i händelse främlingsströmmen skulle taga en större omfattning,
            invända vi, att det må lämnas åt framtiden att möta denna risk
            med de medel, som då te sig tjänliga. Vad slutligen angår huvudmotivet
            till lagförslaget, omsorgen om den svenska arbetsmarknaden, är
            det svårt att bilda sig en säker uppfattning om betydelsen av
            denna synpunkt. Propositionen innehåller nämligen, såsom redan
            framhållits, endast obetydligt erfarenhetsmaterial och huvudsakligen
            allmänna betraktelser av skiftande värde. Nör det säges, att utvandrings-
            strömmen från Tyskland och Östeuropa i avsevärd omfattning »lärer
            kunna väntas» söka sig till vårt land, kan anmärkas, att beträffande
            Östeuropa passviseringstvånget ju ej är avskaffat, bl. a. på den
            grund att dessa länder i allmänhet för egen del vilja behålla
            viseringstvånget. I avseende å ut- vandrare från dessa länder
            synes problemet därför icke vara aktuellt. Det är alltså den befarade
            immigrationen från Tyskland, som skall ensam motivera den nya
            lagstiftningen — i förbigående sagt alltså ett land, vars befolkning
            i rashänseende icke är den svenska befolkningen synnerligen främmande.
            Huruvida en stark ström av tyskar hade varit att förvänta efter
            upphävd visering, är väl ej fullt så visst som regeringen tror.
            På- fallande är, att ingen invasion låtit sig förmärkas från de
            länder, för vilkas medborgare viseringstvånget varit upphävt sedan
            lång tid, oaktat i vissa av dessa länder stor arbetslöshet varit
            rådande. Vidare bör märkas, att trots den liberala tillämpning
            av viseringstvånget gentemot Tyskland, som ägt rum under den föregående
            regeringens tid, någon större invasion av tyskar ej kunnat förmärkas.
            Det hade funnits ett bättre erfarenhetsmaterial att bygga på,
            om regeringen ej i ovist nit hade utslungat sin septemhber- kungörelse.
            Såsom läget nu är, har riksdagen icke tillgång till något dylikt
            material för frågans bedömande. De siffror, som meddelas i propositionen
            angående beviljade och vägrade arbetstillstånd under den tid,
            september- kungörelsen varit i kraft, äro icke ägnade att styrka
            behovet av lagen. Av 491 ansökningar om arbetstillstånd under
            oktober och november 1926, väg- rades endast 6; under december
            vägrades 14 av 240. Det är ju inte precis siffror, som motivera
            en invandringslag. I belys-
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-005.pdf"/>
          <fw xml:id="i-Whjawn4KPm2JuHJBuH6icW">
            Motioner i Första kammaren, Nr 319. 3
          </fw>
          <p xml:id="i-CipgfUVojHahNm4uvvuW7U">
            ningen av denna ståtistik ter sig regeringens tilltag att utfärda
            september- kungörelsen ännu mer olämplig och onödig. Rörande lagförslagets
            detaljer anmärka vi följande. De skäl, som anförts för att upphäva
            1914 års lag och inarbeta den i det förevarande lagförslaget,
            äro icke bärande. Även i lagrådet har ifrågasatts, om den föreslagna
            lagstiftningen — mot vilken lagrådet uttalar starka prin- cipiella
            betänkligheter — bör ha definitiv karaktär. Skulle en ny lag komma
            till stånd, bör den enligt vår mening framträda såsom endast pro-
            visorisk. Angående kontrollanordningarna anmärka vi efter den
            flyktiga gransk- ning, som tiden medgivit, följande. Den första
            barriär, som skall hejda arbetssökande utlänningar, är upprest
            vid gränsen. Detta framgår dock ej av lagförslagets text. Meningen
            är att genom föreskrifter i en kompletterande administrativ förordning
            upp- rätthålla de i septemberkungörelsen givna bestämmelserna
            härutinnhan (se citatet ur propositionens motiv här nedan). Varje
            utlänning, som ej är för- sedd med arbetstillstånd, skall då underskriva
            en blankett, vari han lämnar upplysningar om sin person och om
            ändamålet med sin inresa. Meddelar han, att han skall tillträda
            en plats, blir han återskickad. Ger han en annan förklaring, tillåtes
            han inresa — om han är från viseringspliktigt land dock endast
            om visering erhållits. Denna gränskontroll förefaller vara alldeles
            omotiverad och uttryck för en långt driven trakasseringslusta.
            Så- som även framhållits av länsstyrelsen i Malmö, lär det inte
            dröja länge, förrän utlänningar få klart för sig, att de icke
            böra uppgiva såsom syfte med sin hitresa, att de ämna taga arbete.
            Det straff, som stadgas för oriktiga uppgifter, torde vara ganska
            ineffektivt, ty en utlänning kan nästan alltid invända, att han
            reste hit i annat syfte och efter någon vistelse här ändrat mening
            och sökt eller ämnat söka arbetstillstånd i full lojalitet mot
            lagen. Såsom förut framhållits, kan denna gränsbarriär svårligen
            vara tillkommen med hänsyn till kontrollen över arbetsmarknaden.
            TI de flesta andra länder saknas en sådan kontroll. Dess införande
            i Sverige förra hösten har medfört en skärpning av den svenska
            gränskontrollen för alla ut- länningar från länder, beträffande
            vilka viseringstvånget tidigare hade upphävts. Enligt 3 $ åligger
            det utlänning att vid sin ankomst till riket personligen anmäla
            sig hos polismyndighet och där avlämna begärda upplysningar. Denna
            regel torde också vara strängare än i flertalet andra andra länder.
            Den kan endast ha sin grund i renodlade polissynpunkter och innebär
            ett onödigt trakasseri av utlänningar. Vilken verkan den skall
            ha på turist- strömrien till Sverige, skall här ej närmare utvecklas.
            Sverige skulle snart nog bli ökänt i Europa, om varje hitkommande
            utlänning skall nödgas göra ett besök hos polisen och där underkastas
            förhör om sina avsikter. En rad av kontrollbestämmelser vila på
            den uppfattningen, att en ut- länning alltid är en misstänkt arbetssökande,
            d. v. s. en brottsling, som
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-006.pdf"/>
          <fw xml:id="i-Cw8hRA8B9gggGWBtkkD4Pr">
            6 Motioner i Första kammaren, Nr 319.
          </fw>
          <p xml:id="i-3kdZDjyFJHirgb5u4G93yE">
            skall av polisen noggrant övervakas. Hit höra föreskrifterna,
            att han ej må vistas här längre än tre månader utan särskilt uppehållstillstånd
            ($ 7) och att uppehållstillstånd skall givas blott för viss tid
            (8 $). Icke ens ut- länningar, som i åratal ha varit bosatta i
            Sverige, skola få uppehållstill- stånd tillsvidare, utan skyldighet
            att begära nytt tillstånd med bestämda mellantider. Vidare är
            meningen, att en vidsträckt anmälningsskyldighet skall stadgas
            i administrativ väg. Härom lämnas i motiven (sid. 39) följande
            intressanta redogörelse: »Kontrollen förutsätter vidare en vidsträckt
            anmälningsskyldighet. Skall en effektiv övervakning av utlänningar
            kunna ske, måste de övervakande myndigheterna äga möjlighet att,
            när helst anledning därtill förekommer, erhålla kännedom om en
            utlännings vistelseort och sysselsättning. Anmälan till myndighet
            måste följaktligen ske såväl vid utlänningens ankomst till riket
            som vid varje ombyte av bostad samt vid avresan från riket. An-
            mälningsskyldigheten bör i första hand åvila utlänningen själv.
            Men även den, som upplåter bostad eller annan lägenhet åt utlänning,
            måste vara skyldig att därom göra anmälan. Härigenom vinnes ytterligare
            garanti för att myndigheterna erhålla nödig kunskap om härvaraade
            utlänningar. En utlänning skall redan vid ankomsten till riket
            göra anmälan. Sådan anmälan skall ske hos polismyndigheten i den
            ort, dit utlänningen från ut- landet först anländer. Vid denna
            anmälan skall utlänningen förete sin legitimationshandling samt
            lämna de upplysningar, som avfordras honom av polismyndigheten.
            Denna myndighet skall nämligen vid detta tillfälle förskaffa sig
            underrättelse om de förhållanden, som äro av betydelse för frågan
            om utlänningens rätt att inkomma eller uppehålla sig i riket.
            När utlänningen sedermera tager bostad å någon ort i landet, bör
            det åligga honom att hos polismyndigheten å den orten göra anmälan
            om sin ankomst och bostad. Vid ombyte av bostad inom samma. ort
            bör ock därom göras anmälan. Likaledes bör anmälan göras om avresa
            och om den ort, dit utlänningen ämnar begiva sig. Anledning synes
            ej föreligga att stadga personlig anmälningsskyldighet i annat
            fall än vid ankomsten till riket och då ,utlänningen lämnar landet.
            Då, såsom nämnt, vid utlänningens ankomst skall prövas, huruvida
            han över huvud må inkomma i riket, torde det vara nödvändigt,
            att han personligen inställer sig för polismyndigheten. Som ändamålet
            med anmälan, då en utlänning lämnar landet, är att konstatera,
            att han verkligen begiver sig ur riket, är det uppenbart, att
            han måste personligen inställa sig för att få sitt pass påtecknat.
            Denna personliga anmälan skall ske å den ort, där han lämnar riket.
            Övrig anmälan bör kunna ske muntligen eller skriftligen. Därest
            utlänning tager bostad å hotell, pensionat eller gästgiveri, synes
            den utlänningen i förevarande av- seende åliggande anmälningsskyldighet
            kunna anses fullgjord genom den anmälan, som enligt vad särskilt
            är stadgat åligger honom att avgiva till hotell- eller pensionatsinnehavaren
            eller gästgivaren. Emellertid ligger det i sakens natur, att polismyndighet
            måste äga rätt att, när skäl därtill äro,
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-007.pdf"/>
          <fw xml:id="i-Si8yde4MpWFBJwEBRGuP2E">
            Motioner i Första kammaren, Nr 319. 7
          </fw>
          <p xml:id="i-H8e71ueeJRXjM63JaMJh3c">
            kalla utlänning att personligen infinna sig hos polismyndigheten
            för att lämna de ytterligare upplysningar, som må finnas erforderliga.
            Skyldighet handling för polismyndighet eller underordnad polispersonal.
            Uppenbart är, att denna polismyndighetens befogenhet måste utövas
            på ett grannlaga sätt. Beträffande övriga personer, vilka skola
            vara anmälningsskyldiga, finnas i skjutsstadgan samt i stadgan
            angående hotell- och pensionatrörelse före- skrifter om skyldighet
            för gästgivare samt innehavare av hotell eller pen- sionat att
            till magistrat eller polismyndighet lämna skriftlig anmälan om
            ankommande och avresande utlänningar. Därjämte bör bibehållas
            huvud- sakliga innehållet av de i kungörelsen den 8 juni 1917
            (nr 475) förekom- mande bestämmelserna om anmälningsskyldighet
            till polismyndighet för den, som i sin bostad eller annan lägenhet
            hos sig mottager utlänning till här- bärgerande.» Vi kunna icke
            finna, att alla dessa anmälningsföreskrifter grunda sig på något
            verkligt behov. Det synes oss tillräckligt, att den anmälningsplikt
            bibehålles, som åligger innehavare av hotell, pensionat, gästgiveri
            samt envar enskild person, som hos sig mottager utlänning till
            härbärgerande.
          </p>
          <p xml:id="i-95WfeZbW6ncq2iGCsiww3N">
            Såsom framgår av det ovan sagda, anse vi det föreliggande förslaget
            icke vara ägnat att upphöjas till lag. Det är tillkommet i panikstämning
            och det bär en prägel av fanatisk främlingsfientlighet, projektmakeri
            och trakas- seringslusta. Vi instämma med justitierådet Alexandersson
            och lagrådets övriga ledamöter däri, att en jämförelse emellan
            förslaget och 1914 års lag gör ett beklämmande intryck. Men då
            det i fortsättningen av lagrådsytt- randet heter att, vad utlänningars
            ställning här i landet angår, »har rätts- staten efterträtts av
            den sociala välfärds- och polisstaten», så tarvar detta påstående
            en jämkning, ty väl är det polisstaten, men ingalunda den sociala
            välfärdsstaten, som manifesterar sig i lagförslaget. "Till den
            sociala väl- färdsstaten hör icke minst ett rimligt mått av personlig
            frihet och detta för alla som bo i landet. Det är med djup förvåning
            vi konstatera regeringens bristande sinne för dessa kulturvärden
            och dess beredvillighet att införa en främlingskontroll, som ger
            fritt spel åt allsköns polisgodtycke och adminis- trativt pedanteri.
            Då vi yrka avslag på propositionen, uttala vi samtidigt önskemålet,
            att problemet om restriktioner i avseende å utlänningars anställande
            i Sverige upptages till ny, förutsättningslös behandling. Därest
            särskilda restriktioner
          </p>
          <p xml:id="i-UAq8i24tkkYgUBtcgn7vLV">
            skulle visa sig erforderliga — varom vi ej blivit övertygade
            genom den utredning, som förebringas i propositionen — anse vi,
            att bestämmelserna
          </p>
          <p xml:id="i-6eFKszCxRkZ282vi6JvD6k">
            böra läggas på helt annat sätt än som skett i förslaget. Några
            andra före- skrifter torde ej erfordras än skyldighet för arbetsgivare
            inom de områden, där överhuvud restriktioner anses påkallade,
            att inhämta tillstånd före an- ställandet av utländsk arbetskraft.
            Frånsett eventuella sådana specialbe-
          </p>
          <pb facs="riksdagen-motions-pdf/data/1927/mot_1927__fk__319/mot_1927__fk__319-008.pdf"/>
          <fw xml:id="i-Z2UpHW6vkMrNcG7Sjy98S">
            8 Motioner i Första kammaren, Nr 319.
          </fw>
          <p xml:id="i-ruEhZFvSCZeNG3Bpege1Y">
            stämmelser till skydd för vissa arbetsområden och bibehållande
            av pass- tvånget samt, för vissa länder, av viseringstvång, skulle
            någon omgestalt- ning av 1914 års lag alltså icke erfordras. I
            avbidan på denna nya utred- ning av frågan borde enligt vår mening
            regeringen, modifiera september- kungörelsen. Med stöd av det
            anförda yrka vi,
          </p>
          <p xml:id="i-JqVYAZadNevyHtV5e3u5Cy">
            att Kungl. Maj:ts proposition ur 198 med förslag till lag om
            utlännings rätt att här i riket vistas måtte av riksdagen avslås.
          </p>
          <p xml:id="i-XLa77kqQZR1qq5dJ5PmZrx" type="date">
            Stockholm den 22 mars 1927.
          </p>
          <p xml:id="i-B31yL4HCZKAz5NpTAspCbi" type="signatureBlock">
            Gustav Möller. Rickard Sandler. Ernst Wigforss.
          </p>
          <p xml:id="i-KJ82Y9bwNKMqzb8cFCqeiN">
            Å. J. Bärg. Oscar Olsson.
          </p>
        </div>
      </div>
    </body>
  </text>
</TEI>
