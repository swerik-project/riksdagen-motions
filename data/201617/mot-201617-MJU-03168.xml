<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03168">
  <teiHeader>
    <fileDesc>
      <titleStmt>
        <title>Resurseffektivt samhälle</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3168 av Jonas Jacobsson Gjörtler m.fl. (M)</title>
          <idno type="rdwebb">H4023168</idno>
          <rs type="number">3168</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023168/text</ref>
          <ref type="dokument_url_html">http://data.riksdagen.se/dokument/H4023168</ref>
          <ref type="dokumentstatus_url_xml">http://data.riksdagen.se/dokumentstatus/H4023168</ref>
          <ref type="docx">http://data.riksdagen.se/fil/DF263741-3C64-40FF-AB17-65184E0BB7A4</ref>
          <ref type="pdf">http://data.riksdagen.se/fil/13D1BB07-9048-4F1A-A7D9-7FDF29D19142</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5qayb573WK7KfrjRv8DR5g</idno>
            <name>Roland Gustbée</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KDE34VHvHkoUZ6idVpbxJk" type="signed"/>
        <correspContext corresp="i-KDE34VHvHkoUZ6idVpbxJk">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-5qayb573WK7KfrjRv8DR5g"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-WrJAsqnPvcmeGDdozEZpUg" type="submitted">
          <date when="2016-10-05"/>
          <time when="15:13:58"/>
        </correspAction>
        <correspAction xml:id="i-C8HP3ASGEE2xDLAzVcGPP1" type="reviewed">
          <date when="2016-10-06"/>
          <time when="11:05:20"/>
        </correspAction>
        <correspAction xml:id="i-CjqjcVNmbzr6mG1wceWzrD" type="referred">
          <date when="2016-10-14"/>
        </correspAction>
        <correspAction xml:id="i-65YT3PV5Z3YHTyBKs6HDEA" type="assigned">
          <date when="2018-06-05"/>
          <time when="10:33:55"/>
        </correspAction>
        <correspContext corresp="i-65YT3PV5Z3YHTyBKs6HDEA">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-9EA7mY2GvrBkASZM4Wj8DT" type="behandlas_i"/>
        <correspContext corresp="i-9EA7mY2GvrBkASZM4Wj8DT">
          <ref type="uppgift">2016/17:MJU10</ref>
          <ref type="ref_dok_id">H401MJU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU10</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-bdKpM3gXwEQ65Mzrj18Nn" type="behandlas_i"/>
        <correspContext corresp="i-bdKpM3gXwEQ65Mzrj18Nn">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AQE8KLFNTba3GtTg1gN4oR" type="behandlas_i"/>
        <correspContext corresp="i-AQE8KLFNTba3GtTg1gN4oR">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Miljöbedömningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FDEdExmU22CJRWzJDAcysT" type="behandlas_i"/>
        <correspContext corresp="i-FDEdExmU22CJRWzJDAcysT">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ABP2RX4Xg5bRkZvGXoj54f" type="behandlas_i"/>
        <correspContext corresp="i-ABP2RX4Xg5bRkZvGXoj54f">
          <ref type="uppgift">2016/17:MJU22</ref>
          <ref type="ref_dok_id">H401MJU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU22</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7F2vC93YpaJV2cn8ahimGJ" type="behandlas_i"/>
        <correspContext corresp="i-7F2vC93YpaJV2cn8ahimGJ">
          <ref type="uppgift">2016/17:MJU15</ref>
          <ref type="ref_dok_id">H401MJU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SKGHpxJEy4LUWwXmRj6yA4" type="behandlas_i"/>
        <correspContext corresp="i-SKGHpxJEy4LUWwXmRj6yA4">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3168 av Jonas Jacobsson Gjörtler
          m.fl. (M) Resurseffektivt samhälle
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Uq2ibYpR29Q8L9MN1ZE5gN">
            Förslag till riksdagsbeslut
          </head>
          <list style="ol">
            <item xml:id="i-C583yqBYGP5WykJ2GEC2SE">
              Riksdagen ställer sig bakom det som anförs i motionen om att
              regeringen bör verka för att EU:s paket för cirkulär ekonomi blir
              balanserat och välavvägt och tillkännager detta för regeringen.
            </item>
            <item xml:id="i-SHsDBQruKNPSoDqkneK1Bk">
              Riksdagen ställer sig bakom det som anförs i motionen om att
              värna principen om att förorenaren ska betala och tillkännager
              detta för regeringen.
            </item>
            <item xml:id="i-KKKWEzjS8p1mLDzcTeB4Dx">
              Riksdagen ställer sig bakom det som anförs i motionen om att
              regeringen bör ge Livsmedelsverket ett permanent uppdrag att sprida
              kunskap om matsvinn och den stora miljöpåverkan detta har och
              tillkännager detta för regeringen.
            </item>
            <item xml:id="i-YDAhzUFognraGktQdvCxTd">
              Riksdagen ställer sig bakom det som anförs i motionen om att
              regeringen bör göra en översyn av datummärkningen av livsmedel
              i syfte att minska matsvinnet och tillkännager detta för regeringen.
            </item>
            <item xml:id="i-NS7qvH6NaQTghikioKFdJu">
              Riksdagen ställer sig bakom det som anförs i motionen om att
              regeringen bör verka för att fler kontroller införs i syfte att
              på ett effektivt sätt upptäcka miljöbrott och tillkännager detta
              för regeringen.
            </item>
            <item xml:id="i-3dH62CrjPXXupkcjQVNJvg">
              Riksdagen ställer sig bakom det som anförs i motionen om att
              regeringen bör utreda om de svenska straffreglerna beträffande
              olagliga avfallstransporter behöver ändras och tillkännager detta
              för regeringen.
            </item>
            <item xml:id="i-HU5pLMzMXLewrevpcMcqdx">
              Riksdagen ställer sig bakom det som anförs i motionen om att
              regeringen bör verka för att fler regelförenklingar genomförs
              för att underlätta för småföretag vid transport av farligt avfall
              och tillkännager detta för regeringen.
            </item>
            <item xml:id="i-69aRpuHuBqT2j7iawaNegR">
              Riksdagen ställer sig bakom det som anförs i motionen om att
              regeringen ska vara pådrivande inom EU i arbetet för att minska
              marint skräp och tillkännager detta för regeringen.
            </item>
            <item xml:id="i-HJFxBaAQGWVW795pTR6zG">
              Riksdagen ställer sig bakom det som anförs i motionen om att
              regeringen ska driva på utvecklingen inom konventionerna Ospar
              och Helcom för att skydda den marina miljön i Östersjön och Nordostatlanten
              och tillkännager detta för regeringen.
            </item>
            <item xml:id="i-T7Cbyvso5hgqcELTL6weZN">
              Riksdagen ställer sig bakom det som anförs i motionen om att
              regeringen bör se över deponiskatten i syfte att uppmuntra utvinning
              av material från gamla deponier och tillkännager detta för regeringen.
            </item>
            <item xml:id="i-5kWRdtuP7e6s3fzqNY3Gtp">
              Riksdagen ställer sig bakom det som anförs i motionen om att
              regeringen bör se över möjligheten att vidta åtgärder för att
              tillsynsavgifterna för gruvverksamhet ska vara differentierade
              så att hänsyn till gruvverksamhetens omfattning tas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-KhE9hrH9FyFoJwXWmkNuzw" type="h1">
            Cirkulär ekonomi ger bättre resurseffektivitet
          </head>
          <p xml:id="i-Rsvfj23bz4dRs4VY9i3rz9">
            Att skapa förutsättningar för ett mer resurseffektivt samhälle
            ligger högt upp på agendan för Moderaterna. Det finns många fördelar
            med att återvinna mer och fler material, ur både miljömässigt
            och ekonomiskt perspektiv. En genomsnittlig europé konsumerar
            mellan 10 och 20 ton resurser varje år och om mer återvinns minskar
            behovet av att utvinna nya material.
          </p>
          <p xml:id="i-TZJSunvPcgmUJDLNf8bCoM">
            Sedan den industriella revolutionen har människan skapat en ekonomi
            som bygger på råvaruuttag, produktion, konsumtion och avfall –
            en linjär modell som fungerar bra så länge man antar att jordens
            resurser är oändliga, tillgängliga och billiga. Men resurserna
            är ofta begränsade och råvarupriserna har nästan tredubblats under
            det senaste decenniet. Att gå i riktning mot en mer cirkulär ekonomi,
            där resurser återanvänds i ett kretslopp, kan innebära flera fördelar.
            Till stor del åstadkoms detta med vanliga marknadsmekanismer.
            Det är viktigt att verka för att pris och kvalitet på återvunnet
            material blir konkurrenskraftigt i jämförelse med inköp av jungfruliga
            material. När kostnaderna för råvaruuttag ökar skapas drivkrafter
            att ta fram nya produkter som i stället använder återvunnet material.
            Genom att göra det ekonomiskt attraktivt att återvinna material
            ökar incitamenten att göra detta.
          </p>
          <p xml:id="i-JDq6sBijgPzhvqcZjei9CC">
            För att uppnå bättre resurseffektivitet bör den så kallade avfallshierarkin
            vara utgångspunkt. Sverige återvinner idag en stor del av vårt
            avfall, men vi kan bli bättre och återvinna fler material än vi
            gör idag. Sverige är på många sätt ett föredöme för övriga Europa,
            där avfallshierarkin ofta åsidosätts och avfall i huvudsak läggs
            på deponi. Det är oerhört viktigt att Sverige driver på för att
            EU-kommissionens förslag om en cirkulär ekonomi utformas på ett
            sådant sätt att det blir ett kraftfullt verktyg i arbetet med
            att minska avfallsmängderna och deponierna i hela EU. Förslaget
            behöver vara ambitiöst och balanserat, med resurssnålhet och energieffektivitet
            i fokus. Den cirkulära ekonomin skulle kunna innebära stora vinster,
            både för miljön och för samhällsekonomin. Från politiskt håll
            är vår uppgift att skapa goda förutsättningar för aktörer att
            ta ansvar, och värna principen om att förorenaren betalar.
          </p>
          <p xml:id="i-Na8UaKDfyJNXTg1b67Jqr8">
            Moderaterna vill att det ska vara enkelt för hushållen att medverka
            till att förpackningar, returpapper, textilier och elektronik
            återanvänds eller återvinns. Vi vill att hushållen ska ha nära
            tillgång till enkla och tydliga insamlingssystem. Ett bra insamlings-
            och återvinningssystem gör att miljöfarliga ämnen kan tas om hand
            och kretsloppen avgiftas. Under vår tid i regeringsställning fattades
            en rad beslut för att förbättra förutsättningarna för hållbara
            kretslopp och för att förebygga avfall. Syftet med de beslut som
            fattades var att skapa långsiktiga och förutsägbara spelregler
            för alla inblandade aktörer, att främja utveckling av ny teknik
            och innovationer samt att möjliggöra en effektiv tillsyn och tydliggöra
            ansvarsfördelningen. Vi höjde målen för insamling och återvinning
            av förpackningar, returpapper och elektronik och skärpte kraven
            på producenterna för att fler hushåll ska ha tillgång till insamlingssystem.
            Bättre insamling och återvinning av avfall leder till att miljöfarliga
            ämnen kan tas om hand och kretsloppen avgiftas samt skapar bättre
            resurseffektivitet. Moderaterna vill fortsätta att förenkla för
            hushållen. Vi vill skapa resurssnåla kretslopp och bättre service
            och tillgänglighet för hushållen, men då är det också nödvändigt
            med långsiktiga spelregler. Moderaterna vill att ansvaret för
            insamling och återvinning av förpackningar och tidningar ska ligga
            kvar på producenterna samtidigt som vi arbetar för att kommunernas
            inflytande stärks. Vi värnar om principen att förorenaren betalar
            och principen om ett sammanhållet producentansvar.
          </p>
          <head xml:id="i-3wqJ8NcdU49FiNDnJGDnpn" type="h2">
            Miljöbrott, transport av farligt avfall och regelförenklingar
            för företag
          </head>
          <p xml:id="i-DdoPMY3dQVdKYjEumiTq9S">
            Miljöbrott är allvarliga. De innebär ofta allvarliga konsekvenser
            för människor, djur och natur under lång tid. Ett exempel är de
            katastrofala konsekvenser ett oljeutsläpp orsakar på växt- och
            djurliv i haven under flera år framåt. Miljöbrott behöver tas
            på större allvar och prioriteras högre av de rättsvårdande myndigheterna.
            Långt ifrån alla miljöbrott anmäls och ännu färre klaras upp.
            Det är därför angeläget med en översyn av hur miljölagarna efterlevs.
            En typ av miljöbrott som är tämligen vanligt förekommande rör
            transport och hantering av farligt avfall. Exempelvis förekommer
            det att farligt avfall transporteras illegalt till länder där
            det inte kan tas om hand på ett säkert sätt. Den främsta drivkraften
            bakom illegala avfallstransporter är stora ekonomiska förtjänster,
            vilket i kombination med låg risk för att bli upptäckt och blygsamma
            straff skapar en ohållbar situation. Illegal handel med avfall
            har ökat i omfattning på senare tid och har även kopplingar till
            den organiserade brottsligheten.
          </p>
          <p xml:id="i-B9vfynrec68ZmTmtv58NyR">
            I den granskning av transporter av farligt avfall som Riksrevisionen
            presenterade 2015 synliggjordes flera allvarliga brister i systemet
            för tillsyn över transporter av farligt avfall. Systemet är inte
            tillräckligt effektivt för att säkerställa efterlevnaden av lagstiftningen
            på området. Bristerna handlar bland annat om att det saknas överblick
            över avfallsströmmarna och den olagliga verksamheten, att det
            finns luckor i tillsynen, att arbetssätt är ineffektiva och att
            sanktionerna troligtvis inte avskräcker oseriösa aktörer. Det
            är därför viktigt att regeringen ser över och följer upp de nya
            förslag som regeringen presenterade våren 2016 på hur tillsynsansvaret
            ska se ut i närtid. Moderaterna anser att regeringen bör utreda
            om de svenska straffreglerna beträffande olagliga avfallstransporter
            behöver ändras.
          </p>
          <p xml:id="i-VeGS8G86tGDUocXenU6FCU">
            Samtidigt som lagar och regler för transport av farligt avfall
            är nödvändiga, måste de också stå i rimligt förhållande till hur
            farlig transporten faktiskt är. Lagstiftningen ska vara lätt att
            ta till sig och efterleva. För yrkesmässig transport av farligt
            avfall krävs tillstånd från länsstyrelsen. I vissa fall räcker
            det med en anmälan. Man behöver också upprätta så kallade transportdokument
            för allt farligt avfall som fraktas yrkesmässigt av en transportör.
            Det är svårt att förstå varför exempelvis en bonde som har bytt
            olja på sin traktor inte får transportera bort oljeavfallet utan
            att behöva gå igenom en rad administrativa uppgifter. Den som
            yrkesmässigt transporterar farligt avfall ska för varje slag av
            farligt avfall som transporteras föra anteckningar om varifrån
            avfallet kommer, den mängd som transporteras årligen, på vilket
            sätt avfallet transporteras och vart avfallet ska transporteras.
            Dessa uppgifter ska föras i kronologisk ordning och förvaras i
            minst ett år. För småföretagare är detta svårt att efterleva.
            Därför menar Moderaterna att regelförenklingar behövs för att
            underlätta för småföretag vid transport av farligt avfall.
          </p>
          <head xml:id="i-7ZBwHdMKeS6k6KrRBF31D1" type="h1">
            Delningsekonomi
          </head>
          <p xml:id="i-L7P3orAuyc5NLtmJZkpPmb">
            Med digitaliseringens möjligheter har en ny sorts ekonomi växt
            fram. Den kollaborativa ekonomin, delningsekonomin, har på kort
            tid utmanat gamla tankesätt och därmed också marknader. Med begreppet
            delningsekonomi menas tjänster och varor där man hyr, delar och
            byter – snarare än äger. Exempel på nydanande verksamheter inom
            delningsekonomin är bland annat digitala tjänster som erbjuder
            bland annat bilpooler och verktygspooler. Denna innovativa och
            resurssnåla omställning måste följas och bevakas noga. Moderaterna
            ser positivt på delningsekonomin, framförallt ur ett kapacitetssparande
            perspektiv där tillgång och efterfrågan kan mötas i snabba digitala
            transaktioner. Men det finns också risker, bland annat med att
            svensk lag kringgås.
          </p>
          <p xml:id="i-JCqDkPHT1ZPyGtuMpknXbY">
            Vi menar att Sverige har goda förutsättningar för att fler initiativ
            inom delningsekonomin ska kunna starta sina verksamheter här,
            eftersom att Sverige på många sätt ligger i teknisk framkant.
            Moderaterna anser därför att lagstiftningen behöver ses över,
            för att på ett hållbart sätt möjliggöra för den innovativa och
            resurseffektiva delningsekonomin att växa. Våra förslag om delningsekonomin
            utvecklas mer i en separat motion.
          </p>
          <head xml:id="i-BVDPMgN1yCfoxHJEN3qpL4" type="h2">
            Minskning av matsvinn
          </head>
          <p xml:id="i-NL77PtjzqNDxZwjyLa59aN">
            Att begränsa matsvinnet är viktigt både på nationell nivå, inom
            EU och globalt. Ur ett globalt perspektiv är frågan hur vi ska
            kunna mätta alla munnar om någon generation, när jordens befolkning
            beräknas vara 9 miljarder människor. Det läggs mycket tid och
            resurser på kampanjer om hur vi kan förändra våra matvanor och
            det forskas intensivt kring odling av tåliga sädesslag, och inte
            minst hur man ska ta tillvara vattnet mer effektivt. Samtidigt
            försvinner ungefär en tredjedel av all mat som produceras. Det
            finns därför stora vinster att göra genom minskat bortfall i produktion,
            skörd, transport, förädling samt minskat svinn hos handlare och
            konsumenter.
          </p>
          <p xml:id="i-4DmxeBTXAeZVfQ7JjSG12B">
            Generellt sett är svinnet större i produktionsdelen i utvecklingsländerna
            medan det i i-länderna är större i den senare delen av förädlingsledet
            och allra störst i handels- och konsumentledet. Det är också i
            slutet av värdekedjan som produkten har sin största miljöpåverkan,
            en påverkan som är i stort sett onödig om produkten inte konsumeras.
            Även om en liten del kan fås tillbaka via exempelvis biogasproduktion,
            slängs huvuddelen ändå bort.
          </p>
          <p xml:id="i-KSziPSZbebXM8mDjQv3VJk">
            Enligt Livsmedelsverket uppkommer, frånsett jordbrukssektorn,
            varje år ungefär 1,2 miljon ton matavfall. Varje person slänger
            i snitt ungefär 81 kg mat. En studie av det flytande matavfallet
            visar att svenska hushåll häller ut cirka 224 000 ton mat och
            dryck via avloppet under ett år. Det motsvarar cirka 26 kg per
            person.
          </p>
          <p xml:id="i-FQg2KQmJV2yZdgRV3aDXZM">
            Under alliansregeringen tilldelades Livsmedelsverket pengar för
            att tillsammans med Jordbruksverket och Naturvårdsverket arbeta
            för att minska matsvinnet. I myndighetens uppdrag ingick bland
            annat kartläggning av matavfall och matsvinn i primärproduktionen
            och riktade informationsinsatser till konsumenterna. Mer kan och
            bör göras. Det behövs fler informationsinsatser med ett positivt
            budskap och mer information om hur bäst-före-datumet påverkar
            olika livsmedel och hur livsmedel ska förvaras. Här har sannolikt
            mycket kunskap gått förlorad under senare decennier. Sex av tio
            vet inte skillnaden mellan bäst före-dag och sista förbrukningsdag.
            En så enkel sak som att byta ut orden ”bäst före” till exempelvis
            ”minst hållbar till” skulle därmed sannolikt kunna leda till mindre
            matsvinn. Dessa åtgärder och förändringar borde leda till minskat
            svinn och att vårt klimatavtryck blir mindre. Livsmedelsverket
            bör även ges ett permanent uppdrag att genomföra informationsinsatser
            för att minska matsvinnet.
          </p>
          <p xml:id="i-KzGMxA8LWJ59YHescWbhKc">
            Regeringen och Livsmedelsverket borde arbeta för ett undantag
            vad gäller bäst-före-datum för ägg. Detta vore naturligt då svenska
            handlare – till skillnad från stora delar av övriga EU – behandlar
            äggen som kylvara. Svenska ägg i kylförvaring håller längre än
            det sista datum som EU tillåter, vilket medför att handlarna varje
            månad tvingas slänga mängder av fullt ätbara ägg.
          </p>
          <head xml:id="i-Q7s9zrS4twFwBntnV3GMGu" type="h1">
            Deponiskatten
          </head>
          <p xml:id="i-CxpEueKrD3W85BXW9DPPnS">
            Deponiskatten infördes år 2000 i syfte att minska mängden avfall
            som deponeras, till förmån för materialåtervinning. Tillsammans
            med andra åtgärder, som till exempel satsningar på återvinning
            och förbud mot deponering av brännbart och organiskt avfall, har
            Sverige blivit världsledande på avfallsfrågor. Deponiskatten,
            så som den idag är utformad, försvårar dock återvinning av viktiga
            resurser ur stora avfallsflöden. För att till exempel öka utvinningen
            av fosfor ur avloppsslam eller värdefulla material ur gamla deponier
            måste storskaliga industriella processer tillämpas, vilka samtidigt
            genererar restprodukter utan marknadsvärde som måste deponeras
            och därmed drabbas av deponiskatten. Det innebär tyvärr att det
            ofta blir billigare att utvinna nya råvaror ur naturen istället
            för att återvinna råvaror från samhällets stora avfallsflöden.
            Det är inte resurseffektivt. En regeljustering som innebär att
            återförande av restmaterial till deponi efter deponiåtervinning
            undantas från beskattning skulle medföra flera fördelar, exempelvis
            ökad resurshushållning samt främjande av flera miljökvalitetsmål.
            Vi ser därför ett behov av att se över dagens regelverk på det
            här området så att det är bättre anpassat till omställningen till
            en cirkulär ekonomi.
          </p>
          <head xml:id="i-Y2uWiKifkvL5vcquxtWFa9" type="h1">
            Kampen mot marint skräp
          </head>
          <p xml:id="i-HxHPfb3yytGTWHnBCpVJfQ">
            Förekomsten av marint skräp är ett stort, växande och allvarligt
            problem. Bara i Nordsjön dumpas årligen omkring 20 000 ton skräp.
            Totalt beräknas 6,4 miljoner ton skräp dumpas i världshaven varje
            år. Det marina skräpet får allvarliga konsekvenser för såväl djur
            som människa. Exempelvis dör globalt fler än 1 miljon fåglar och
            100 000 däggdjur varje år efter att ha fastnat i eller ätit plast.
            Den absolut största andelen av det marina skräpet utgörs av just
            plastavfall, material som naturen inte klarar av att omhänderta.
            Istället bryts plasten ner till mikroplastpartiklar. Dessa partiklar
            är i sig ofta giftiga och de fungerar dessutom som magneter för
            andra miljögifter, vilket gör problemet än mer allvarligt. Partiklarna
            äts av bland annat plankton som i sin tur äts av fisk och skaldjur
            och fortsätter på så sätt uppåt i näringskedjan, tills vi människor
            får i oss plasten via fisk och skaldjur.
          </p>
          <p xml:id="i-S22UA4kK57GgHYQGTwc8Gn">
            Mikroplasterna i havet kommer dock från fler källor än det marina
            skräpet. Exempelvis innehåller många kroppsvårdsprodukter liksom
            en del kläder mikroplaster som spolas ut i avloppet när vi duschar
            och tvättar våra kläder. Dessvärre klarar dagens reningsverk inte
            av att ta hand om allt, vilket innebär att betydande mängder fortsätter
            ut i havet. Enligt en studie gjord av Svenska Miljöinstitutet,
            IVL, passerar i snitt 10–30 procent av mikroplastpartiklarna i
            hushållens avloppsvatten genom reningsverken och vidare ut i vattendrag
            och hav.
          </p>
          <p xml:id="i-Afmq7mxjCLz3cjvJCfu3wU">
            Den största mängden av det marina skräpet blir kvar i haven där
            det flyter omkring eller sjunker till botten. Likväl är det dock
            mycket stora mängder skräp som flyter i land. I Sverige är särskilt
            Bohuslän hårt drabbat på grund av sitt geografiska läge och de
            havsströmmar som för med sig skräpet från bland annat Storbritannien.
            Att ta hand om det marina skräpet är i dag ett kommunalt ansvar
            och för många kustkommuner innebär detta ett omfattande arbete
            och betydande kostnader, trots att mycket av arbetet med att städa
            stränder och öar utförs av frivilliga krafter.
          </p>
          <p xml:id="i-9A5WzKUJQ9VkdNvqWuDgz1">
            Havet är en gemensam angelägenhet; varken en kommun eller ett
            land kan ensamt hantera problemet med marint skräp. Kommunerna
            behöver därför stöd från regering och myndigheter. Sverige har
            kommit långt på området och det finns nu goda möjligheter för
            regeringen att påverka och sprida information kring avfallshantering
            för att åtminstone begränsa det marina skräpet.
          </p>
          <p xml:id="i-Ccy7fNTtictAckeEGMLSGQ">
            Sverige bör dessutom vara pådrivande inom EU för att lyfta frågan
            på den internationella dagordningen. Sverige bör driva på för
            att EU solidariskt ska finansiera och ta ansvar för det marina
            skräpet.
          </p>
          <p xml:id="i-Hgzn9m349sqAcqjo86kvc9">
            Inom den regionala havsmiljökonventionen för Nordostatlanten,
            Ospar, antogs 2014 en regional aktionsplan avseende marint skräp
            och inom den regionala havsmiljökonventionen för Östersjön, Helcom,
            pågår ett arbete för att ta fram en motsvarande plan. Vidare ska
            även EU anta en åtgärdsplan som ett led i genomförandet av EU:s
            havsmiljödirektiv. Det är viktigt att Sverige är pådrivande i
            alla dessa sammanhang. Internationella samarbeten är en förutsättning
            för att på riktigt få bukt med miljöproblemen, i såväl hav och
            luft som på land.
          </p>
          <head xml:id="i-KVmUWyErejbq4jYMnUwNMr" type="h1">
            Gruvavfall
          </head>
          <p xml:id="i-2zcPkNxcq5EWTpgLt1SMqi">
            Gruvnäringen i Sverige är en viktig industri. Sveriges geologiska
            undersökning, SGU, uppger att det idag finns 18 gruvor i produktion
            i Sverige. Enligt Swemin, gruvnäringens branschförening för gruvor,
            mineral- och metallproducenter, så är Sverige idag en av de viktigaste
            gruvnationerna inom Europa och den största producenten av järnmalm
            med 80–90 procent av Europas produktion. Enligt branschföreningen
            hade gruvbranschen år 2012 ungefär 10 000 direkt sysselsatta i
            Sverige. Ytterligare cirka 30 000 personer bedöms vara indirekt
            sysselsatta hos underleverantörer och servicebolag, samt i andra
            sektorer som berörs av gruvnäringen.
          </p>
          <p xml:id="i-RTgr2cPGnpF1d8jnPWmtuY">
            För att öppna en gruva krävs det att en rad olika kontroller
            och utredningar görs för att se över hur miljön påverkas. Det
            är bra att dessa kontroller görs för att vi ska kunna vara trygga
            med att miljön inte tar skada. Sverige har bra geologisk grund
            och prospekteringar pekar på att Sverige år 2025 skulle kunna
            ha tre gånger så hög gruvproduktion. Gruvbranschen växer och det
            är därför viktigt med långsiktiga regler och hållbar finansiering
            för att täcka statens kostnader.
          </p>
          <p xml:id="i-3XfwP8LwcHYFz8e3isHNAS">
            Brytning av mineraler påverkar miljön, men under de senaste åren
            har Sverige kommit långt i arbetet med att minska miljöpåverkan.
            Det är bra. Sverige ska, även med fler aktiva gruvor, ha en miljömässigt
            hållbar gruvnäring.
          </p>
          <p xml:id="i-ERMMHJy75kST7cY3Mq1shT">
            Gruvnäringen betalar varje år prövnings- och tillsynsavgifter.
            Systemet för finansieringen är minst sagt krångligt. Flera myndigheter,
            exempelvis Naturvårdsverket och Ekonomistyrningsverket, har vid
            upprepade tillfällen konstaterat att tillsynsavgifterna dessutom
            inte ger full kostnadstäckning för statens utgifter vid tillsyn.
            Under våren 2015 beslutade regeringen att höja avgifterna för
            tillsyn med 50 procent så att avgiften i större utsträckning ska
            täcka statens kostnader för prövning och tillsyn. Det ska enligt
            regeringen ske successivt fram till 2018 så att gruvnäringen ska
            ha möjlighet att anpassa sig efter de ökade kostnaderna.
          </p>
          <p xml:id="i-K2yQ1djGK2R6gFAGShvQRU">
            Regeringen valde att höja avgiften för samtliga aktörer, oavsett
            storlek på gruvverksamheten. Riksrevisionen tar upp detta i sin
            granskning, då flera länsstyrelser har påpekat att gruvbolag enligt
            förordningen (1998:940) betalar en och samma avgift för anläggningen
            oavsett storlek. Riksrevisionen menar också att tillsynsavgifterna
            bör höjas. Moderaterna instämmer med Riksrevisionen och anser
            att storleken på verksamheten har betydelse för såväl omfattningen
            av de potentiella miljöriskerna som behovet av och omfattningen
            av tillsynsverksamheten. En höjning av avgiften för tillsyn, oavsett
            storlek, slår mycket hårdare mot en liten verksamhet än mot en
            stor och reflekterar inte alltid de faktiska kostnader som tillsynen
            innebär. Vi anser därför att tillsynsavgifterna för gruvverksamhet
            ska vara differentierade, att hänsyn till gruvverksamhetens omfattning
            ska tas och att avgifterna totalt sett i större utsträckning ska
            täcka de faktiska kostnaderna.
          </p>
        </div>
        <div type="motSignatures">
          <list>
            <item xml:id="i-FHrCprBihd16BwvZ7FuNc2">
              Jonas Jacobsson Gjörtler (M)
            </item>
            <item xml:id="i-RgDWeHyGwYeMgnAP2tS9aG">
              Åsa Coenraads (M)
            </item>
            <item xml:id="i-SKU9BV3Yp81tvne3n5XCvi">
              Gunilla Nordgren (M)
            </item>
            <item xml:id="i-mNHFwr7EZfyRu826rZWkq">
              Jesper Skalberg Karlsson (M)
            </item>
            <item xml:id="i-Qr3Fi24ojjJ8SDE1soLRC3">
              Roland Gustbée (M)
            </item>
            <item xml:id="i-8NPtdZqNNw8eWM7SnnD9Np">
              Lars-Arne Staxäng (M)
            </item>
            <item xml:id="i-KLxsEd5EzamQ6TbxqSjrhU">
              Cecilie Tenfjord-Toftby (M)
            </item>
            <item xml:id="i-82FrgKz5Lg1h5PW1JoeJiz">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
