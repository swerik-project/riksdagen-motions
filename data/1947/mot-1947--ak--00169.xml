<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00169">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__169/mot_1947__ak__169-001.pdf"/>
      <fw xml:id="i-Bt3LGAGA5nL9g2x3MNG5Cu">
        Motioner i Andra kammaren, nr 169. 11
      </fw>
      <div xml:id="i-2jrqzMqVcVqh3c9MzBcvqp" type="motHeader">
        <div xml:id="i-PUtafUkonP8SQSzJPUJY8R" type="motTitle"/>
        <div xml:id="i-BqeGddwQB6k86PUxDxp583" type="motSubmissionInfo"/>
      </div>
      <div xml:id="i-2HssYwn4EoC4tHsmBXUrWA" type="motBody">
        <div xml:id="i-CTDbhrvXGwNUNtFznMhAnS">
          <p xml:id="i-4XqSDjfSAokacJpc7RSpiJ">
            Nr 169.
          </p>
          <p xml:id="i-2VzXgjPXeAih76nG5Vms3K">
            Av herr Senander m. fl., angående indexreglering av folkpen-
            sionerna m. m.
          </p>
          <p xml:id="i-3oT5cmPcHZ63ygNtDcopCB">
            I anslutning till Kungl. Maj:ts proposition till förra årets
            riksdag om ny folkpensioneringslag motionerade den kommunistiska
            riksdagsgruppen om bland annat, att de nya folkpensionerna skulle
            indexregleras och att föreskrifter härom borde inflyta i den nya
            lagen. På förslag av första sär- skilda utskottet avslog riksdagen
            detta yrkande. Utskottet hade emellertid uttalat, att det vore
            önskvärt att levnadskostnadsutvecklingen för folkpen- sionärerna
            fortlöpande följdes, så att statsmakterna utan dröjsmål kunde
            vidtaga de åtgärder som påkallades av densamma. Riksdagens avvisande
            av detta förslag har gett anledning till stark oro bland folkpensionärerna.
            Denna oro är förklarlig. Under krigsåren blev folkpensionernas
            köpkraft starkt försvagad innan statsmakterna beslutade sig för
            att införa dyrtidstillägg på folkpensioner och invalidunderstöd.
            Först sedan kriget pågått i nära två år och levnadskostnadsstegringen
            uppgått till 27 enheter infördes dyrtidstillägg och då endast
            med 1622 I. Men redan före kriget hade folkpensionernas köpkraft
            försvagats, varför underkompensationen var större än vad som framgår
            av denna siffra. Det är sålunda inte att förvåna sig över om folkpensionärerna
            med dessa erfarenheter bakom sig och inför hotet av ny prisstegring
            resa krav på att skydd skapas mot en eventuell försämring av folkpensionernas
            realvärde. Under folkpensionsdebatten vid förra årets riksdag
            anförde socialmi- nistern, att det, så vitt han kunde se, icke
            funnos några tekniska hinder för ett genomförande av indexreglerade
            pensioner, vilket krav han emellertid avböjde av annan grund.
            Hans motstånd motiverades med ett argument, som vi tillåta oss
            karakterisera som ett verkligt nödargument. Socialmi- nistern
            förutsatte, att om indexreglering på folkpensionerna kom till
            stånd, så måste denna »följa priskurvan både uppåt och nedåt».
            Mot detta ut- talande finns i och för sig ingenting att invända.
            Vi finna det tvärtom vara odiskutabelt, att en indexreglering
            inte kan ha enbart en rörelse- riktning. Men av socialministerns
            fortsatta resonemang framgick, att han förutsatte såsom självklart,
            att ett prisfall skulle kunna medföra en be- skärning även av
            de fasta pensionsbeloppen. Detta finna vi under inga för- hållanden
            vara självklart. Åsyftade belopp äro i den nya lagen fixerade
            som grundpensioner, vilket måste säkra deras oantastlighet i fråga
            om den
          </p>
          <pb facs="riksdagen-motions-pdf/data/1947/mot_1947__ak__169/mot_1947__ak__169-002.pdf"/>
          <fw xml:id="i-WzsXiMZky3u7gdshdJ1ZNp">
            12 Motioner i Andra kammaren, nr 169.
          </fw>
          <p xml:id="i-E3e92Ua9vBTfxRwLpa5Q9Q">
            siffermässiga storleken. Det är dessutom uppenbart, att frågan
            om vad som skall ske i sådant avseende avgöres av statsmakterna.
            Något »måste» i den bemärkelse socialministern med sitt uttalande
            avsett existerar icke. Statsmakternas behandling av spörsmålet
            om indexreglering av stats- tjänstemännens löner visar riktigheten
            i denna uppfattning. För det rörliga tillägget finns det: som
            bekant en spärr nedåt, som garanterar de fasta lönernas oantastlighet.
            Lika väl som man, vilket varit mycket vanligt under krigsåren,
            kunnat sätta en spärr uppåt för dyrtidstillägg av olika slag,
            lika väl kan man sätta en spärr nedåt. Det skulle vara högst orimligt
            om en indexreglering av folkpensionerna skulle utformas så, att
            grundpen- sionerna i händelse av prisfall skulle utsättas för
            risken att reduceras. Då på senare tid från såväl regeringens
            som vissa riksdagskretsars sida framförts farhågor för avsevärda
            prishöjningar, ha vi ansett det vara befogat att på nytt föra
            fram kravet om indexreglerade folkpensioner. Vi vilja följaktligen
            hemställa,
          </p>
          <p xml:id="i-XPNyCPhrx3FhAzevBMwmzs">
            att riksdagen i skrivelse till Kungl. Maj:t anhåller, att Kungl.
            Maj:t snarast inför riksdagen framlägger förslag till indexreglering
            av folkpensioner m. m., avsedd att till- lämpas i samband med
            ikraftträdandet av den nya folk- pensionslagen.
          </p>
          <p xml:id="i-BRAjyzceCGJMTfE2cYp5KC">
            Stockholm i januari 1947. Knut Senander.
          </p>
          <p xml:id="i-5Z6tyPx95MJwgu3foNqY5y">
            Gösta Kempe. Axel Nordström. Erik Jansson.
          </p>
        </div>
      </div>
    </body>
  </text>
</TEI>
