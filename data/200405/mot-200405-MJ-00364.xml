<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_364/mot_200405_MJ_364-0001.pdf"/>
      <pb facs="riksdagen-motions-pdf/data/200405/mot_200405_MJ_364/mot_200405_MJ_364-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ364 pnr: c329
          </p>
          <p>
            Motion till riksdagen 2004/05:MJ364
          </p>
          <p>
            av Jörgen Johansson (c)
          </p>
          <p>
            Ersättning till markägare för rovdjursintrång
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att fastställa principen om att den som åsamkar
            annan skada skall ersätta skadan. 2. Riksdagen tillkännager för
            regeringen som sin mening vad i motionen anförs om att staten
            ersätter de markägare som lidit ekonomisk skada på grund av en
            ökad rovdjursstam.
          </p>
          <p>
            Motivering
          </p>
          <p>
            En grundläggande princip i samhället är att den som vidtar åtgärder
            som direkt påverkar annan negativt också skall stå för kostnaden,
            eller den skada som annan part tillfogats. Detta bör ges regeringen
            till känna. Efter förslag till riksdagen i propositionen ”Sammanhållen
            rovdjurspolitik, 2000/01:57,” fattade riksdagen beslut om övergripande
            mål för en sammanhållen rovdjurspolitik. Beslutet innebar bland
            annat att miniminivåer fastställdes för olika rovdjursarter. Som
            exempel kan nämnas att i områden med en tätare älgstam bedömdes
            rovdjursarternas uttag motsvara omkring 20 procent. Under rovdjursstammens
            förökning betonas det att till dess att rovdjursstammen förökat
            sig så får vissa delar av landet bära en högre andel rovdjur.
            Följden har blivit att många marker utarmats på såväl älg som
            rådjur, de arter som av markägare genererar grunden för det ekonomiska
            uttaget av jaktarrende. Grunden för enskilda markägare att uppnå
            utkomst av sin mark har av riksdagens beslut inskränkts så att
            de lider ekonomisk skada. I Örebro och Värmlands län har kravet
            från arrendatorer varit sådant att markägare fått ge stora eftergifter
            i gällande arrenden. Nivån på jaktarrenden baseras på såväl den
            yta jakten bedrivs på som tillgången på vilt. Införandet av rovdjur,
            vilka av hävd minimerats då de utgjort ett hot mot målet om biologisk
            mångfald, har radikalt gjort ett ingrepp
          </p>
          <pb facs="riksdagen-motions-pdf/data/200405/mot_200405_MJ_364/mot_200405_MJ_364-0002.pdf"/>
          <p>
            2004/05:MJ364
          </p>
          <p>
            i såväl fauna som ekonomi för markägare samtidigt som ett fritidsintresse
            sargats. Riksdagens beslut utgör dock en viljeinriktning som bör
            accepteras av dem som inte lidit skada, vilket markägare otvivelaktigt
            gjort. Staten har därför ett ansvar att kompensera de markägare
            som drabbats i sin näringsverksamhet. Detta bör ges regeringen
            till känna.
          </p>
          <p>
            Stockholm den 27 september 2004
          </p>
          <p>
            Jörgen Johansson (c)
          </p>
        </div>
      </div>
    </body>
  </text>
</TEI>
