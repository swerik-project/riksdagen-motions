<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00299">
  <teiHeader>
    <fileDesc>
      <titleStmt>
        <title>Svensk vapenexport</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk vapenexport</title>
          <idno type="rdwebb">GW02U299</idno>
          <rs type="number">U299</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U299/text</ref>
          <ref type="dokument_url_html">http://data.riksdagen.se/dokument/GW02U299</ref>
          <ref type="dokumentstatus_url_xml">http://data.riksdagen.se/dokumentstatus/GW02U299</ref>
          <ref type="doc">http://data.riksdagen.se/fil/8617E6E0-77EE-47C6-B48E-E52F5DD721A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLxQiJD3Fup5b4SnX9LyiS" type="signed"/>
        <correspContext corresp="i-SLxQiJD3Fup5b4SnX9LyiS">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-WEi1YVXk6BDDEjm7oivJsV">
          <date when="2008-10-08"/>
        </correspAction>
        <correspAction type="submission" xml:id="i-5xh7YqRabKWsDRA4SrnJ9V">
          <date when="2008-10-06"/>
        </correspAction>
        <correspAction type="transfer" xml:id="i-QBj82Mn5UxyPRkyU9zB8nV">
          <date when="2008-10-06"/>
        </correspAction>
        <correspAction type="assigned" xml:id="i-SbMfTRyGt9GrMD3j5m8DFs"/>
        <correspContext corresp="i-SbMfTRyGt9GrMD3j5m8DFs">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UuQBj1u1u9DTrwntCzBqCY">
            Förslag till riksdagsbeslut
          </head>
          <list style="ol">
            <item xml:id="i-Y91jvufB6hn5cQByCHQpfU">
              Riksdagen tillkännager för regeringen som sin mening vad som
              anförs i motionen om att samma riktlinjer som gäller för krigsmateriel
              i strid (KS) också ska tillämpas för övrig krigsmateriel (ÖK).
            </item>
            <item xml:id="i-M2mHUxQgXPYGQNg4ywFtP3">
              Riksdagen tillkännager för regeringen som sin mening vad som
              anförs i motionen om att länder som ägnar sig åt omfattande och
              grova kränkningar av de mänskliga rättigheterna inte kan godtas
              som mottagarland för krigsmateriel av något slag.
            </item>
            <item xml:id="i-FydPrzNy31iJtxhA3tmk5h">
              Riksdagen tillkännager för regeringen som sin mening vad som
              anförs i motionen om att det ska göras en tydlig analys av hur
              de mänskliga rättigheterna (MR) efterlevs i landet innan försäljning
              av krigsmateriel kan godkännas.
            </item>
            <item xml:id="i-AUezpn6s3ztA8vhLFZ5tKF">
              Riksdagen tillkännager för regeringen som sin mening vad som
              anförs i motionen om att det ska göras en tydlig analys av hur
              fattigdomsbekämpningen utvecklas i landet innan försäljning av
              krigsmateriel kan godkännas.
            </item>
            <item xml:id="i-8kDpDEjZRST19HNC8J5vir">
              Riksdagen tillkännager för regeringen som sin mening vad som
              anförs i motionen om att ett demokratikriterium införs i regelverket
              och riktlinjerna för när det ska värderas om ett land kan godtas
              eller inte som mottagarland av krigsmateriel av något slag.
            </item>
            <item xml:id="i-3rGMLYxzDFZusHoPgYHqzZ">
              Riksdagen tillkännager för regeringen som sin mening vad som
              anförs i motionen om att vapenexporterande företag inte ska kunna
              använda sig av exportkrediter eller annat skattefinansierat stöd
              för exportfrämjande åtgärder.
            </item>
            <item xml:id="i-8sRtwf3SEJZ8g6gL45geHd">
              Riksdagen tillkännager för regeringen som sin mening vad som
              anförs i motionen om att det inte ska tillåtas vapenexport av
              krigsmateriel från Sverige till diktaturer.
            </item>
            <item xml:id="i-UGaawrebZTg3pVDw8XwW6m">
              Riksdagen tillkännager för regeringen som sin mening vad som
              anförs i motionen om att det ska redovisas en tydlig konsekvensanalys
              till det land eller de länder som krigsmaterielen ska säljas till.
            </item>
            <item xml:id="i-3oS1XGabnyfWUvpbU3HewC">
              Riksdagen tillkännager för regeringen som sin mening vad som
              anförs i motionen om att om ett land befinner sig i väpnad konflikt
              med annat land, oavsett om krigsförklaring har avgetts eller inte,
              ska krigsmateriel inte säljas till landet.
            </item>
            <item xml:id="i-LCZJKEQxbcDJNncyaFT48o">
              Riksdagen tillkännager för regeringen som sin mening vad som
              anförs i motionen om att om ett land är invecklat i internationell
              konflikt som kan befaras leda till väpnad konflikt ska krigsmateriel
              inte säljas till landet.
            </item>
            <item xml:id="i-NQt1jBuNmvCUpmcXr9Y6Gh">
              Riksdagen tillkännager för regeringen som sin mening vad som
              anförs i motionen om att Sverige ska lämna den europeiska försvarsbyrån,
              EDA.
            </item>
          </list>
        </div>
        <div type="motContent">
          <head type="h1" xml:id="i-SStBxpApjV6mgVyhVDttLd">
            Inledning
          </head>
          <p xml:id="i-7ccgaNVdsW4Gsbz2bkYxDz">
            Riksdagen avslog vår motion från förra året trots att motionens
            intentioner stämmer väl överens med de bestämmelser som finns
            inskrivna i riksdagens regelverk från 1971 och som samtliga politiska
            partier ställer sig bakom.
          </p>
          <p xml:id="i-BAdnCeXY2di9mxJRVMTCav">
            Sverige är idag världens åttonde största vapenexportör. Att ha
            en betydande roll på den internationella vapenmarknaden får konsekvenser.
            Det är framförallt fyra svenska vapen som bidrar till att göda
            krig och konflikter, bidrar till brott mot mänskliga rättigheter,
            bidrar till fattigdom och stärker diktaturer.
          </p>
          <p xml:id="i-Drn4GfTzWfLFGxiQ2pyoZX">
            Världen spenderar 8 000 miljarder kronor varje år på militära
            rustningar. Det motsvarar mer än 1 200 kronor per person i världen.
            Samtidigt dör 30 000 barn varje dag av sjukdomar relaterade till
            brist på mat, vatten och hälsovård. Om resurserna fördelades annorlunda
            hade många kunnat räddas.
          </p>
          <p xml:id="i-RxoyTmkQxbKbA7WMe7U7eX">
            Militär upprustning är i sig en starkt bidragande orsak till
            konflikter och till att konflikter tar ett våldsamt och destruktivt
            förlopp. Omvänt har nedrustning i många fall varit ett viktigt
            inslag i de processer som lett till stabil fred.
          </p>
          <p xml:id="i-CsTNtkAvbuk8RW13onhj9o">
            Sveri ge har länge varit en stor vapenproducent men på senare
            år har va penexporten flerdubblats. Detta trots att all vapenexport
            från Sverige är förbjuden. E nligt svensk lag är det bara vid
            vissa undantag som detta förbud tillfäl ligt kan upphävas. Bland
            annat sägs det i riktlinjerna att Sverige inte bör exportera vapen
            till länder i krig och till länder som omfattande och grovt bryter
            mot mänskliga rättigheter. Med tanke på att Sverige på pappret
            har en ganska tuff lagstiftning när det gäller vapenexport kan
            det kanske förvåna att vapen expor teras till länder som systematiskt
            bryter mot mänskliga rättigheter.
          </p>
          <head type="h1" xml:id="i-L4v4QjRKWUQ9X5SPYjwXB1">
            Svensk vapenexport bidrar till att göda krig och konflikter
          </head>
          <p xml:id="i-6HGoHt2Lq8rd1DWjsNRunJ">
            Vi ska göra vårt yttersta för att befria våra folk från krigets
            gissel som i konflikter inom och mellan länder har krävt mer än
            fem miljoner liv under det senaste årtiondet.
          </p>
          <p xml:id="i-MygpeeaHdMTnpa3JduiJrY">
            Den deklarationen antogs i september år 2000 av Millennietoppmötet,
            arran gerat av FN. Om Sverige och världens länder menar vad de
            säger så måste det naturligtvis få konsekvenser. Delar av världen
            präglas av djupgående och komplicerade konflikter, som ofta leder
            till krig och grova kränkningar av mänskliga rättigheter.
          </p>
          <p xml:id="i-Q9Hzf8ThAByaxCoJmfxhnM">
            Den internationella vapenhandeln är en viktig drivkraft bakom
            militära rustningar, och bidrar därmed till krig och väpnade konflikter.
            Därför bör Sverige verka för en radikal svensk och global nedrustning
            och för att resurser som idag förslösas på militär rustning omfördelas
            till insatser som kan förebygga krig och konflikter.
          </p>
          <p xml:id="i-EyWMY9iWXQ5seN3KWqMteN">
            Dessvärre finns nu istället förslag i Sverige som går i motsatt
            riktning och som ytterligare öppnar för att sälja vapen till krigförande
            länder. Förslag som syftar till att göra det enklare att exportera
            till ett antal strategiskt viktiga länder som Sverige har ett
            omfattande krigsmaterielsamarbete med.
          </p>
          <p xml:id="i-5sBtY3vhxk5JmjhK4sRhs2">
            En konsekvens av detta är att Sverige lättare kan exportera krigsmateriel
            till krig­förande länder, till exempel USA och Storbritannien.
            Ett annat exempel är att Sverige, trots långvarigt krig mellan
            Indien och Pakistan, fortsätter leverera krigsmateriel till båda
            parter för att inte undergräva nuvarande och framtida affärskontakter.
          </p>
          <head type="h1" xml:id="i-YGRLAbkr5zUgJC9ZRs7coA">
            Svensk vapenexport bidrar till brott mot mänskliga rättigheter
          </head>
          <p xml:id="i-BHgWLww5crFhpdkhw8Jh2n">
            En av de grundläggande förutsättningarna för vapenexport i Sverige
            är 1971 års riksdagsbeslut att mottagarländerna ska respektera
            de mänskliga rättig­heterna. Trots det tillåts export till en
            rad länder som bryter mot de mänskliga rättigheterna (se nedan).
            Förbudet mot export till länder som bryter mot de mänskliga rättigheterna
            är emellertid inte endast humanitärt motiverat. Att inte sälja
            vapen till dessa länder är också en säkerhetspolitiskt grundad
            hållning. Sambandet mellan respekt för de mänskliga rättigheterna
            och en fredlig utveckling är ett sedan länge erkänt faktum. Omfattande
            och grova kränkningar av mänskliga rättigheter kan utgöra ett
            hot mot stabiliteten såväl inom ett land som i dess omgivning.
          </p>
          <p xml:id="i-7jb6tMUodCdxT7RXknH68a">
            I riktlinjer för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-ByBTw2u4Kidd5KcupgtWvj">
            Att svensk utrikespolitik ska främja respekten för de mänskliga
            rättig­heterna har av riksdag och regering betonats allt mer under
            senare år. Om­sorgen om och försvaret av de mänskliga rättigheterna
            är en integrerad och central del av den svenska utrikespolitiken.
            Det är i detta sammanhang märkligt att regeringens fagra tal om
            mänskliga rättigheter, MR, inte får samma betydelse när det gäller
            den svenska vapenindustrins möjligheter att sälja sina produkter
            på den internationella marknaden.
          </p>
          <p xml:id="i-9vuLH7a7mHqfBRR2DcQofH">
            Trots de hårda skrivningarna ser verkligheten helt annorlunda
            ut än de restriktiva int entionerna. Riksdagens riktlinjer för
            vapenexport åsidosätts sys tematiskt. Sverige exporterar stora
            mängder krigsmateriel till flera länder där svåra brott mot mänskliga
            rättigheter begås, vilket såväl legitimerar regeringarna politiskt
            som stärker deras vapenmakt rent konkret.
          </p>
          <p xml:id="i-FRZwbD3SaNd8aEATJEwHzZ">
            Miljöpartiet kommer att föreslå att vapenindustrins möjligheter
            att få exportkrediter till länder som bryter mot de mänskliga
            rättigheterna stoppas.
          </p>
          <head type="h1" xml:id="i-7vf2hZwc92ruWDRSpLvRBU">
            Svensk vapenexport bidrar till fattigdom och underutveckling
          </head>
          <p xml:id="i-XoR9PAty5La6yBji6VU8zE">
            Svenska vapen säljs till länder med stor fattigdom där vapenköpen
            direkt kan motverka arbetet mot fattigdom. Det är ett grundläggande
            problem att världen väljer att prioritera militära satsningar
            istället för att lösa problemen med fattigdom. För varje krona
            som läggs på bistånd i världen läggs ytterligare 15 kronor på
            militära utgifter.
          </p>
          <p xml:id="i-6oKPB423rW8ziEw5N28C6H">
            När riksdagen beslutade om politiken för global utveckling i
            december 2003 var huvudpunkten att Sveriges politik måste vara
            samstämmig: Det Sverige säger och gör i ett sammanhang måste stämma
            med svenskt agerande i ett annat. Alla politikområden ska sträva
            mot samma mål. Målet är att bidra till en rättvis och hållbar
            global utveckling. Politiken ska präglas av ett rättighetsperspektiv
            och kännetecknas av de fattigas perspektiv på utveckling. Det
            innebär att de fattiga människornas behov, intressen och förutsättningar
            ska vara utgångspunkt i stävandena mot en rättvis och hållbar
            utveckling.
          </p>
          <p xml:id="i-L5QT8qEaXhXh9Pr6f41gKe">
            Om Sverige ska leva upp till detta bör vapenexporten i varje
            enskilt fall föregås av en problematiserande granskning av huruvida
            vapenexporten riskerar att motverka hållbar utveckling. En försiktighetsprincip
            bör anges i samband med vapenexport som innebär att om det finns
            en risk för en målkonflikt bör fattigdomsbekämpningen få företräde.
          </p>
          <head type="h1" xml:id="i-Brrt23u4RL2ZEwXDy3eNbA">
            Militära satsningar motverkar utveckling
          </head>
          <p xml:id="i-CME6211vJdCDgA49Mjhmop">
            FN:s utvecklingsorgan UNDP lyfter i sin rapport för 2006 fram
            problemet att militära investeringar av fattiga länder hämmar
            livsviktiga satsningar på rent vatten och sanitet. Pakistan omnämns
            särskilt då landet lägger 47 gånger mer på militären än på vatten
            och sanitet, samtidigt som 118 000 människor år­ligen dör av diarré
            i landet. Under 2006 gav Sverige klartecken till en av de största
            krigsmaterielaffärerna någonsin, export av det militära radarövervakningssystemet
            Eireye till Pakistan.
          </p>
          <p xml:id="i-X7LJkz95KBReFhZ376MRKj">
            En komplikation av att sälja vapensystem till länder som exempelvis
            Pakistan är risken att det nya demokratiska ledarskapet inte känner
            lika starkt för ingångna avtal som den förra militärdiktaturen.
            Skulle betalningen utebli kan det resultera i att miljardnotan
            istället betalas av svenska skattebetalare, via biståndsbudgeten,
            då försäljningen garanteras av svenska exportkrediter.
          </p>
          <head type="h1" xml:id="i-7GMpiUaHr7nFdUjcFPeS3M">
            Svensk vapenexport stärker diktaturer
          </head>
          <p xml:id="i-EGkyx2xfmo98uTyHMZWSt">
            Trots att demokrati är ett utmärkande drag i svensk utrikespolitik
            säljer Sve­rige vapen till en rad diktaturer. Genom bland annat
            bistånd och politiska insatser har Sverige på olika sätt sökt
            understödja demokratiska krafter och en demokratisk utveckling
            i olika delar av världen. Demokrati är en hörnsten i Sveriges
            politik för global utveckling.
          </p>
          <p xml:id="i-Bt2jngfjvUtBEVRhdM2uqe">
            Politiken ska präglas av ett rättighetsperspektiv. I rättighetsperspektivet
            ingår demokrati och mänskliga rättigheter. De förstärker varandra
            och är varandras förutsättningar.
          </p>
          <p xml:id="i-CK16wKUnAJSnszPfZ4V4UD">
            Tr ots denna skrivning har svensk praxis möjliggjort att vapenexport
            tillå tits till flera icke-demokratiska länder.
          </p>
          <head type="h1" xml:id="i-SPt6QxcKYgXQZA48K25sgf">
            Militära avtal med Saudiarabien
          </head>
          <p xml:id="i-12dQHGAj1o87RXUNsUATdi">
            Saudiarabien är en av världens mest brutala diktaturer och Utrikesdeparte
            mentet riktar i sin egen rapport stark kritik mot bristen på respekt
            för mänskiga rättigheter. Det är inte tillåtet att offentligt
            kritisera islam eller kungafamiljen.
          </p>
          <p xml:id="i-H1twRV1T72wB5eB3zpDQnx">
            Politiska partier är förbjudna och demonstrationer är olagliga.
            I enlighet med sharia utdöms kroppslig bestraffning i form av
            piskning och amputering. Dödsstraff tillämpas. År 2005 undertecknade
            Sverige ett långtgående militärt samarbetsavtal med Saudiarabien,
            ett avtal som fortfarande gäller.
          </p>
          <head type="h1" xml:id="i-Co9zxfdKyyTVqW8UNwZPhv">
            Reglerad lagstiftning om export av krigsmateriel
          </head>
          <p xml:id="i-LqMpBsvXsCGX1ATv88rBGd">
            Export av krigsmateriel från Sverige är sedan lång tid reglerad
            i särskild lagstiftning. Att försäljning av vapen och annan krigsmateriel
            förekommer trots att det är förbjudit enligt regelverket beror
            på att dispens ges för sådan export. Dispenser skall rimligtvis
            vara undantag, mer än regel.
          </p>
          <p xml:id="i-XWNFiBG9qaJpTTjdXuzbEg">
            Regelverket vad gäller krigsmateriel för strid (KS) säger att
            detta inte skall säljas till
          </p>
          <list style="ul">
            <item xml:id="i-TV8PqBanG25UmtqN1yH9LS">
              stat som befinner sig i väpnad konflikt med annan stat oavsett
              om krigsförklaring har avgetts eller ej,
            </item>
            <item xml:id="i-KAfQhhNPEh6GTx1n5TSwNs">
              stat som är invecklad i internationell konflikt som kan befaras
              leda till väpnad konflikt,
            </item>
            <item xml:id="i-NDKTp2kVXWiQ9UrzViuP6k">
              stat som har inre väpnade konflikter,
            </item>
            <item xml:id="i-QecejPbD6GmStjAhURptxc">
              stat där det förekommer omfattande och grova kränkningar av mänskliga
              rättigheter.
            </item>
          </list>
          <p xml:id="i-BdhHF4bUpezeUD34KCPmjf">
            Tillstånd för utförsel av övrig krigsmateriel (ÖK) bör enligt
            riktlinjerna däremot kunna ges om
          </p>
          <list style="ul">
            <item xml:id="i-QqfJFLbCMXStbsGP5DpVrV">
              mottagarlandet inte befinner sig i väpnad konflikt med annan
              stat,
            </item>
            <item xml:id="i-Vpay6kphQ6CjVst3der8d5">
              mottagarlandet inte har inre väpnade oroligheter,
            </item>
            <item xml:id="i-QqsYEgTBzEZtMCwqgsdgbN">
              det inte i mottagarlandet förekommer omfattande och grova kränkningar
              av de mänskliga rättigheterna.
            </item>
          </list>
          <p xml:id="i-7x4ryUX4RnxdHYS3huQhGc">
            Den nuvarande uppdelningen, krigsmateriel för strid (KS) och
            övrig krigs­materiel (ÖK) med delvis olika villkor beroende på
            vilken typ av krigsmateriel det handlar om, är icke lämplig. I
            verklig användning åstadkommer all krigsmateriel stort mänskligt
            lidande och död.
          </p>
          <p xml:id="i-6QctkQg8SQUsRK7exaaxc5">
            Regelverket bör därför vara likartat oavsett om det gäller krigsmateriel
            för strid eller övrig krigsmateriel och det är det något strängare
            regelverket för (KS) som konsekvent skall gälla. Detta bör riksdagen
            som sin mening ge regeringen till känna. Trots dessa regler förekommer
            i princip varje år export av krigsmateriel till stater som enligt
            ovanstående regler med bred marginal borde diskvalificeras som
            köpare/mottagare av krigsmateriel.
          </p>
          <p xml:id="i-FHmb9rjNicW7TCMvPRvEmk">
            Sverige har bl.a. skickat vapen till länder som befinner sig
            i krig, länder som bryter mot de mänskliga rättigheterna eller
            till diktatoriska länder: Totalt exporterade Sverige år 2006 krigsmateriel
            till 57 länder.
          </p>
          <head type="h1" xml:id="i-2up7kEUw5Djaj6xR3Ladfk">
            Riksdagen har godkänt följande lydelse för försäljning av krigsmateriel
          </head>
          <p xml:id="i-DvqQtoEbhTkuZ82U1thDcr">
            I regeringens skivelse anges att krigsmateriel får endast exporteras
            om det finns säkerhets- eller försvarspolitiska skäl för det och
            att det inte strider mot Sveriges utrikespolitik. Detta anges
            också i lagen om krigsmateriels (1992:1300) första paragraf.
          </p>
          <p xml:id="i-ShnkTCPHxi1LywN61jqyfB">
            Sverige är idag världens åttonde största vapenexportör. Räknat
            per capita är Sverige världsledande. Att Sverige är en av de största
            aktörerna på den internationella vapen­marknaden får konsekvenser
            för svensk utrikespolitik. Det är därför märkligt att regeringen
            inte valde att adressera denna fråga i utrikesdebatten som hölls
            den 14 februari i år. Det är märkligt eftersom ut­rikesministern
            uttryckte sig på följande sätt om svensk utrikespolitik: Vikten
            av att främja demokrati, mänskliga rättigheter och hållbar utveckling
            genomsyrar den svenska utrikespolitiken.
          </p>
          <head type="h1" xml:id="i-5Wy82PznctTQqP6kVkrZN6">
            Sverige bör lämna EDA
          </head>
          <p xml:id="i-BhjSb82g45RSK7W5uo1iUe">
            Produktion och utveckling av krigsmateriel är en mycket viktig
            del av EU:s säkerhetspolitik. Det gäller att exportera och sälja
            så mycket vapen som möjligt i världen. Starka krafter styr utvecklingen
            mot en gemensam politik och upphandlings­process för försvarsmateriel
            inom EU. År 2004 bildades den europeiska försvarsbyrån (EDA).
            Byråns syfte är att utveckla försvarskapaciteten, stärka samarbete
            om krigs­materiel, stärka försvarsindustrin i Europa samt främja
            militär forskning och utveckling. Risken finns att EDA leder till
            en harmonisering av den relativt restriktiva svenska lagstiftningen
            för vapenexport till en mer liberal lagstiftning på EU-nivå. Detta
            vore en olycklig utveckling.
          </p>
          <head type="h1" xml:id="i-BgnS473wA47fq9AZCKY7B4">
            Försäljning av vapen till länder som deltar i kriget i Irak
          </head>
          <p xml:id="i-Di7VQJKZaTdQLZ15M7Uepu">
            Kriget i Irak stred mot folkrätten, och invasionen hade aldrig
            något FN-stöd. Den förra, socialdemokratiska regeringen, lyckades
            till slut ställa sig på FN:s linje om att kriget bröt mot folkrätten.
          </p>
          <p xml:id="i-89W8vqRSrPFqfD7vxuCput">
            Eftersom den dåvarande regeringen ansåg att invasionen av Irak
            stred mot folkrätten, något som den nuvarande regeringen inte
            har motsatt sig, så måste slutsatsen bli att försäljning av krigsmateriel
            till de länder som deltar i kriget i Irak bryter mot riksdagens
            regelverk för försäljning av krigsmateriel och mot svensk utrikespolitik.
          </p>
          <p xml:id="i-TybTVHaqLahDCmDx7RMWgk">
            Därför är det obegripligt att både den förra socialdemokratiska
            regeringen och den nuvarande borgerliga regeringen inte reagerar
            mot att försäljningen av krigsmateriel kan fortgå år ut och år
            in till länder som bryter mot de mänskliga rättigheterna och länder
            som befinner sig i krig.
          </p>
          <head type="h1" xml:id="i-6RqvGXGVijAgECnJAmBS52">
            Sverige bör ha följande kriterier för försäljning av krigsmateriel
          </head>
          <list style="ol">
            <item xml:id="i-J1JHVLNFFiJUX9NfubcEhn">
              Det ska redovisas en tydlig konsekvensanalys till de land/länder
              som krigsmateriel ska säljas till.
            </item>
            <item xml:id="i-MVcpXvZ4ehM3F71XvvnS22">
              Det ska göras en tydlig analys om hur de mänskliga rättigheterna,
              MR, efterlevs i landet innan försäljning av krigsmateriel kan
              godkännas till landet.
            </item>
            <item xml:id="i-8RWJinTMptFw6M42hHPJfn">
              Det ska göras en tydlig analys om hur fattigdomsbekämpningen
              utvecklas i landet innan försäljning av krigsmateriel kan godkännas
              till landet.
            </item>
            <item xml:id="i-MQY6CRKZNMv6GLUhH8MCVC">
              Staten ska inte med skattemedel främja vapenexporten genom exportkrediter
              eller annat ekonomiskt stöd.
            </item>
          </list>
          <head type="h1" xml:id="i-XnkrpbDGySr8N1aY83yyou">
            Avslutning
          </head>
          <p xml:id="i-9367jLafa1hxw41JTJKKo7">
            Sverige står idag inför ett viktigt vägval. Trots att Sverige
            har en mycket restriktiv vapenexportpolitik, så har den förändrats
            i grunden. Svensk vapenexport har blivit mer och mer exportorienterad.
            Valet står mellan att antigen ge efter för företagens påtryckningar
            och deras kommersiella argument och luckra upp exportreglerna
            (det som utredningen kring RUT har föreslagit) eller så väljer
            vi att stå upp för en sammanhållen utrikespolitik och ändrar exportkontrollpolitiken
            och dess tillämpning så att den överensstämmer med de utrikespolitiska
            målen om nedrustning, mänskliga rättigheter, demokrati och global
            utveckling.
          </p>
          <p xml:id="i-2r7BC9HaUZvdDXcisXt9rj">
            Valet borde vara lätt men det krävs politiskt mod för att genomföra
            det rätta.
          </p>
        </div>
        <div type="motSignatures">
          <list>
            <item xml:id="i-CDrVrV4kHwuLPtxeuX8BNs" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-LVDL5DpbAw7qG6X9rovSg7" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-8W6xV7XF5x5pnLDADan9mM" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-SRuAo1B13JhXkkZD54L9QU" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-WvCrxtLcgypsVCEebZz8Qk" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-5D6Weaiwiu3zypRLNtof3q" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
