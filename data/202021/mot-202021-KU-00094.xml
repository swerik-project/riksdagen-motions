<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-00094">
  <teiHeader>
    <fileDesc>
      <titleStmt>
        <title>Ett modernt och demokratiskt statsskick</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:94 av Mia Sydow Mölleby m.fl. (V)</title>
          <idno type="rdwebb">H80294</idno>
          <rs type="number">94</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H80294/text</ref>
          <ref type="dokument_url_html">http://data.riksdagen.se/dokument/H80294</ref>
          <ref type="dokumentstatus_url_xml">http://data.riksdagen.se/dokumentstatus/H80294</ref>
          <ref type="docx">http://data.riksdagen.se/fil/DCB696A4-B072-41FA-85F1-E59B4C9690FF</ref>
          <ref type="pdf">http://data.riksdagen.se/fil/218253DB-717A-4744-8A9E-BDE9AA4476D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JstrdBLRoGjN3JV81T63HB" type="signed"/>
        <correspContext corresp="i-JstrdBLRoGjN3JV81T63HB">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-B8qsVx3Gts2EhxPnPxxdPX" type="submitted">
          <date when="2020-09-15"/>
          <time when="13:21:57"/>
        </correspAction>
        <correspAction xml:id="i-62T3Zd5qfvpvZCJ5t7metT" type="reviewed">
          <date when="2020-09-16"/>
          <time when="06:07:41"/>
        </correspAction>
        <correspAction xml:id="i-5WyfnXp5L4umJD5hwVNXpD" type="referred">
          <date when="2020-10-14"/>
        </correspAction>
        <correspAction xml:id="i-FS9oEbUHY6iwxNotKHuggJ" type="assigned">
          <date when="2021-04-28"/>
          <time when="17:09:36"/>
        </correspAction>
        <correspContext corresp="i-FS9oEbUHY6iwxNotKHuggJ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-41VrnagNgSFxe24yWAFbhq" type="behandlas_i"/>
        <correspContext corresp="i-41VrnagNgSFxe24yWAFbhq">
          <ref type="uppgift">2020/21:FöU8</ref>
          <ref type="ref_dok_id">H801FöU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU8</ref>
          <ref type="ref_dok_titel">Militära frågor och frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3hCAxqs6ib4vae97wLZzqn" type="behandlas_i"/>
        <correspContext corresp="i-3hCAxqs6ib4vae97wLZzqn">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CTABnS8gcLGEgp1pxvSAXj" type="motHeader">
        <div xml:id="i-B8sSZqRzXudRp8JWUsQcBt" type="motTitle">
          Motion till riksdagen 2020/21:94 av Mia Sydow Mölleby m.fl. (V)
          Ett modernt och demokratiskt statsskick
        </div>
      </div>
      <div xml:id="i-YYmeNrwwvYsqhyZgae8w13" type="motBody">
        <div xml:id="i-6vwpUL4ahudrujmKWgeXVf" type="motProposal" subtype="förslag">
          <head xml:id="i-7SnUXt9U7Sf3sf4ukMFNgX">
            1 Förslag till riksdagsbeslut
          </head>
          <list xml:id="i-W58FvwQ1h3rQUUka6KpV5d" style="ol">
            <item xml:id="i-LHLffqatGBxr9HxhaoSnzN">
              Riksdagen ställer sig bakom det som anförs i motionen om att
              den parlamentariska kommittén som bl.a. ska se över utformningen
              av riksdagens anslag till hovet bör få ett tilläggsdirektiv om
              att utreda det svenska statsskicket i syfte att införa republik
              och tillkännager detta för regeringen.
            </item>
            <item xml:id="i-M9nXhGQbtuffSZb7qZUMud">
              Riksdagen ställer sig bakom det som anförs i motionen om att
              den parlamentariska kommittén bör få ett tilläggsdirektiv som
              syftar till att utreda ett system för att granska och öka insynen
              i hov- och slottsstatens ekonomi och verksamhet och tillkännager
              detta för regeringen.
            </item>
            <item xml:id="i-Un1KXosJTSeemrRv1b7boX">
              Riksdagen ställer sig bakom det som anförs i motionen om att
              regeringen bör utreda monarkens totala åtalsimmunitet i syfte
              att den ska upphävas och tillkännager detta för regeringen.
            </item>
            <item xml:id="i-QSrhZ3t3XLZ8AsadR7VZdZ">
              Riksdagen ställer sig bakom det som anförs i motionen om att
              det bör göras en översyn av hela systemet med adjutanter som omfattar
              såväl finansiering som funktion och tillkännager detta för regeringen.
            </item>
          </list>
        </div>
        <div xml:id="i-BYZWYC4Ja8wRes6ZRBQn4Y" type="motContent">
          <head xml:id="i-BDr7YTDUge2U8yqNJgy42d" type="h1">
            2 Inledning
          </head>
          <p xml:id="i-RBXhSLejiosrKJFXvEtRff">
            All offentlig makt i Sverige utgår från folket. Det stadgas i
            1 kap. 1 § regeringsformen som är en av Sveriges grundlagar. Det
            är den politiska demokratins grundläggande princip. Vi anser därför
            att det är otidsenligt att den formella statschefen, kung eller
            drottning, ärver sitt ämbete och inte utses under demokratiska
            former.
          </p>
          <p xml:id="i-LYGkxbxYbmaSS7osdGcFHz">
            I dag har kungen ett antal politiska uppgifter utöver den formella
            uppgiften som statschef. Han är ordförande vid särskilda informationskonseljer
            med regeringen och vid den särskilda konselj i vilken regeringsskifte
            äger rum (RF 6 kap. 6 §). Han är dessutom ordförande i Utrikesnämnden
            där rikets förhållande till främmande makt avhandlas.
          </p>
          <p xml:id="i-RSff7BEct4hxXZwxumpUDA">
            Vänsterpartiet anser att det främsta ämbetet och förtroendeuppdraget
            i en demokrati, statschefens, ska tillsättas enligt demokratiska
            principer. Det är en självklarhet i alla andra offentliga sammanhang.
            All makt ska på riktigt utgå från folket och folkets val. Det
            är därför dags att ta fram en ny modern och demokratisk modell
            för det svenska statsskicket.
          </p>
          <p xml:id="i-CnDbrQPNZ7TRcsGiTScLN">
            Under våren 2018 tog sex riksdagspartier ett s.k. utskottsinitiativ
            i riksdagens konstitutionsutskott. Riksdagen riktade senare ett
            tillkännagivande till regeringen om att tillsätta en parlamentarisk
            kommitté efter valet 2018 (2017/18:KU28). Kommittén ska bl.a.
            i samråd med hovet utarbeta principer för det s.k. apanaget, och
            överväga hur utformningen av riksdagens anslag till hovet kan
            bidra till att kungahusets officiella åtaganden främst utförs
            av ett begränsat antal av dess medlemmar (dir. 2019:76).
          </p>
          <p xml:id="i-287jDZGZYWvS2tqHCmf5Pn">
            Den parlamentariska kommittén som bl.a. ska se över utformningen
            av riksdagens anslag till hovet bör få ett tilläggsdirektiv om
            att utreda det svenska statsskicket i syfte att införa republik.
            Detta bör riksdagen ställa sig bakom och ge regeringen till känna.
          </p>
          <head xml:id="i-T6WEuizqmdnuErpSdVwZ92" type="h1">
            3 Bristande möjligheter att granska hovstaten
          </head>
          <p xml:id="i-QAtX1543DxZuBzZX1HPb1q">
            I dagens svenska monarki kan statschefen, för närvarande kung
            Carl XVI Gustaf, inte granskas på något formellt sätt. Den granskning
            som sker är endast den genom media. Detta är en allvarlig brist
            som behöver åtgärdas, oavsett om Sverige ska övergå till repu­blik
            eller inte. All annan offentlig verksamhet kan granskas av någon
            form av fristående revision. Enligt regeringsformen granskar riksdagen
            rikets styrelse och förvaltning, men inte kungahuset. Övrig offentlig
            verksamhet granskas både utifrån hur väl uppgifterna sköts och
            ur ett ekonomiskt perspektiv. Statschefen har specificerade uppgifter
            som självklart borde kunna granskas på samma sätt som all annan
            verksamhet som finansieras med offentliga medel. Verksamhetens
            effektivitet och hur den ekonomiska ersättningen används bör vara
            föremål för offentlig granskning. Ibland framförs synpunkter på
            att monarken måste få ha sin privata ekonomi i fred och att det
            därför inte går att granska kungahuset på samma sätt som annan
            verksamhet. Ett sätt att lösa det skulle kunna vara att monarken
            får ett arvode för sitt uppdrag. Detta arvode kan då finansiera
            privata ut­gifter. I de fall andra medlemmar i kungafamiljen vikarierar
            för monarken får de då ett arvode.
          </p>
          <p xml:id="i-Q6SELDEsbQSJnFZAFGpNJB">
            Omkostnader för representation, statsbesök och andra uppgifter
            som ingår i upp­draget bör finansieras genom anslag till kungliga
            hovstaterna. De utgifterna är då tydligt avskilda från monarkens
            privata ekonomi och borde utan svårigheter kunna granskas. Andra
            personer med statliga uppdrag granskas på detta sätt. Statsministern
            får t.ex. ett månadsarvode för sitt uppdrag som statsminister.
            Utlägg för resor, representation m.m. som ingår i uppdraget ersätts
            ur budgeten för regeringen och är offentliga.
          </p>
          <p xml:id="i-Gs6nWgHgFHPYCMdFhg3nnV">
            Hovet ska, enligt en överenskommelse som träffades med regeringen
            1996, årligen lämna en berättelse över den samlade verksamheten
            med tyngdpunkt på hur tilldelade medel har använts när det gäller
            slottsstaten. Regeringen och Riksmarskalksämbetet enades 2005
            om att komplettera överenskommelsen från 1996. Riksdagen tillkännagav
            i december 2011 att regeringen skulle genomföra en översyn för
            en ökad insyn i hovstat­en, men samtidigt respektera statschefens
            privata sfär och inte göra någon ändring i den nuvarande konstitutionella
            ordningen. År 2013 enades regeringen och Riksmarskalks­ämbetet
            om att komplettera överenskommelserna från 1996 och 2005 och som
            en följd av detta i viss mån ändra den senare när det gäller insyn
            i den verksamhet som bedrivs inom ramen för hovstaten. Enligt
            överenskommelsen ska den ekonomiska redogörelsen i verksamhetsberättelsen
            för hovstaten bli utförligare än tidigare, och redogörelsen ska
            bestå av en uppställning som liknar den redogörelse som lämnas
            för slottsstaten. Beslut­en om ökad insyn och utförligare ekonomisk
            redogörelse är förvisso steg i rätt riktning men enligt vår mening
            inte tillräckligt för att skapa en rimlig insyn i den verksamhet
            som bedrivs inom ramen för hovstaten. Vänsterpartiet har återkommande
            lyft frågan, men hittills har ingen förbättring av insynen skett.
          </p>
          <p xml:id="i-4TuFLbFFNbjEZBoX2MSnJg">
            Det är inte heller möjligt att med stöd av offentlighetsprincipen
            begära ut handlingar från hovstaten. I en dom från 1999 i Regeringsrätten
            (numera Högsta förvaltningsdom­stolen) tog rätten ställning till
            om utlämnande av handlingar hos kungliga hovstaterna och Riksmarskalksämbetet.
            Bakgrunden var att en journalist hade begärt ut statschefens resefakturor
            avseende ett statsbesök i Sydafrika 1997. Efter att ha fått avslag
            från riks­marskalken med hänvisning till att Riksmarskalksämbetet
            inte utgjorde någon myndig­het och därmed inte lydde under offentlighetsprincipen,
            kom ärendet att överklagas, först till kammarrätten och därefter
            till Regeringsrätten. Journalisten menade att stats­chefen är
            en offentlig makthavare som förbrukar skattemedel och att han
            i denna sin roll måste kunna granskas offentligt. Dock gick domstolen,
            också i högsta instans, på hovets linje och fastslog att Riksmarskalksämbetet
            varken var att betrakta som en myndighet eller ett med myndighet
            jämställt organ, varför tryckfrihetsförordningens stadganden om
            aktinsyn inte ansågs vara tillämpliga. Domen har därefter åberopats
            som normgivan­de i ärenden om begäranden om att få ta del av handlingar
            som rör hovets verksamheter (riksdagens utredningstjänst, RUT,
            dnr 2020:685). Denna brist på möjlighet till insyn och därpå följande
            granskning av hovstaten är ett demokratiskt problem.
          </p>
          <p xml:id="i-S8Qa8SsMu1GtutxyEZYseE">
            Den parlamentariska kommittén bör därför få ett tilläggsdirektiv
            som syftar till att utreda ett system för att granska och öka
            insynen i hov- och slottsstatens ekonomi och verksamhet. Detta
            bör riksdagen ställa sig bakom och ge regeringen till känna.
          </p>
          <head xml:id="i-3R1i9BRpKL6NwCSctz2VLn" type="h1">
            4 Avskaffande av monarkens åtalsimmunitet
          </head>
          <p xml:id="i-Jg8yZDPEWoYojtEsGAPPx1">
            I den gällande författningen ges monarken en rättslig immunitet
            som principiellt skiljer sig från den begränsade immunitet som
            gäller för riksdagsledamöter. Den senare gäller endast yttranden
            och gärningar under utövandet av uppdraget och den kan upphävas
            av riksdagen enligt särskilda regler (RF 4 kap. 12 §). Motivet
            för immuniteten är att för­hindra att juridiska och polisiära
            maktmedel missbrukas i politiska syften. Med monark­ens immunitet
            förhåller det sig annorlunda.
          </p>
          <p xml:id="i-6hk6H3kh5SwNAgZLfdSH9G">
            Monarken är personligen immun mot rättsliga åtgärder, medan en
            demokratiskt vald statschef kan ha en begränsad immunitet i sin
            funktion. Om monarken skulle köra för fort så kan hen inte straffas
            för det. Om hen skulle stoppas av polisen och de misstänker att
            hen är alkoholpåverkad kan de inte begära utandningsprov. Monarken
            kan faktiskt inte straffas för något brott över huvud taget.
          </p>
          <p xml:id="i-V9Kcjd1k2QZSoUME5s6xKT">
            Oavsett hur statschefen utses är det inte rimligt med total åtalsimmunitet.
            I stället bör monarken omfattas av en begränsad åtalsimmunitet
            som omfattar gärningar under utövandet av uppdraget liknande den
            som gäller för riksdagsledamöter.
          </p>
          <p xml:id="i-SjzvUuNm6ynNkNAySEX6HF">
            Regeringen bör därför utreda monarkens totala åtalsimmunitet
            i syfte att den ska upphävas. Detta bör riksdagen ställa sig bakom
            och ge regeringen till känna.
          </p>
          <head xml:id="i-HnkEMgWDSdRE1i8Pr9oy64" type="h1">
            5 Översyn av systemet med adjutanter
          </head>
          <p xml:id="i-7oJsQLVFBoKwCUr6wnP2VM">
            En adjutant vid det svenska hovet är en officer som biträder
            en kunglig person i tjänst, dvs. medverkar vid genomförandet av
            de kungligas program. Kungens stab, stabschef och adjutanter,
            ingår inte i Riksmarskalksämbetet utan tillhör Försvarsmakten
            men lyder direkt under kungen.
          </p>
          <p xml:id="i-UXjUPJAmRuGFx8VQjbqy5h">
            Adjutanterna tjänstgör cirka en månad per år vid hovet. Resterande
            tid tjänstgör dessa personer inom försvarets verksamhetsområden.
            Enligt kungahusets hemsida är adjutantens främsta uppgift att
            säkerställa att de av Hovmarskalksämbetet planerade programpunkterna
            kan genomföras. Det innebär bl.a. att adjutanten ansvarar för
            sådant som rör tider, pengar, tal, sista information angående
            förestående besök, säkerhet, kläd­sel, kontakt med värdar, transporter
            samt reservplaner. En adjutant kan kort beskrivas som en knutpunkt
            för alla som vill tala med eller informera den kungliga personen
            samt utgör länken mellan hovet, ambassader, polis, arrangörer
            och den kungliga personen vid resor, särskilt utomlands. I detta
            sammanhang kan tilläggas att aktuell information om tjänsten som
            adjutant är tämligen svår att hitta via andra källor än kungahusets
            hemsida.
          </p>
          <p xml:id="i-YCPsDG9Mxgvw1q4PcMvTDQ">
            I dag är det Försvarsmakten som står för lön/ersättningar till
            adjutanterna. Vi anser inte att kostnaden för adjutanterna, när
            de tjänstgör vid hovet, ska bäras av försvaret eller någon annan
            statlig myndighet.
          </p>
          <p xml:id="i-wFsR1eRjXM8gZ1gZwRLcZ">
            Det bör göras en översyn av hela systemet med adjutanter som
            omfattar såväl finan­siering som funktion. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-SQGsecHfYBbetGFYnDhahW" type="signatureBlock">
          <list xml:id="i-WqPjXKEHhk9BWAizNft5c4">
            <item xml:id="i-K7YnCJqAcfNcp4kQrEDuHB" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-BTLKA4khCE8LqN7f1iifSz" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-SaswYAepAqSK8ZhH7nUCYA" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-ReZ9kzNUeKj7jXtk7d3Tw5" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-MQcgdtCm89uL6neFcc5yUr" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
