<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00893">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__893/mot_1965__ak__893-001.pdf"/>
      <fw xml:id="i-DTtbbyQC1fMtiM6SH8pB5w">
        Nr 893—896 Motioner i Andra kammaren, nr 893 år 1965 1
      </fw>
      <div xml:id="i-VPZNekcEX15LwztDzqDujQ" type="motHeader">
        <div xml:id="i-VvhAmFrseQ64t7imhYFiRT" type="motTitle"/>
        <div xml:id="i-3T9svffJEvRyJnYw6o45tY" type="motSubmissionInfo"/>
      </div>
      <div xml:id="i-8h6zyZrZSXHam1d2m7HZwh" type="motBody">
        <div xml:id="i-9sYDgqYeeL7jTr9yPEFPHh">
          <p xml:id="i-4LJHUd3C4kRmnhJPDNzT8K">
            Nr 893
          </p>
          <p xml:id="i-S3nWuHCwwLLAmwYgA9KBnt">
            Av herr Ohlin m. fl., i anledning av Kungl. Maj:ts proposition
            nr 125, angående komplettering av riksstatsförslaget för budgetåret
            1965/66 m. m:
          </p>
          <p xml:id="i-V4CeomTf977wFAceVvC9dF">
            (Lika lydande med motion nr 761 i Första kammaren)
          </p>
          <p xml:id="i-F5dhsTRLeyb6SMEubDYpXL">
            Finanspolitiken måste bedömas inte minst med hänsyn till den
            verkan på den samhällsekonomiska balansen, konjunkturutvecklingen
            och penning- värdets utveckling samt dess betydelse för den ekonomiska
            dynamiken. Här skall till en början uppmärksamhet särskilt ägnas
            åt balansproblemen och inflationen, vilken hotar att bli en allt
            allvarligare kräftskada i vårt ekono- miska system. Det är uppenbart
            att finanspolitiken vid sidan av bl. a. pen- ning- och kreditpolitiken
            har att spela en mycket betydelsefull roll när det gäller att
            hålla inflationen under kontroll och undgå en så allvarlig försäm-
            ring av penningvärdet som den vårt land upplevt under efterkrigstiden.
            Re- geringen synes tyvärr vara beredd att acceptera den som ofrånkomlig,
            men vi vänder oss bestämt däremot. För att ett övertryck inom
            samhällsekonomien med en överdriven hög- konjunktur skall kunna
            undvikas, gäller det att motverka en alltför långt- gående stegring
            av den totala efterfrågan på varor och tjänster i pengar räknat.
            Under en försvagad konjunktur blir uppgiften givetvis den motsatta,
            för att man skall kunna förebygga arbetslöshet och ett långsammare
            ekono- miskt framåtskridande än det eljest möjliga. Regeringens
            politik har under det senaste årtiondet varit föga framgångs-
            rik när det gäller finanspolitikens anpassning med hänsyn till
            dess konjunk- turpolitiska uppgifter. Bland annat ledde skattepolitiken
            under den försva- gade konjunkturen för några år sedan till ett
            väldigt budgetöverskott som till och med något översteg summan
            av de statliga investeringsutgifterna och den statliga kreditgivningen
            till det enskilda bostadsbyggandet. Därige- nom blev utnyttjandet
            av landets ekonomiska resurser sämre än som hade varit möjligt
            att uppnå. Den ryckighet som utmärkt regeringens byggnads- politik
            har lett till kostnadsfördyringar och en allt annat än effektivitets-
            främjande utveckling varigenom i längden svårigheterna ökats för
            en po- litik som vill åstadkomma en tillräcklig försörjning med
            bostäder till över- komliga priser. 1 — Bihang till riksdagens
            protokoll 1965. 4 saml. Nr 893—9896
          </p>
          <pb facs="riksdagen-motions-pdf/data/1965/mot_1965__ak__893/mot_1965__ak__893-002.pdf"/>
          <fw xml:id="i-3mp1ksNZdMbjbMNxjGYfpq">
            2 Motioner i Andra kammaren, nr 893 år 1965
          </fw>
          <p xml:id="i-4BibXtDRc6CsxQgnEzgmnS">
            Medan regeringen sålunda för några år sedan även under en försvagad
            konjunktur till riktpunkt hade en s. k. totalbalansering, dvs.
            ett överskott på driftbudgeten, som motsvarade statens egna investeringar
            och kredit- givningen till det enskilda bostadsbyggandet, har
            den nu, som från vårt håll förutsagts, tvingats överge en sådan
            politik. På alla håll medges nu att en av budgetpolitikens främsta
            uppgifter är att anpassa driftbudgetsaldots variationer med hänsyn
            till konjunkturutvecklingen. Under nuvarande starka överkonjunktur
            synes det uppenbart att ett be- tydande överskott på driftbudgeten
            är nödvändigt för att en eljest överdri- ven total efterfrågan
            skall kunna undvikas. Vi kan därför i rådande läge inte förorda
            en försvagning av budgetbalansen. Därmed skulle följa risk för
            starkare inflation, mindre bostadsbyggande och en socialistiskt
            färgad reg- lering av kapitalmarknaden — en ur liberal synvinkel
            ytterst olycklig ut- veckling. Den samlade verkan av de inkomstförstärkningar,
            skattesänk- ningar, besparingar och utgiftsökningar, som från
            vårt håll föreslagits, skulle snarast bli en förstärkning av budgeten
            inte blott bokföringsmässigt för budgetåret 1965/66 utan även
            realekonomiskt. Det är emellertid klart att en försämring av konjunkturläget
            i framtiden bör föranleda en stark minskning av budgetöverskottet,
            ja t. o. m. en brist på driftbudgeten om konjunkturnedgången eljest
            hotar att bli allvarlig. För att underlätta en sådan anpassning
            i finanspolitiken efter konjunk- turerna och därigenom bidra till
            en stabilisering är det betydelsefullt att skattesystemet ges
            en tillräcklig smidighet och anpassningsförmåga. Naturligtvis
            är det inte endast via budgetöverskott och -underskott som finanspolitiken
            påverkar den samhällsekonomiska balansen och penning- värdets
            utveckling. Även vid oförändrad budgetbalans eller ett oförändrat
            budgetöverskott kan en ökning av budgetens totala summa innebära
            en skärpning av inflationstrycket. Det enskilda sparandet minskas
            nämligen genom de skattehöjningar som kan erfordras för att finansiera
            en stor ök- ning av statens totala utgifter.
          </p>
          <p xml:id="i-Pix4sXvgNeeksCkNpq3GLg">
            Det kan också vara av betydelse för penningvärdets utveckling
            med vilka metoder statens utgifter finansieras, dvs. hur skattesystemet
            är konstruerat och hur utgiftsökningen finansieras. Likaså är
            det klart att olika typer av statliga utgifter direkt och indirekt
            påverkar sparbenägenheten och utgif- terna hos enskilda personer,
            företag och kommunala myndigheter. Skattepolitiken kan likväl
            inverka på prisutvecklingen även på andra sätt än genom att framkalla
            eller dämpa ett från efterfrågesidan kommande in- flationstryck.
            En »&gt;kostnadsinflation&gt; kan framkallas genom lönestegringar
            som har förbindelse med skattehöjningar. Det är tänkbart att en
            höjning av skatter som drabbar enskilda personer kan fresta löntagarna
            att över- vältra dessa genom att lönekraven vid avtalsförhandlingar
            höjes. De kan även lyckas att därvid ernå en extra lönestegring.
            Dessutom kan skatter, som direkt höjer näringslivets kostnader,
            verka fördyrande och prissteg-
          </p>
          <pb facs="riksdagen-motions-pdf/data/1965/mot_1965__ak__893/mot_1965__ak__893-003.pdf"/>
          <fw xml:id="i-CSwWsbmiN2UgjBTFSZxQ29">
            Motioner i Andra kammaren, nr 893 år 1965 3
          </fw>
          <p xml:id="i-8fVUNQkxT8PwN3L8ExJspr">
            rande. Detta kan i sin tur medverka till höjda löneanspråk. Produktions-
            kostnaderna pressas då i höjden. Den verkan som på dessa vägar
            åstadkommes på löneutvecklingen överdri- ves ofta. Men i någon
            mån kan den förstärka den ovan berörda tendensen till prisstegring,
            som framkallas av att ett höjt skattetryck leder till en minsk-
            ning av det enskilda sparandet. En viktig slutsats blir att det
            är ytterst angeläget att en snabb ökning av statens utgifter undvikes,
            om man vill bekämpa inflationen. Dessutom bör skattepolitiken
            söka främja den enskilda kapitalbildningen. Genom att mot- verka
            överkonjunkturen försvårar eller begränsar man samtidigt den över-
            drivna nominella lönestegring och den fördyring av råvaror och
            halvfabri- kat genom företagens prispolitik som eljest leder till
            »kostnadsinflation&gt;. En rationell samordning av enskild och
            offentlig kapitalbildning med beaktande av önskemålet av full
            sysselsättning är uppenbarligen en angelä- gen uppgift i kampen
            mot inflationen. Det är ingalunda riktigt att en stat- lig kapitalbildning
            på längre sikt därvidlag skulle vara mera effektiv än en- skild
            kapitalbildning av motsvarande omfattning. Tvärtom är enskilt
            spa- rande ur penningvärdesynpunkt att föredra framför offentlig
            kapitalbild- ning med hänsyn till de ovannämnda. verkningarna
            av det höga skatte- tryck, som är en förutsättning för en sådan
            kapitalbildning av större omfattning. Det ovan anförda visar att
            ett framgångsrikt arbete till förhindrande av en fortsatt väsentlig
            och skadlig prisstegring måste innefatta en lämplig inriktning
            av en rad statliga och kommunala åtgärder och en samordning av
            dessa med organisationernas och företagens strävanden. Vi har
            därför redan tidigare framfört kravet på en rundabordskonferens
            som skulle samla företrädare för de berörda grupperna kring uppgiften
            att uppnå största möj- liga förhöjning av realinkomsterna och
            en snabb ekonomisk utveckling utan onödig allmän prisstegring.
            Ett ekonomiskt socialt råd bör enligt vår me- ning tillsättas,
            som kan mera kontinuerligt diskutera hithörande spörsmål. Ett
            självklart underlag för riksdagens arbete och den offentliga debatten
            kring dessa spörsmål bör vara en av regeringen tidigt under riksdagens
            höstsession framlagd samlad plan. Det material angående utvecklingen
            av statens utgifter och inkomster, som presenteras i proposition
            nr 125 visar att — om inga särskilda åtgärder vidtas — utgifterna
            kommer att stiga snabbare än inkomsterna. Den av de- partementschefen
            angivna utvecklingen skulle medföra en kraftig, fort- gående ökning
            av statens lånebehov under de närmaste åren. Vid utgifts- beräkningen
            har för övrigt utgångspunkten varit en i princip oförändrad standard
            och målsättning för verksamheten inom den statliga och stats-
            understödda sektorn varvid dock nytillkommande utgifter inom ramen
            för fastställda planer blivit i viss mån beaktade. Hänsyn har
            i långtidsbud- geten inte tagits till utgifter som kan förväntas
            uppstå till följd av ännu icke 1» — Bihang till riksdagens protokoll
            1965.4 saml. Nr 893—896
          </p>
          <pb facs="riksdagen-motions-pdf/data/1965/mot_1965__ak__893/mot_1965__ak__893-004.pdf"/>
          <fw xml:id="i-V7NgrPEtYL12eTMq3UJgdh">
            4 Motioner i Andra kammaren, nr 893 år 1965
          </fw>
          <p xml:id="i-CXkPjDjDzMxBYnHXsaJAgW">
            fattade beslut. Den bild som sålunda målas av departementschefen
            ger an- ledning till frågor av central statsfinansiell och samhällsekonomisk
            betydelse. En uppgift, som enligt vår uppfattning har mycket hög
            prioritet, är att reformera vårt nuvarande oenhetliga och antikverade
            skattesystem. Viktigt är att den ekonomiska dynamiken och tillväxten
            främjas. En annan angelägen reform är att flerårsbedömningen siktar
            till en samordning i tiden av steg- ringen i utgifter och inkomster.
            Reformtakten måste i väsentlig mån an- passas efter den takt varmed
            statens inkomster stiger under förutsättning av ett skattetryck,
            som uppfattas som rimligt. Angelägenheten av att en stor statsutgift
            kommer till stånd ett visst år i stället för ett eller ett par
            år sena- re måste vägas mot olägenheten av att skatter höjes eller
            skattesänkningar omöjliggöres. En rullande femårsplan för huvuddragen
            i den statliga reform- och utgiftspolitiken bör uppgöras. Endast
            genom en sådan avbalansering i tiden av utgifter och inkomster
            blir det möjligt att dels lägga reformpoli- tiken till rätta och
            dels undvika en produktionshämmande och även i övrigt icke önskvärd
            ryckighet i skattepolitiken. Vi har tidigare utvecklat riktlinjerna
            för en samlad skattereform — (mo- tionen II: 739 år 1965 samt
            reservationsvis i bevillningsutskottets betänkande nr 16/1965).
            Det är, som vi ser det, inte möjligt att genom justeringar och
            förändringar inom ramen för vårt nuvarande, gamla skattesystem
            åstadkom- ma ett resursskapande skattesystem. Härför krävs en
            genomgripande, sam- lad lösning, som i sina huvuddrag innebär
            att 1. den direkta beskattningen reformeras, i syfte att bl. a.
            sänka marginal- beskattningen, 2. omsen ersättes av en mervärdeskatt,
            3. punktskatterna med få undantag avvecklas, 4. beskattningen
            av företag och enskilda utformas så att företagssparande och annat
            enskilt sparande underlättas och ekonomisk expansion främjas,
            5. förmögenhetsskatten skyndsamt överses. En lindring i den direkta
            beskattningen genom en mjukare progressivi- tet framstår som en
            av de angelägna reformerna på skatteområdet eftersom därigenom
            arbetsviljan och sparandemöjligheterna gynnsamt påverkas. Den-
            na uppfattning, som också allmänna skatteberedningen gav uttryck
            åt, delas — som remissyttranden över beredningens betänkande visar
            — av en mycket betydande opinion. Som ett steg i denna riktning
            föreslogs från vårt håll att skatteuttaget i inkomstskikten 16
            000—40 000 kr. för gift skatt- skyldig i jämförelse med regeringens
            förslag skulle sänkas med ytterligare en procentenhet och att
            för ensamstående uttaget skulle sänkas med två procentenheter
            i inkomstskikten 8 000—15 000 kr. samt med en enhet i inkomstskikten
            15 000—30 000 kr. — allt i beskattningsbar inkomst. Riks- dagens
            majoritet avvisade tyvärr dessa moderata första steg i riktning
            mot en väsentlig lindring av marginalskatten. I detta sammanhang
            vill vi också erinra om att vi begärt undersökningar
          </p>
          <pb facs="riksdagen-motions-pdf/data/1965/mot_1965__ak__893/mot_1965__ak__893-005.pdf"/>
          <fw xml:id="i-NjpTzV2XvDgkuKVj9mUUQE">
            Motioner i Andra kammaren, nr 893 år 1965 5
          </fw>
          <p xml:id="i-drTrk2Fw9s4URgKKRr7EN">
            om metoder att undvika inflationens automatiskt skattehöjande
            verkan. Den önskvärda sänkningen av den personliga skatten kan
            emellertid inte genomföras utan en förskjutning mot ökad indirekt
            beskattning. Det är då ett oavvisligt krav att grupper med svag
            ekonomisk bärkraft, t. ex. folkpen- sionärer och barnfamiljer,
            kompenseras vid en höjning av den indirekta beskattningen. Denna
            bör omläggas, då den nuvarande omsättningsskatten har verkningar
            som är mycket besvärande för produktionen. Dels sker en ur ekonomisk
            synpunkt helt omotiverad och olämplig dubbelbeskattning av företagens
            investerings- och förbrukningsvaror, dels förfördelas svenska
            företag, som konkurrerar med utländska företag, vilka erhåller
            restitution. Den svenska exporten diskrimineras alltså genom omsen.
            Också för de svens- ka företag, som säljer på hemmamarknaden,
            uppstår en kostnadsfördyring, till vilken de utländska företag
            som exporterar till Sverige inte har någon motsvarighet. Ju mera
            skattesatsen höjes desto allvarligare blir dessa olä- genheter.
            En övergång till en mervärdeskatt skulle, som skatteberedningen
            med tyngd framhöll, eliminera dessa med hänsyn till det svenska
            näringslivets konkurrenskraft allvarliga olägenheter av den nuvarande
            omsen. Mervär- deskatten är till skillnad från omsen konkurrens-
            och konsumtionsneutral. — Det kan här påpekas att numer starkt
            positivt intresse för mervärdeskat- ten visas även utanför EEC.
            I Danmark har nyligen ett regeringsförslag framförts om införande
            av en mervärdeskatt, som har uppenbara likheter med det system
            som den allmänna skatteberedningen förordade för Sveriges del.
            I en samlad skattereform bör också ske en radikal utrensning av
            punkt- skatterna, som inte bara medför avsevärda kontrollsvårigheter
            utan dess- utom snedvrider konkurrensläget och därigenom leder
            till en oekonomisk fördelning av produktionsresurserna.
          </p>
          <p xml:id="i-3M7QhiwLXYLBDXnN7HVTAA">
            Även när det gäller företagsbeskattningens utformning vill vi
            betona vikten av att den resursskapande aspekten beaktas. Företagsbeskattningen
            bör konstrueras så, att den vidgar företagens möjligheter till
            eget sparande och därmed främjar en tillräcklig självfinansieringsgrad,
            varigenom snabba investeringsbeslut möjliggöres med en positiv
            verkan på framåtskridandets hastighet. Förmögenhetsvärdena har
            genom inflationens verkningar erhållit en allt hårdare skattebelastning.
            Den av riksdagen i vår beslutade uppjusteringen av det skattefria
            förmögenhetsbeloppet medför endast att en del av de smärre förmögenheterna
            i huvudsak befrias från den av inflationen betingade skärp- ningen
            av förmögenhetsskatten. Som vi framhållit tidigare bör en översyn
            av denna skatt under parlamentarisk medverkan ske utan dröjsmål.
            Den höjning av förvärvsavdraget för barnfamiljer, som årets riksdag
            efter förslag från vårt håll beslutat, är glädjande men alls inte
            tillräckligt långt- gående. Bland annat framstår en höjning av
            maximibeloppet från beslutade
          </p>
          <pb facs="riksdagen-motions-pdf/data/1965/mot_1965__ak__893/mot_1965__ak__893-006.pdf"/>
          <fw xml:id="i-8Pm2LU1ja9PEmKA1RwZ2Ut">
            6 Motioner i Andra kammaren; nr 893 år 1965
          </fw>
          <p xml:id="i-DV7BSFeyXZhF3NMBL6Kuct">
            3 000 till 4.000 kr. fortfarande som motiverad. Även andra angelägna
            refor- mer på detta område återstår ännu. Den hårda skattebelastning,
            som med tillämpningar av gällande sambe- skattning drabbar en
            familj, när hemmavarande maka övergår till att för- värvsarbeta
            utom hemmet, avhåller henne inte sällan från att skaffa sig förvärvsarbete.
            Den utredning som :tillsatts inom finansdepartementet för att
            granska familjebeskattningen borde ha som primär målsättning för
            sitt arbete att utforma ett förslag som ger båda makarna en verklig
            valfrihet mellan hem och förvärvsarbete. Speciellt bör man utreda
            möjligheterna att övervinna de svårigheter, som skulle uppstå
            vid en eventuell övergång från sam- till särbeskattning. Utredningen
            borde, vilket vi tidigare betonat, ske under medverkan av en bredare
            parlamentarisk representation och betän- kandet bli föremål för
            sedvanligt remissförfarande. Under hänvisning till det anförda
            hemställer vi, att riksdagen vid sin behandling av Kungl. Maj:ts
            propo- sition nr 125 måtte besluta att i skrivelse till Kungl.
            Maj:t 1. uttala att en samlad skattereform enligt i motionen an-
            givna riktlinjer bör genomföras skyndsamt i syfte bl. a. att reducera
            marginalbeskattningen och stimulera den eko- nomiska tillväxten,
            2. begära dels att riksdagen förelägges långtidsprogram för utvecklingen
            av de statliga utgifterna och inkomsterna, så att en fastare grund
            erhålles för en bedömning av finans- politiken och reformarbetet
            under de närmaste åren, dels att regeringen under riksdagens höstsession
            framlägger en samlad plan för åtgärder till bekämpande av den
            starka Pprisstegringen.
          </p>
          <p type="date" id="i-61JWQijVgmC1TzmcQ1At4h">
            Stockholm den 18 maj 1965
          </p>
          <div xml:id="i-S6obfJd3w4KJTMhQwqGHiH" type="signatureBlock">
            <p who="unknown" type="signature">
              Bertil Ohlin Sven Wedén Sven Gustafson i Göteborg Cecilia Nettelbrandt
              Henning Gustafsson Sven Antby
            </p>
          </div>
          <p xml:id="i-Si4TKuVFccu3LF8MzZNU5B">
            i Skellefteå Manne Ståhl Daniel Wiklund
          </p>
        </div>
      </div>
    </body>
  </text>
</TEI>
