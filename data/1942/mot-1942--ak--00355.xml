<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00355">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__355/mot_1942__ak__355-001.pdf"/>
      <fw xml:id="i-4kT1VmbaCov8rwmjQJmzvg">
        Motioner i Andra kammaren, Nr 355. 9
      </fw>
      <div xml:id="i-28DTenNWaEGruYxN4uasPU" type="motHeader">
        <div xml:id="i-TJf3mBGKtzDMffAFtWeLaD" type="motTitle"/>
        <div xml:id="i-QNj3B9Ldab57W1bo1tRpPm" type="motSubmissionInfo"/>
      </div>
      <div xml:id="i-HvMQnd7S4p62T2Xx1tjXpA" type="motBody">
        <div xml:id="i-LushXt2Xe6ZstcSrcMRMDw">
          <p xml:id="i-F1TbfjnXP159dMyvcU81zg">
            Nr 355.
          </p>
          <p xml:id="i-TZBL4TApxL6XaDcxpziXRp" type="titleString">
            Av herr Hagberg i Luleå m. fl... i anledning av Kungl. Maj:ts
            proposition, nr 211, angående fortsatt statsgaranti för ex- portkredit.
          </p>
          <p xml:id="i-Cz13AbQsvzKbdgz1msHyME">
            I Kungl. Maj:ts proposition nr 211 föreslås att staten må under
            tiden t. o. m. utgången av budgetåret 1943/44 till ett belopp
            av högst 300 miljo- ner kronor — däri inräknat det belopp vartill
            garantier beviljats eller före utgången av nu löpande budgetår
            beviljas — iklädas betalningsansvar för till utlandet försålda
            inhemska alster av industri, jordbruk och fiske. Att staten beviljar
            kreditgarantier är i och för sig inte en nyhet. Märkligt är däremot
            det stora beloppet och de omständigheter under vilka förslaget
            tillkommit. Då viktiga papper hemligstämplas omöjliggör detta
            en när- mare granskning. Den stora krediten skall användas för
            export av svenska produkter till Tyskland och Finland. Den skal!
            utgå på grund av att dessa länder icke är i stånd att med pengar
            eller varor betala de svenska leve- ranserna. Vad Finland beträffar
            tycks någon export därifrån alls icke vara att påräkna, medan
            den tyska exporten till Sverige krymper i motsvarande proportion
            till ökningen av de svenska leveranserna. Den stora förändringen
            har inträtt i Sveriges handelsutbyte med Tysk- land, att medan
            vi så sent som 1939 hade ett stort importöverskott på nära 200
            miljoner kronor, har vi för närvarande ett exportöverskott dit
            som, om Kungl. Maj:ts förslag godkännes, kommer att uppgå till
            minst 300 miljoner kronor. Dessa siffror är ändå ogynnsammare
            i verkligheten, emedan de inte avspeglar de verkliga kvanliteter
            varor som bytes mellan länderna. Det är tillräckligt hänvisa till
            det faktum att medan vårt importprisindex under kriget stigit
            från 108 till 234 i början av 1942, har priserna på våra export-
            produkter endast stigit till 172 under samma tid. Vad beträffar
            den svenska exporten till Finland, som betalas med skuld- sedlar,
            uppgav utrikesrådet Hägglöv för ett halvt år sedan att densamma
            jämte vissa gåvor uppgick till 508 miljoner kronor. Han antydde
            redan då, att man endast med stora svårigheter kunde gå längre
            på den vägen. Trots delta har de svenska krediterna till Finland
            ökats avsevärt sedan dess, och när de finska skulderna förfallit
            till betalning har terminerna ofta förlängts på obestämd tid.
            Enligt ett meddelande för några dagar sedan har Finland i Danmark
            köpt för 14 miljoner kronor smör och andra livsmedel, vilka i
            verkligheten kommer att betalas av Sverige genom export av bl.
            a. metaller och trävaror. För en tid sedan företogs en annan likartad
            transaktion mel-
          </p>
          <p xml:id="i-2JwM674Ta9ARW4iiygm8mM">
            Bihang till riksdagens protokoll 1942. 4 saml. Nr 352—355.
          </p>
          <pb facs="riksdagen-motions-pdf/data/1942/mot_1942__ak__355/mot_1942__ak__355-002.pdf"/>
          <fw xml:id="i-GJYQ8QptZYeF4CsxRrstwW">
            1n Motioner i Andra kammaren, Nr 355.
          </fw>
          <p xml:id="i-515wEDFwcM2JQEEam8GMd2">
            tan Finland och Danmark, där Sverige skulle betala 12 miljoner
            kronor. Det gäller i dessa fall uteslutande livsmedel, och denna
            livsmedelsexport bör då rätteligen medräknas i den export av livsmedel,
            som Sverige genomfört till Finland utan att erhålla vare sig pengar
            eller andra motprestationer. Bara under det gångna året exporterade
            vårt land enligt kommerskollegium 33.270.000 kg spannmål och 2.172.000
            kg kött och fläsk. Ur det svenska folkhushållets synpunkt ter
            sig denna export utan motprestationer som en hjälp till ett låt
            vara nödställt folk, vilken vårt eget folk icke har råd att ge.
            De stränga ransoneringar som genomförts i vårt land har redan
            framtvingat en underkonsumtion, särskilt för de kroppsarbetande
            och de små inkomsttagarna. Man halvsvälter i många svenska hem,
            och därför ter sig denna export oförklarlig för det svenska folket.
            Folkhushåll- ningsministern har nyligen signalerat ytterligare
            inknappningar av tilldel- ningen på livsmedel. Under dessa förhållanden
            verkar det ansvarslöst att bevilja krediter till ett belopp av
            300 miljoner kronor, som bland annat skall användas för att frakta
            ut produkter av det svenska jordbruket och fisket till främmande
            land. Med något undantag behöver vårt land i dag alla de produkter
            som kan komma ifråga för export. Den svenska cellulosapro- duktionen
            kan nu i stor utsträckning förvandlas till kreatursfoder och klä-
            der, varav behovet är stort i vårt land. Export av vissa järnprodukter
            kan endast genomföras på bekostnad av det svenska folkhushållets
            behov. Stark järnbrist föreligger i vårt land, och den bostadskris,
            som nu är aktuell, har bl. a. förklarats med bristen på byggnadsjärn.
            Denna export kan inte heller skapa särskild sysselsättning i vårt
            land utan drar tvärtom nödvändig och nyttig arbetskraft från för
            folkhushållet viktiga uppgifter. Förutom dessa invändningar finns
            det ytterligare två invändningar av vägande natur. Den ena är
            rent ekonomisk. Finns det rimlig anledning an- taga att de länder
            som skall komma i åtnjutande av denna kredit äger möj- lighet
            att någon gång återbetala densamma? Vi tror det inte. Vår uppfatt-
            ning delas tydligen av vissa ekonomiska kretsar. Det är tillräckligt
            att hän- visa till vad tidskriften Affärsvärlden skriver den 26
            mars 1942. Vi citerar:
          </p>
          <p xml:id="i-9pB1syHiZQLTTAxD1TXRa4">
            »Den tyska riksbankspresidenten och riksekonomiministern Funk
            har nyligen gjort ett uttalande om Tysklands kreditpolitik under
            kriget, varvid han bl. a. kom in på de tyska clearingskul- derna.
            Denna del av anförandet kan möjligen förtjäna uppmärk- samhet.
            Dr Funk talade om att de tyska arbetarna kämpa även för de europeiska
            länder, som i dag göra sig onödiga bekymmer till följd av de tyska
            clearingskulderna. Han ansåg att dylika clearingfordringar på
            Tyskland skulle för de europeiska central- bankerna innebära en
            bättre sedeltäckning än guld, vars framtida värde är helt ovisst.
            Även om man kan instämma i att guldets framtida ställning är svårbedömbar,
            så torde detta minst lika mycket kunna sägas om clearingfordringar
            på Tyskland. Man hade tidigare i Tyskland tänkt sig att få till
            stånd en centralclea-
          </p>
          <pb facs="riksdagen-motions-pdf/data/1942/mot_1942__ak__355/mot_1942__ak__355-003.pdf"/>
          <fw xml:id="i-MtZ9WZnn8qkdxnV6mGZqZX">
            Motioner i Andra kammaren, Nr 359. 11
          </fw>
          <p xml:id="i-87G2AFGwSDnKHLYer2sf86">
            ring över Berlin, men så länge som nästan alla länder ha clearing-
            fordringar på Berlin, och det knappast förefinnes några clearing-
            skulder, som skulle kompenseras mot sådana fordringar, så synes
            hela tanken på en centralclearing vara ganska verklighetsfräm-
            mande. Helt säkert komma alla länder att få sin ekonomi i hög
            grad rubbad genom kriget, en förslitning kommer att uppstå i saktillgångar
            och lösören av alla slag genom att produktionsappa- raten allt
            mera fullständigt insättes på de militära behoven med förbiseende
            av den civila försörjningen. Även om produktionsap- paraten efter
            krigets slut kan snabbt omställas att arbeta för den civila försörjningen,
            så kommer omställningen att ta tid och kapi- tal i anspråk, varjämte
            det finns oerhörda tomrum att fylla i det försörjningsläge som
            uppstått under krigsåren.»
          </p>
          <p xml:id="i-J8qaNYd67cqb6beqCfjcHa">
            Den viktigaste invändningen mot förslaget är emellertid av politisk
            natur. Den förbinder detta regeringsförslag med den oro som man
            måste känna inför befarade avvikelser från neutralitetens väg,
            vilka kan få allvarliga konsekvenser för vårt land och folk. I
            de länder, dit denna export skall gå, anser man Sveriges leveranser
            vara bidrag till vederbörandes krigsan- strängningar. Typiskt
            för denna uppfattning är det resonemang som föres i tyska kretsar.
            Dagens Nyheters Berlinkorrespondent gav den 18 mars detta år några
            glimtar härom.
          </p>
          <p xml:id="i-HGZLs7vMFJ6ZsXeRYE2Y6f">
            »Från håll som står minister Funk nära» — skriver D. N. — »har
            för övrigt den uppfattningen uttryckts, att dessa länder — alltså
            de kreditgivande! — bör uppfatta clearingöverskotten som deras
            bidrag till Europas kamp. Några stater bidra med trupper till
            kriget i öster, andra med leveranser och åter andra med kredit
            som har formen av clearingöverskott.»
          </p>
          <p xml:id="i-Eo5192HfGYyQri8WwoTSbB">
            Om man har den uppfattningen i Tyskland är det näppeligen troligt
            att man bedömer de svenska leveranserna och krediterna annorlunda
            hos Tysklands motståndare. Om Tyskland alltså, som framgår av
            citatet, be- traktar den svenska hjälpen som hjälp till kriget,
            måste Tysklands mot- ståndare i konsekvens därmed betrakta våra
            insatser som allra minst neu- trala handlingar mot dem. Naturligtvis
            önskar inte regeringen att Tysk- lands motståndare skall betrakta
            saken på detta sätt, men det är känt att krigförande länders regeringar
            sällan godkänner motiveringar för åtgär- der från s. k. neutrala
            länder, vilka de förmenar hjälper fienden. Med hänsyn härtill
            och med hänsyn till den sannolika utgången av den nuvarande kampen
            är detta regeringsförslag än mer att beklaga. Det måste ovillkorligen
            försämra vårt lands anseende i utlandet och uppväcka en de- batt,
            huruvida Sverige verkligen allvarligt avstår från ett partitagande
            i kri- get, som inte motsvarar dess neutralitetsförsäkringar.
            Med det anförda har vi inte i princip vänt oss mot formen att
            underlätta ett visst varuutbyte med hjälp av exportkreditgarantier.
            Sådana kan i viss mån vara nödvändiga. Det vi dock vänder oss
            mot är förslaget om den
          </p>
          <pb facs="riksdagen-motions-pdf/data/1942/mot_1942__ak__355/mot_1942__ak__355-004.pdf"/>
          <fw xml:id="i-VY8Cpaj1Kpv6hy9fD9T1yp">
            12 Motioner i Andra kammaren, Nr 359.
          </fw>
          <p xml:id="i-UsRj6u9RnSnjXxttoA7Fsx">
            väsentliga utökningen av exportkrediterna, vilket om det bifalles
            både kan beröva vårt folk viktiga konsumtionsvaror och försämra
            vårt utrikespoli- tiska läge. På grund av dessa anförda skäl och
            särskilt med hänsyn till de allvarliga utrikespolitiska konsekvenser
            ett bifall till regeringens förslag medför, före- slår vi,
          </p>
          <p xml:id="i-M44MRXYnJD3vZYo8YCttSF">
            att riksdagen i anledning av Kungl. Maj:ts proposition nr 211
            måtte besluta att svenska staten må, i huvudsaklig överensstämmelse
            med för närvarande gällande riktlinjer, under tiden till och med
            utgången av budgetåret 1943/44 till ett belopp av högst 100 miljoner
            kronor — däri inräknade de belopp, vartill garantier beviljats
            eller före utgången av nu löpande budgetår beviljas — iklädas
            betalningsansvar för till utlandet försålda inhemska alster av
            industri, jordbruk och fiske.
          </p>
          <p xml:id="i-DSkNCCgBKCo43DQdBZLUCk">
            Stockholm i maj 1942.
          </p>
          <p xml:id="i-GfX92HUBuMECtduxb9dkCb">
            H. Hagberg. Set Persson. K. Senander.
          </p>
          <p xml:id="i-5rsVGm9t6tybwiqi8bZM4a">
            Svenska Tryckeriaktiebolaget. Stockholm 19472 421942
          </p>
        </div>
      </div>
    </body>
  </text>
</TEI>
