<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-03643">
  <teiHeader>
    <fileDesc>
      <titleStmt>
        <title>Svensk materielförsörjning, forskning och försvarsindustri i teknologisk framkant</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3643 av Pål Jonson m.fl. (M)</title>
          <idno type="rdwebb">H9023643</idno>
          <rs type="number">3643</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9023643/text</ref>
          <ref type="dokument_url_html">http://data.riksdagen.se/dokument/H9023643</ref>
          <ref type="dokumentstatus_url_xml">http://data.riksdagen.se/dokumentstatus/H9023643</ref>
          <ref type="docx">http://data.riksdagen.se/fil/192F771D-66C8-42DF-BC66-88147362DA22</ref>
          <ref type="pdf">http://data.riksdagen.se/fil/49BC5D58-A102-4587-AA23-0BF5CB3C9006</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MeLUCkv5SXAbJRxqZEYyMv" type="signed"/>
        <correspContext corresp="i-MeLUCkv5SXAbJRxqZEYyMv">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-HMQLUvHa9bH9ez4GFTUyfG" type="submitted">
          <date when="2021-10-05"/>
          <time when="11:28:17"/>
        </correspAction>
        <correspAction xml:id="i-SSfmSs3cQYfcMZCiN5ysWV" type="reviewed">
          <date when="2021-10-05"/>
          <time when="13:07:06"/>
        </correspAction>
        <correspAction xml:id="i-SxNrW6wV7KYVNtsdUNyZeX" type="referred">
          <date when="2021-10-14"/>
        </correspAction>
        <correspAction xml:id="i-DFXa5tyP5xABickubqAFeo" type="assigned">
          <date when="2022-10-25"/>
          <time when="10:46:42"/>
        </correspAction>
        <correspContext corresp="i-DFXa5tyP5xABickubqAFeo">
          <ref type="assignedTo">Försvarsutskottet</ref>
        </correspContext>
        <correspAction xml:id="i-6mChAYyXiUqttJmitAkZr4" type="behandlas_i"/>
        <correspContext corresp="i-6mChAYyXiUqttJmitAkZr4">
          <ref type="uppgift">2021/22:FöU1</ref>
          <ref type="ref_dok_id">H901FöU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TeoQReRwVDN75WhLhRKoTX" type="behandlas_i"/>
        <correspContext corresp="i-TeoQReRwVDN75WhLhRKoTX">
          <ref type="uppgift">2021/22:KU1</ref>
          <ref type="ref_dok_id">H901KU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ca687eQKprdGVp4NTPqNWW" type="behandlas_i"/>
        <correspContext corresp="i-Ca687eQKprdGVp4NTPqNWW">
          <ref type="uppgift">2021/22:FöU6</ref>
          <ref type="ref_dok_id">H901FöU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QJaGRRwxSjo3uDBDFKzjE3" type="behandlas_i"/>
        <correspContext corresp="i-QJaGRRwxSjo3uDBDFKzjE3">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TPLH7KB3FCJM8GL9gvyS9R" type="behandlas_i"/>
        <correspContext corresp="i-TPLH7KB3FCJM8GL9gvyS9R">
          <ref type="uppgift">2021/22:FöU9</ref>
          <ref type="ref_dok_id">H901FöU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PNa97RWYYYqDntyTu6xrUp" type="behandlas_i"/>
        <correspContext corresp="i-PNa97RWYYYqDntyTu6xrUp">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RSTG6XusESjuyKHD8EJZj4" type="behandlas_i"/>
        <correspContext corresp="i-RSTG6XusESjuyKHD8EJZj4">
          <ref type="uppgift">2021/22:NU19</ref>
          <ref type="ref_dok_id">H901NU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU19</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KfyJ1qas8uczWrkSoiAqGo" type="behandlas_i"/>
        <correspContext corresp="i-KfyJ1qas8uczWrkSoiAqGo">
          <ref type="uppgift">2021/22:UU9</ref>
          <ref type="ref_dok_id">H901UU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2021 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y5roCpxfZ4GXeeYyxg9YQm" type="motHeader">
        <div xml:id="i-GczvZt49LjZfL1WBEPyKqg" type="motTitle">
          Motion till riksdagen 2021/22:3643 av Pål Jonson m.fl. (M) Svensk
          materielförsörjning, forskning och försvarsindustri i teknologisk
          framkant
        </div>
      </div>
      <div xml:id="i-D5iwJgCDUocBgao1RhFqxq" type="motBody">
        <div xml:id="i-TRhwE9EUUe6KpY4xLGAD94" type="motProposal" subtype="förslag">
          <head xml:id="i-UZmttsp1ZJVn7DE4qVuJ78">
            Förslag till riksdagsbeslut
          </head>
          <list xml:id="i-7PThaKM1xUeWhE94Rz1M39" style="ol">
            <item xml:id="i-UW11oXmaQwdDfEed3cM8SF">
              Riksdagen ställer sig bakom det som anförs i motionen om behovet
              av att öka försörjningssäkerheten i det militära försvaret och
              tillkännager detta för regeringen.
            </item>
            <item xml:id="i-LcRNFFjVGXWdLD3CvdXUMJ">
              Riksdagen ställer sig bakom det som anförs i motionen om behovet
              av en försvarsindustristrategi för en konkurrenskraftig försvarsindustri
              i Sverige och tillkännager detta för regeringen.
            </item>
            <item xml:id="i-Bq8rX4rgaxNeGkjGBaSbik">
              Riksdagen ställer sig bakom det som anförs i motionen om behovet
              av ökade satsningar på forskning och teknikutveckling och tillkännager
              detta för regeringen.
            </item>
            <item xml:id="i-4E42CJyXiUdwRi5R8GAFz1">
              Riksdagen ställer sig bakom det som anförs i motionen om inrättandet
              av ett försvarsindustriråd och tillkännager detta för regeringen.
            </item>
            <item xml:id="i-K75qoCHNg7WFKgskFqo2wJ">
              Riksdagen ställer sig bakom det som anförs i motionen om behovet
              av ökade satsningar inom EU för att stärka forskning och utveckling
              kring framtida mobilnät och tillkännager detta för regeringen.
            </item>
            <item xml:id="i-2Ga5wASrYgWzxoNuFHB4dN">
              Riksdagen ställer sig bakom det som anförs i motionen om behovet
              av att ett transatlantiskt handels- och teknikråd kommer på plats,
              och detta tillkännager riksdagen för regeringen.
            </item>
            <item xml:id="i-VpSG8WdKpeHu6GGaCmZd1d">
              Riksdagen ställer sig bakom det som anförs i motionen om att
              stärka Regeringskansliets analysförmåga inom nya teknologier och
              tillkännager detta för regeringen.
            </item>
            <item xml:id="i-DB89yBUDvKM2k8mbSwPZw3">
              Riksdagen ställer sig bakom det som anförs i motionen om att
              Sverige ska upprätta ett Center of Excellence för framtida teknologier
              och framtida kommunikationer/6G och tillkännager detta för regeringen.
            </item>
            <item xml:id="i-KDfQFBgXtUtWJug6LmryEd">
              Riksdagen ställer sig bakom det som anförs i motionen om ökade
              satsningar på forskning och teknikutveckling inom försvarssektorn
              och tillkännager detta för regeringen.
            </item>
            <item xml:id="i-D5MMRhQdjhS8SigcpFu3Jv">
              Riksdagen ställer sig bakom det som anförs i motionen om behovet
              av ett närmare samarbete och en fördjupad strategisk dialog mellan
              myndigheter, akademin och företag inom försvarssektorn för att
              främja nya teknologier, och detta tillkännager riksdagen för regeringen.
            </item>
            <item xml:id="i-Qgjw84YVd5cMDjg7CamNJ7">
              Riksdagen ställer sig bakom det som anförs i motionen om att
              det bör införas ett sekretariat för säkerhetspolitik och långsiktig
              planering (SSLP) på Försvarsdepartementet, och detta tillkännager
              riksdagen för regeringen.
            </item>
            <item xml:id="i-HF9Q44Q2HmoXBvYi54VtL8">
              Riksdagen ställer sig bakom det som anförs i motionen om att
              Försvarsmakten bör ges i uppdrag att ta fram en AI-strategi och
              tillkännager detta för regeringen.
            </item>
            <item xml:id="i-XN9kRsTQKMYHxi52LRykNc">
              Riksdagen ställer sig bakom det som anförs i motionen om en ökad
              samverkan mellan civil och militär forskning och tillkännager
              detta för regeringen.
            </item>
            <item xml:id="i-9f4Z939UJ5jhXoyNWoheZm">
              Riksdagen ställer sig bakom det som anförs i motionen om att
              ett strategiskt innovationsprogram bör upprättas för militära
              och civila applikationer av rymdbaserade system och tillkännager
              detta för regeringen.
            </item>
            <item xml:id="i-5BhF7pXeWfjzMpxCt2yng1">
              Riksdagen ställer sig bakom det som anförs i motionen om att
              den rymdstrategi som nyligen presenterades behöver genomföras
              i praktiken och tillkännager detta för regeringen.
            </item>
            <item xml:id="i-TqDo61RwErocJcLvYUq5h3">
              Riksdagen ställer sig bakom det som anförs i motionen om att
              ta fram en nationell svensk strategi för vårt deltagande i EU:s
              försvarssamarbete och tillkännager detta för regeringen.
            </item>
            <item xml:id="i-SKbhFzEYN3Qw6yyLqs1nBi">
              Riksdagen ställer sig bakom det som anförs i motionen om att
              Sverige bör ta initiativ inom EU och OCCAR för ett främjande av
              utbildningskompetens kring projektledning av internationella materielsamarbeten
              och tillkännager detta för regeringen.
            </item>
            <item xml:id="i-3FKso7PMivTYPbQznA451A">
              Riksdagen ställer sig bakom det som anförs i motionen om att
              genomföra en utredning om svenska tekniska styrkeområden ur ett
              brett perspektiv som kan utgöra grunden för samarbeten med andra
              länder och tillkännager detta för regeringen.
            </item>
            <item xml:id="i-8wV7EaEHzJRCyAVrf7uDca">
              Riksdagen ställer sig bakom det som anförs i motionen om åtgärder
              för att stärka exportfrämjandet på försvarsmarknaden och tillkännager
              detta för regeringen.
            </item>
            <item xml:id="i-SrcRfFY7qEfNsoJtzAvkUS">
              Riksdagen ställer sig bakom det som anförs i motionen om en konsekvensanalys
              av den svenska exportlagstiftningen och tillkännager detta för
              regeringen.
            </item>
            <item xml:id="i-6PvR1apXGVkx4WXBG1y49L">
              Riksdagen ställer sig bakom det som anförs i motionen om funktions-
              och innovationsupphandlingar och tillkännager detta för regeringen.
            </item>
            <item xml:id="i-JX3kbRZGi2pk8rCJEjACdY">
              Riksdagen ställer sig bakom det som anförs i motionen om en utredning
              av effektivitet och kompetensförsörjning hos FMV och tillkännager
              detta för regeringen.
            </item>
          </list>
        </div>
        <div xml:id="i-BzqdDtrd65E8BNSgWgA98i" type="motContent">
          <head xml:id="i-VkkXtBgiefaFVcimRC7X6y" type="h1">
            Svensk materielförsörjning, forskning och försvarsindustri i
            teknologisk framkant
          </head>
          <p xml:id="i-H9V6ifZi1ZpEwSJn85jBu6">
            Utvecklingen när det gäller materiel, teknik och försvarsindustri
            kommer på många sätt att vara definierande för försvaret när det
            gäller såväl utvecklingen av den moderna konfliktmiljön som hur
            vi kan hantera de kostnader som är förknippade med den allt snabbare
            teknikutvecklingen. Materielförsörjningen och teknikutvecklingen
            är också en viktig faktor när det kommer till Sveriges framtida
            internationella försvarssamarbeten och deltagandet i EU:s projekt
            inom ramen för Pescosamarbetet och den europeiska försvarsfonden.
          </p>
          <p xml:id="i-9wYjw2LMXkWPWBkjLzbt3H">
            Fokus i denna motion ligger på viktiga trender inom materiel‑,
            teknik- och industriområdena och prioriteringar för hur dessa
            bör hanteras. Utgångspunkten för de moderata resonemangen är att
            Moderaterna vill gå mot ett försvarsanslag som motsvarar två procent
            av BNP. Förslag som rör cybersäkerhet och cyberförsvar återfinns
            i en särskild moderat motion.
          </p>
          <head xml:id="i-56xPprm4SXb9zY7cBS1jBu" type="h2">
            Materiel, teknik och försvarsindustri
          </head>
          <p xml:id="i-MZCY7QSpEpytGauGu9bcon">
            Den kommande materielförsörjningsstrategin kommer att slå fast
            nya principer för strategisk materielförsörjning i fred, kris
            och konflikt. Ökad försörjningssäkerhet kommer därför att vara
            en viktig fråga när det gäller försvarets materiel. Försvars­makten
            bör kunna teckna avtal med företag i Sverige, kring leverans av
            till exempel lastbilar, vilka utgår från en basplatta i fredstid,
            men som går att skala upp i händelse av krig. Möjligheten att
            köpa insatsvaror som möjliggör till exempel ammunitionstillverk­ning
            i händelse av krig bör också beaktas.
          </p>
          <p xml:id="i-i3r9HwZ8rpXYty4PaTeoj">
            Moderaterna anser att den nya materielförsörjningsstrategin även
            behöver kompletteras med en ny försvarsindustristrategi. Principerna
            för den framtida materielanskaffningen kommer ha en stor påverkan
            på försvarsindustrins möjligheter att verka framgent och därför
            är det önskvärt med ett samlat grepp. Det finns en stark försvarsindustri
            på teknikens yttersta framkant i Sverige. Den bidrar till både
            stärkt försvarsförmåga och ökad innovationskraft. Försvarsföretagen
            behöver ges bättre konkurrensvillkor både genom ökade satsningar
            på försvarsforskning och genom ett mer effektivt exportfrämjande.
          </p>
          <p xml:id="i-smfwyFeg3V7j4nxvF7Pxy">
            Den nya materielförsörjningsstrategin kommer dock att bli viktig
            bland annat för att tydligare definiera de väsentliga säkerhetsintressena
            (VSI) och klargöra statens långsiktiga roll samt ekonomiska ansvar
            kring dessa. De väsentliga säkerhetsintressena utgör idag en mycket
            stor del av den samlade materielförsörjningen då de inkluderar
            såväl stridsflyget som undervattensförmågan.
          </p>
          <p xml:id="i-TvdjZez8k4xK9bcwUGhsFN">
            För stridsflygförmågan och undervattensförmågan har nu så kallade
            objektsramar liknande de som fanns tidigare i budgetpropositionerna
            återinförts. Detta bör även göras för andra större och långsiktiga
            materielprojekt. Objektsramarna bör särredovisas i investeringsplanen.
            Detta ger riksdag och regering bättre möjligheter att följa upp
            dessa två väsentliga säkerhetsintressen.
          </p>
          <head xml:id="i-2DLuhHv1gPvnt9ZDFDGh7S" type="h2">
            Ökade satsningar på forskning och teknikutveckling
          </head>
          <p xml:id="i-981aMBabJkdfpcpXZZakyt">
            Anslagen 1:4 forskning och teknikutveckling inom försvarsbudgeten
            har under det sista årtiondet minskat med närmare 70 procent.
            Denna trend måste vändas. Ett ökat anslag behövs så att Försvarsmakten
            och FMV kan göra mer relevanta förstudier samt ta fram demonstratorer
            i samarbete med försvarsindustrin.
          </p>
          <p xml:id="i-Vrt6nCbQQF1PUJJURMe76J">
            Den exponentiella teknikutvecklingen kommer att kraftigt påverka
            framtidens slagfält. Behov av satsningar på forskning och teknikutveckling
            inom Försvarsmakten, FOI och FMV för att Sverige ska kunna ha
            omvärldsbevakning, göra relevanta förstudier och bedriva forskning
            på framtida styrkeområden. Förbättra samverkan mellan försvarsmyndigheter
            och företag i syfte att integrera civila spetsteknologier i militära
            applikationer. Det behöver skapas effektiva innovationsmodeller
            för framtida teknologier.
          </p>
          <p xml:id="i-UCgZgxYntG9xE5qQMvm7fi">
            Det är också angeläget att FOI som ett ledande försvarsforskningsinstitut
            i Europa fullt ut kan bidra till att stärka innovationskraften
            inom säkerhets- och försvarssektorn. I sak innefattar detta ett
            närmare samarbete mellan FOI och företag inom sektorn i syfte
            att snabbt kunna omsätta nya rön inom grundforskning som snabbt
            kan leda till innovationer samt nya tjänster och produkter.
          </p>
          <head xml:id="i-Q5czhLVbmnE6pvtGs9j7py" type="h2">
            Ett försvarsindustriråd
          </head>
          <p xml:id="i-Upg78xjDuaqU11ZDHpfFz7">
            Det behövs även ett forum för strategisk dialog mellan försvarsmyndigheter
            och försvarsföretag. Ett sådant försvarsindustriråd skulle kunna
            fungera som en gemensam arena för att diskutera påverkan av framtida
            teknologier och lika strategiska vägval. Genom bättre samarbetsytor
            mellan försvarsmyndigheterna och försvarsindustrin kan den omvärldskunskap
            som finns i industrin stärka den samlade beslutskompetensen i
            Sverige. Det näringslivsråd som föreslås i Näringslivsutredningen
            skulle kunna fungera som en modell för ett försvarsindustriråd.
          </p>
          <head xml:id="i-9LdD3MuPKxecdCcKziujqo" type="h2">
            Teknologi, handel och säkerhetspolitik
          </head>
          <p xml:id="i-HC1dSiic25TBamxKjENy5i">
            Den exponentiella hastigheten som driver digitaliseringen tillsammans
            med den ökade stormaktsrivaliteten leder till en allt starkare
            koppling mellan teknologi, handel och säkerhetspolitik.
          </p>
          <p xml:id="i-Bb4PkKN4WVEfnwsY5mNSX2">
            Under början av digitaliseringen var det västliga demokratier
            som dominerade denna utveckling. Numera har dock Kina en ledande
            ställning inom områden som ansikts­igenkänning, 5G, kvantdatorer
            och digitala betalningslösningar. Genom att ha en stor tillgång
            till data kommer Kina att få en dominerande ställning inom AI.
            Kina arbetar även med andra länder för att befästa sin dominerande
            ställning genom den så kallade digitala silkesvägen.
          </p>
          <p xml:id="i-NjBjhHP6CDPPSGSjooumcU">
            Det har därför från amerikanskt håll föreslagits att tolv ledande
            demokratier, däribland Sverige, bör inleda ett strukturerat samarbete
            för att bemöta dessa utmaningar. En gemensam agenda för dessa
            länder skulle kunna innefatta försörjningssäkerhets­frågor för
            halvledare, syntetisk biologi, exportkontrollfrågor samt etiska
            regler kring ansiktsigenkänning men även cybersäkerhetsfrågor.
            Sverige bör vara öppet för att föra en fördjupad dialog med USA,
            men också Storbritannien, Kanada och Japan, kring dessa frågor.
          </p>
          <p xml:id="i-A7x717zemBHWbGGMDps9vh">
            Samtidigt spelar EU också en central roll inom flera av dessa
            områden. Inom EU finns det även en legal grund, institutioner
            och strukturer att arbeta utifrån. I kraft av världens största
            interna marknad kan EU även arbeta som en internationell standardsättare.
            5G-området är det enda teknologiområde där Europa har en ledande
            ställning. Det innebär att EU kan förhandla från en styrkeposition.
            För att vidmakthålla den positionen inför 6G behöver större gemensamma
            ansträngningar göras inom forskning och utveckling.
          </p>
          <p xml:id="i-WTa35HwqbFx8tJ4VjzE2AE">
            EU-kommissionen har nyligen föreslagit att ett handels- och teknikråd
            ska upprättas mellan EU och USA. Syftet är att underlätta handel,
            utveckla kompatibla standarder och främja innovation. Men även
            samverka kring kritiska teknologier, ekonomiska intressen samt
            säkerhet, inledningsvis med fokus på 5G. Därtill bör samarbetet
            intensifieras för att säkerställa fria dataflöden, och EU och
            USA bör arbeta för att sluta ett avtal om AI. Enligt kommissionen
            är det övergripande målet att skapa en digital regelbok för demokratier.
            I grunden är detta ett bra initiativ eftersom det lyfter frågor
            som Sverige ensamt aldrig skulle kunna driva. Men Sverige bör
            arbeta hårt så att det inte leder till ökad protektionism och
            digitala skatter.
          </p>
          <p xml:id="i-3c7T9LLqXFb7bMKFNTWxXL">
            I kraft av ett högteknologiskt land i världsklass inom vissa
            områden som till exempel 5G skapas nya möjligheter och vägval
            för Sverige. Vi blir en attraktiv partner i internationella sammanhang.
          </p>
          <p xml:id="i-5TtpXyK6bxgbP7yTtsr8Gt">
            Sverige bör höja kompetensen på detta område för att bättre identifiera
            och värna svenska intressen också genom att ta en större plats
            i den internationella debatt där framtiden i dessa frågor formas.
          </p>
          <p xml:id="i-FxHBN9jnbfuA5rejMCbEbH">
            Sverige bör likt Finland och de baltiska länderna eftersträva
            att etablera ett Center of Excellence. I Sveriges fall bör det
            vara inriktat på framtida teknologier och kommuni­kationer/6G.
            Det bör vara tillgängligt både för både EU- och Natoländer. Det
            skulle kunna komplettera de övriga centren som finns i regionen
            mot hybridhot, cyber, strategisk kommunikation och energisäkerhet.
          </p>
          <p xml:id="i-8mAkG6YgVfVMf1dfRq7byx">
            Sverige bör upprätta ett Center of Excellence för framtida teknologier
            och framtida kommunikationer/6G.
          </p>
          <head xml:id="i-T3hY5TeLD84G47LGLr8xAx" type="h2">
            Anpassning till den framtida operationsmiljön
          </head>
          <p xml:id="i-M5xT8SUVJ6nD7iURRtRfZB">
            Det framtida slagfältet kommer att präglas av den snabba teknikutvecklingen
            inom områden som automation, robotik och artificiell intelligens
            (AI). Vidare kommer förmågan till fjärrstrid och rymdbaserade
            förmågor att bli allt viktigare. Flera stormakter lägger också
            betydande resurser på konventionella ballistiska missiler med
            precisions­styrning samt hyperhastighetsvapen.
          </p>
          <p xml:id="i-KLbqeamTNx1xRAxhW3BPcE">
            Kommande försvarsbeslut behöver ta högre höjd för den snabba
            teknologiutveckling som kommer att prägla morgondagens slagfält.
            Framförallt behöver förmågan till strid genom system i samverkan
            stärkas. Försvarssektorn behöver även arbeta mer systema­tiskt
            för att integrera ny teknologi som löpnade utvecklas inom den
            civila sektorn. Vidare behöver analysförmågan på Försvarsdepartementet
            förstärkas kring hur den framtida operationsmiljön kommer att
            påverkas av den snabba teknologiska utvecklingen. Det bör därför
            införas ett sekretariat för säkerhetspolitik och långsiktig planering
            (SSLP) på Försvarsdepartementet.
          </p>
          <head xml:id="i-5qQ9GqXeJZtfP4XJV5noAM" type="h2">
            AI, automation och robotik
          </head>
          <p xml:id="i-SwtPHmhnKUhuLox2edBigr">
            Autonoma system spelar en allt viktigare roll på det framtida
            slagfältet. Sverige ligger till del efter på detta område och
            saknar till exempel effektiva system för att bekämpa drönare.
            Försvarsmaktens uppgift att värna Sveriges territoriella integritet
            genom bevakningen av ett utsträckt och glesbefolkat territorium
            skulle kunna underlättas av autonoma system i kombination med
            intelligenta sensorer.
          </p>
          <p xml:id="i-hHmM74xzm3pMtjN23kWS5">
            Men även en gradvis integration av AI-relaterade system skulle
            kunna underlätta flera områden inom försvarssektorn. Till exempel
            skulle AI kunna stödja underrättelse­bearbetning, framförallt
            när det handlar om att se mönster vid analyseringen av stora mänger
            data för att upprätthålla en korrekt lägesbild. Även bearbetning
            av sensordata och logistiksystem är områden där AI-tekniken skulle
            kunna bidra till att stärka försvarssektorn.
          </p>
          <p xml:id="i-ECYHjh51ahA9WNXk5e3SJg">
            Utifrån den ökande betydelsen av AI framgent bör Försvarsmakten
            ges i uppdrag att ta fram en AI-strategi.
          </p>
          <head xml:id="i-6rZP2vLV3B27vM1qQC9UBJ" type="h2">
            Ökad kompetens kring rymdbaserade förmågor
          </head>
          <p xml:id="i-8EENmzB65FCWBPnkysY5pA">
            De traditionella domänerna mark, luft och sjö behöver kompletteras
            med rymd och cyber på det framtida slagfältet. De militära tillämpningarna
            innefattar bland annat positionsbestämning, spaning, förvarning,
            globalt samband och dataöverföring samt så kallad rymdlägesbild.
            Det är därför viktigt att det finns bred kompetens på detta område
            i Sverige, framförallt för att vi ska kunna ingå i internationella
            samarbetsprojekt. Det är viktigt att den rymdstrategi som Sverige
            har antagit med fokus på uppdaterad lagstift­ning, ökat svenskt
            deltagande i internationell samverkan och synergier med övrig
            industri nu också implementeras i praktiken.
          </p>
          <p xml:id="i-QMZzDuQtL9ujBR1zQaQchu">
            Sverige har vissa specialkompetenser och viss infrastruktur på
            rymdområdet så som Esrange i Kiruna. Rymdstyrelsen, Vinnova och
            European Space Agency (ESA) vilka tillhandahåller medel för forskning
            och teknikutveckling. Det behövs dock mer fokuserade satsningar
            för att Sverige ska kunna ha en rimlig förmåga när det gäller
            rymdbaserade system. Möjligheten att binda ihop sensorkedjan med
            satellitbaserade system skulle kunna stärka den svenska underrättelseförmågan.
            Vidare bör det övervägas att inrätta ett särskilt strategiskt
            innovationsprogram som skulle kunna gagna både civila och militära
            aktörer. Avslutningsvis bör Sverige också sondera förutsätt­ningarna
            för att sekondera personal till Natos nya Center of Excellence
            för rymd i Toulouse.
          </p>
          <head xml:id="i-5zzqttTghLMcv2yB5T1Wc2" type="h2">
            Internationella materielsamarbeten och svenska styrkeområden
          </head>
          <p xml:id="i-C4ZjBDF7jz8AMe3VebJzBS">
            Genom internationella försvarsindustriella samarbeten ges Sverige
            möjlighet att behålla en inhemsk teknisk och industriell bas inom
            ett begränsat antal prioriterade områden, på ett sätt som inte
            skulle ha varit ekonomiskt eller tekniskt möjligt enbart på nationell
            grund.
          </p>
          <p xml:id="i-Qjy3cSBisDbvANcaMA94Nd">
            Det finns på ett övergripande plan starka skäl att öka det internationella
            materiel­samarbetet främst inom EU. Större serier och lägre styckpris
            samt delade utveck­lingskostnader är några av skälen för det.
            Det finns flera framgångsrika projekt så som till exempel Meteor,
            men även en lång rad internationella materielsamarbeten som inte
            varit framgångsrika så som till exempel upphandlingen av helikoptersystemet
            NH90 och det svensk-norska projektet att gemensamt anskaffa Archer
            samt även det misslyckade ubåtsprojektet Viking.
          </p>
          <p xml:id="i-DuPccgb3xDBc1zY6DJdtAe">
            EU:s försvarssamarbete har utvecklats i snabb takt under de senaste
            åren. Samarbetet har genomgripande konsekvenser för materiel,
            marknad och industri. Grunden för principerna för materielförsörjningen
            utgörs sedan 2009 av EU:s försvarsupphandlingsdirektiv och EU:s
            överföringsdirektiv. Vidare har samarbetet även vidareutvecklats
            på senare tid genom EU:s försvarsfond, Pescoprojekten och den
            årliga försvarsöversynen (Card).
          </p>
          <p xml:id="i-3Jqv9QXhqVJb3LMhkUL8Rt">
            Sverige har varit återhållsamt med att delta i Pescoprojekt.
            Eftersom Pescoprojekten ska finansieras genom Europeiska försvarsfonden
            så kommer vi inte att kunna få del av den finansieringen. Det
            innebär en risk att Sverige betalar in cirka en halv miljard till
            den europeiska försvarsfonden men inte får ta del av detta. Därigenom
            finansierar vi andra EU-länders försvarsmakter och företag snarare
            än våra egna.
          </p>
          <p xml:id="i-LarN7XAhBz3NiMUBmyrt4M">
            Det har upprättats ett så kallat EDF-kontor på FMV som ska hålla
            samman detta samarbete mellan myndigheter, företag och akademin.
            Vi anser dock att det behövs en nationell strategi för EU:s försvarssamarbete
            som även inkluderar Regeringskansliet för att tillgodose att Sverige
            fullt ut kan spela sin fulla roll inom EU:s gemensamma säkerhets-
            och försvarspolitik. Flera andra länder har sådana strategier
            och till och med Norge som står utanför EU-samarbetet har en strategi
            för hur deras försvarsindustri ska kunna delta i samarbetet.
          </p>
          <p xml:id="i-VaE88Uvs85LuhySxY3pBUA">
            Sverige bör därför ta initiativ inom EU och Occar för ett främjande
            av utbildnings­kompetens kring projektledning av internationella
            materielsamarbeten.
          </p>
          <p xml:id="i-CT8LGNM3JMNrdxJRd8dDNM">
            Men det finns även skäl att genomföra en utredning om svenska
            tekniska styrkeområden ur ett brett perspektiv som kan utgöra
            grunden för samarbeten med andra länder och vara vägledande för
            projekt inom den europeiska försvarsfonden.
          </p>
          <head xml:id="i-Qb9WK8UETDBnpTKRsGjWdM" type="h2">
            Försvarsmaterielexport och exportlagstiftning
          </head>
          <p xml:id="i-SYtTwHvUUQ5z838wPjhrpq">
            De minskade beställningarna sedan 1990-talet från Försvarsmakten
            har medfört att exporten blivit än viktigare för att den inhemska
            industrin ska kunna bibehålla den kompetens och förmåga som statsmakterna
            efterfrågar.
          </p>
          <p xml:id="i-NYJJkxSSkaBiJPSQrarRFh">
            Export stärker företagens möjligheter att bibehålla en stark
            konkurrenskraftig teknologinivå och den kompetens som krävs för
            att underhålla och vidmakthålla Försvarsmaktens materielsystem.
            Det kan också innebära möjligheter till kostnadsdelning och därmed
            lägre kostnader för Försvarsmakten. Det finns inte utrymme för
            att Sverige ensamt ska bära de försvarsföretag som är verksamma
            här.
          </p>
          <p xml:id="i-46WjHUPmR9vVZmNXS6DNCJ">
            Förutsättningarna för att dela utvecklingskostnader genom export
            till andra länder måste ingå som ett centralt övervägande vid
            varje nytt utvecklingsprojekt.
          </p>
          <p xml:id="i-HWU6P2usAQYjqvc84oRxrH">
            En grundläggande utgångspunkt för statens engagemang i exportfrågor
            är att det finns en tydlig koppling till Försvarsmaktens operativa
            förmåga. Detta är ett för snävt perspektiv i vissa fall.
          </p>
          <p xml:id="i-T8o19Knppe4h9B2LSFHC5h">
            Den exportfrämjande verksamheten försvagades vid regeringsskiftet
            2014 då Försvarsexportmyndigheten (FXM) lades ner och anslagen
            för exportfrämjande sänktes med närmare 70 procent.
          </p>
          <p xml:id="i-FD2tRmmiT98TmaARPanbXY">
            Det finns därför skäl att göra en särskild översyn med konkreta
            förslag på hur exportfrämjandet av försvarsmateriel på myndighetsnivå
            kan stärkas på bästa tänkbara sätt. Detta utöver det mer allmänna
            uppdraget som getts utredningen om en ny materielförsörjning att
            analysera försvarsmarknaden. Vidare bör det övervägas att stärka
            Regeringskansliets förmåga att främja exporten av försvarsmateriel.
            Idag finns det en ambassadör på UD som har detta uppdrag. Det
            skulle dock också kunna förstärkas av att införa ytterligare en
            statssekreterare på Försvarsdepartementet som har ansvar för materiel-
            och försvarsindustrifrågor.
          </p>
          <p xml:id="i-QDrfXDokP24HtcgfZ7Mwga">
            Det behövs också en konsekvensanalys av hur exportlagstiftningen
            fungerar när det gäller möjligheten att vara med som underleverantör
            till internationella projekt, utan att slutprodukten faller under
            svensk lagstiftning, samt problemet med att högre krav ställs
            på svenska underleverantörer i och med att de måste ha krigsmaterieltillstånd.
            Den nuvarande lagstiftningen har nu funnits på plats i drygt tre
            år och svensk försvars­industri har nu börjat se vilka praktiska
            konsekvenser lagstiftningen har fått. Analysen bör utgå från befintlig
            svensk exportlagstiftning och föreslå tillägg som gör att svensk
            försvarsindustri kan delta i internationella materielprojekt upp
            till en viss grad utan att detta omöjliggörs av den nuvarande
            lagstiftningen.
          </p>
          <p xml:id="i-3BE6sSresYAvokzS3D5m9e">
            I allt högre grad bör det eftersträvas en ökad harmonisering
            mellan länderna inom EU på exportkontrollområdet. Utvecklandet
            av en gemensam och konkurrensutsatt försvarsmarknad medför att
            villkoren för export till tredje land även behöver likställas.
            Annars kommer det att skapa snedvridna konkurrensvillkor för försvarsföretag
            i länder med en striktare exportkontroll.
          </p>
          <head xml:id="i-GgeK1LtC4bsTyoSuLUxQHw" type="h2">
            Upphandling och kompetensförsörjning
          </head>
          <p xml:id="i-FVaXhgJJaRMKiMWRKf7QTp">
            Moderaterna vill bättre utnyttja de stora teknik- och industriföretag
            vi har i Sverige och genomföra stora upphandlingar där försvaret
            inte bara upphandlar själva varan utan också underhåll och logistiktjänster
            som inte bara gäller i fredstid. Det vill säga att en aktör tar
            ansvar för att leverera hela förmågan som huvudentreprenör. Ett
            sådant förfarande kommer dock att ställa stora krav på en relevant
            kravspecifikation, spårbarhet och rimliga marginaler i affären.
          </p>
          <p xml:id="i-8kbdnKNRY7B8NNiwp2iL3v">
            Möjligheten att göra innovationsupphandlingar i högre utsträckning
            bör också beaktas. Innovationsupphandling innefattar dels upphandling
            som sker på ett sådant sätt att den inte utesluter nya lösningar,
            så kallad innovationsvänlig upphandling, dels upphandling av innovation,
            som innebär upphandling av framtagande av nya lösningar som ännu
            inte finns på marknaden.
          </p>
          <p xml:id="i-C6GSyTEJVg3p6i8FA7yhjZ">
            En annan viktig fråga i ljuset av ökade materielbeställningar
            är kompetensen hos Försvarets materielverk (FMV). Moderaterna
            har tidigare pekat på att vi vill stärka upphandlingskompetensen
            på myndigheten samt även se över tillgången till specialkompetens
            på olika områden. Detta med tanke på att pensionsavgångar och
            uppsägningar har lett till ett kompetenstapp de senaste åren.
          </p>
          <p xml:id="i-Fgfa8v2QyTNshk3tLc4dpP">
            I utredningen om Försvarsmaktens långsiktiga materielbehov pekas
            bland annat på att FMV:s omkostnader har ökat kraftigt de senaste
            åren. Utredningen konstaterar också att i och med att Försvarsmakten
            är skyldig att anlita FMV vid upphandling av varor och tjänster
            så minskas trycket på myndigheten att effektivisera sin verksamhet.
          </p>
          <p xml:id="i-B1ZuyHgeuiFYpCzb3926ym">
            I årsredovisningen för staten konstaterar regeringen att under
            2020 har det för anslaget 1:3 Anskaffning av materiel och anläggningar
            upparbetats 57 969 miljoner kronor av de 72 000 miljoner som riksdagen
            beslutat om. FMV har bemyndigande för huvuddelen.
          </p>
          <p xml:id="i-U1CFJCNdjivj9rSGMpXRak">
            Ett enigt försvarsutskott konstaterar i sitt yttrande att utskottet
            ser med ”oro på att regeringen redovisar att FMV inte har upparbetat
            beställningsbemyndigandet för anslaget 1:3 på grund av att industrikontrakt
            inte har lagts enligt den ursprungliga planeringen”. Utskottet
            anser vidare att underutnyttjandet av beställningsbemyndigandet
            aktualiserar frågan om FMV:s effektivitet.
          </p>
          <p xml:id="i-SzkE7WNnmDXKJsGWzT3ymF">
            I ljuset av ovanstående finns det anledning att se över effektiviteten
            och kompetens­försörjningen hos FMV. Det bör därför tillsättas
            en utredning som ser över dessa frågor.
          </p>
        </div>
        <div xml:id="i-AcB7MsszVhjQJppSimW7Kf" type="motSignatures">
          <list xml:id="i-WDYjn9XWKFEX9P7FYkD4Xc">
            <item xml:id="i-PbsSDAGgw88W24S1eTu6SW">
              Pål Jonson (M)
            </item>
            <item xml:id="i-VW2W18B4v2zRwVXySWpHnD">
              Jan R Andersson (M)
            </item>
            <item xml:id="i-3NdKM4EQwzaBDvF3zetu2S">
              Jörgen Berglund (M)
            </item>
            <item xml:id="i-2sCVECg13V4Z4u1CwNg8FQ">
              Alexandra Anstrell (M)
            </item>
            <item xml:id="i-GYv2vT6g8eHuZDDmrUGKbs">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
