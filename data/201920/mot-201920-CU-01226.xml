<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-01226">
  <teiHeader>
    <fileDesc>
      <titleStmt>
        <title>Franchising</title>
        <author corresp="i-DseAX2z2ZzXoN1AquKvaDC">av Anders Österberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1226 av Anders Österberg (S)</title>
          <idno type="rdwebb">H7021226</idno>
          <rs type="number">1226</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7021226/text</ref>
          <ref type="dokument_url_html">http://data.riksdagen.se/dokument/H7021226</ref>
          <ref type="dokumentstatus_url_xml">http://data.riksdagen.se/dokumentstatus/H7021226</ref>
          <ref type="docx">http://data.riksdagen.se/fil/10A166DF-94AF-406A-A1EF-29F100525464</ref>
          <ref type="pdf">http://data.riksdagen.se/fil/330553C6-2DD9-41C9-828D-A3E3AB9ADD46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DseAX2z2ZzXoN1AquKvaDC</idno>
            <name>Anders Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FTJT7gbuYwcjNYVuWMd1id" type="signed"/>
        <correspContext corresp="i-FTJT7gbuYwcjNYVuWMd1id">
          <note type="signatory" corresp="i-DseAX2z2ZzXoN1AquKvaDC"/>
        </correspContext>
        <correspAction xml:id="i-RSzHab1UNvswoGPqLxJr7L" type="submitted">
          <date when="2019-10-01"/>
          <time when="16:14:34"/>
        </correspAction>
        <correspAction xml:id="i-LMgwAHsm4wgvvy6ChX7BTw" type="reviewed">
          <date when="2019-10-01"/>
          <time when="16:28:13"/>
        </correspAction>
        <correspAction xml:id="i-59eH9MeGa1NU9YTkKX58Yy" type="referred">
          <date when="2019-10-11"/>
        </correspAction>
        <correspAction xml:id="i-NFJN3GfQiCqp5iV9V2PAXu" type="assigned">
          <date when="2020-04-09"/>
          <time when="10:54:02"/>
        </correspAction>
        <correspContext corresp="i-NFJN3GfQiCqp5iV9V2PAXu">
          <ref type="assignedTo">Civilutskottet</ref>
        </correspContext>
        <correspAction xml:id="i-Nv18ixW5sHJCL46B2JzJ1d" type="behandlas_i"/>
        <correspContext corresp="i-Nv18ixW5sHJCL46B2JzJ1d">
          <ref type="uppgift">2019/20:CU11</ref>
          <ref type="ref_dok_id">H701CU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU11</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1226 av Anders Österberg (S) Franchising
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9vKRTmqY1PCs9CbH6pL9VF">
            Förslag till riksdagsbeslut
          </head>
          <list>
            <item xml:id="i-MSx6ruTbDok2qvpW8S7Bxa" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten till förstärkt skydd för franchisetagare och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-K59fdcyzzPHQwfZaypDfSi" type="h1">
            Motivering
          </head>
          <p xml:id="i-2WyAzDVrRPUDQ9uXEwvfMK">
            Franchising har under senare år växt lavinartat i Sverige och
            är en viktig näringspolitisk fråga. Franchising under ansvarsfulla
            former där båda parter ges förutsättningar för lön­samhet och
            har en ömsesidig lojalitet är en utmärkt form för affärsmässigt
            samarbete. Rubriker i pressen som ”Franchiseavtal blev en fälla”,
            ”Franchisetagare utnyttjas”, beskriver emellertid en annan och
            viktig del av verkligheten. Antalet konkurser bland franchisetagare
            har också ökat på senare tid. Franchisetagare är typiska småföretagare
            som har en mycket utsatt ställning. Franchising förekommer inom
            alltifrån detaljhandel, snabbmatsrestauranger, fastighetsförmedling,
            försäkringstjänster till begravningsbyråer. Idag finns runt 700
            franchisesystem i Sverige med ca 35 000 franchisetagare. Mer än
            100 000 personer arbetar i dessa franchisesystem.
          </p>
          <p xml:id="i-8GAby7YApwdGYqvCh3ZpN7">
            Sedan 2006 finns en lag som reglerar franchisegivarens skyldighet
            att informera en franchisetagare innan ett avtal träffas. Redan
            vid tillkomsten av denna lag framhölls från många håll att den
            inte ger ett tillräckligt skydd för franchisetagarna. Att lagen
            aldrig prövats är ytterligare ett bevis på dess ineffektivitet.
          </p>
          <p xml:id="i-Mz6LYqnnqR8F4PqGSm7dGp">
            Lagens uddlöshet visar att det nu är det dags att ta nästa steg
            för att komma till rätta med de ojämlika förutsättningar som gäller
            i förhållandet franchisegivare–franchise­tagare. Franchiseavtalen
            är påtagligt ensidigt utformade i franchisegivarens favör – ofta
            med tvivelaktiga och oskäliga avtalsvillkor.
          </p>
          <p xml:id="i-QjURzjMtyCETPH8UkaSZ7g">
            Lagen är uddlös och utan praktisk betydelse. Om en franchisegivare
            bryter mot lagen ska detta prövas i Marknadsdomstolen. Domstolen
            kan bara döma ut vite och vitet tillfaller ju inte den drabbade
            parten, dvs franchisetagaren, utan det allmänna. Man måste då
            ställa sig frågan hur realistiskt det är att en ekonomiskt hårt
            pressad franchise­tagare vill driva en process där ”skadeståndet”,
            vitet, tillfaller någon annan. För att franchisetagaren sedermera
            ska kunna utkräva ett eventuellt skadestånd måste i regel sådan
            talan väckas i skiljedom då absoluta majoriteten av franchiseavtal
            stipulerar just tvisteprövning i skiljedom.
          </p>
          <p xml:id="i-V4Mbf2GL9Zir8Fx6vCxsHU">
            Andelen oseriösa franchisegivare har även påtagligt ökat på senare
            tid. Därför är det nödvändigt att ”vässa” dagens lagstiftning
            med verkliga skyddsregler för den svagare parten. Skyddslagstiftning
            för franchisetagare finns idag bl.a. i USA, Kanada, Frank­rike,
            Spanien, Italien, Korea och Japan. Även Europarådet har antagit
            en rekommenda­tion där medlemsstaterna uppmanas att införa sådan
            lagstiftning.
          </p>
          <p xml:id="i-W3oAnHPTp7dkFKNxTZqMmW">
            Det är framför allt inom sex områden där behovet av en skyddslagstiftning
            är särskilt påkallad:
          </p>
          <p xml:id="i-MHtboRo7RtqA1BmKfkjsPD">
            1. Koncept ska vara beprövade och kommersiellt hållbara.
          </p>
          <p xml:id="i-8mw76VSiVuQknSuEE8BqnK">
            Det är rimligt att begära att ett franchisekoncept är beprövat
            och uppvisar möjlig­heter till lönsamhet. En franchisetagare betalar
            avgifter för att kunna dra nytta av franchisegivarens upparbetade
            affärsmodell och självklart måste modellen då också hålla vad
            den lovar.
          </p>
          <p xml:id="i-2XUNd1BdjzKUkJgx1eRFrt">
            2. Möjlighet för franchisetagare att säga upp avtalet om konceptet
            inte håller.
          </p>
          <p xml:id="i-NMM28KsEahCxjCsAKzXfw8">
            De flesta franchiseavtal löper på en period om tre till fem år.
            Under denna tid kan franchisetagaren inte säga upp avtalet. Tyvärr
            förekommer det alltför ofta att en franchisetagare hamnar i skuld
            till franchisegivaren på grund av att franchisekonceptet inte
            håller vad det lovat och tagaren måste stanna inom ramen för avtalet
            för att försöka arbeta ner skulden. Om konceptet inte håller ska
            franchisetagaren ha möjlighet att säga upp avtalet i förtid.
          </p>
          <p xml:id="i-AS1yb24Ys9hxkDvKbfdtWR">
            3. Förbud mot orimliga borgensåtaganden.
          </p>
          <p xml:id="i-Svsb2nrzYHtvAPDrc7yEej">
            Franchisegivarna kräver i regel att franchisetagarna ska driva
            sin verksamhet i aktiebolag. Detta för att aktiekapitalet ska
            vara en garanti för ingångna åtaganden. Men få franchisegivare
            nöjer sig med aktiekapitalet som garanti utan begär dessutom ett
            personligt borgensåtagande. I vissa fall kan detta vara skäligt
            men måste då också stå i proportion till den risk som franchiserelationen
            kan innebära. Alltför ofta handlar det dock om orimliga borgensåtaganden
            som i realiteten innebär att franchisetagaren blir mer eller mindre
            livegen.
          </p>
          <p xml:id="i-7qveiy8fRR5cPEXzjGfwMF">
            4. Förbud för franchisegivaren att under löpande avtalstid ensidigt
            ändra avgifter eller för franchisetagaren viktiga villkor.
          </p>
          <p xml:id="i-C84RxhtJR5FuRJL4gSKND7">
            I de flesta franchiserelationer regleras den dagliga verksamheten
            i handböcker eller manualer. Dessa ändras som huvudregel av franchisegivaren
            utan att höra franchisetaga­ren. Denna flexibilitet är nödvändig
            i många franchisesystem men får inte innebära att för franchisetagaren
            väsentliga villkor som ex. vis avgifter ensidigt ändras av franchise­givaren.
            Båda avtalsparter ska rimligen kunna överblicka sin affärsrisk
            vid avtalets teck­nande, utan möjlighet att en part ensidigt ska
            kunna ändra väsentliga villkor. Vidare ska franchiseavtal förbjudas
            att innehålla en generell fullmakt där franchisegivaren, utan
            hörande eller godkännande, kan teckna avtal i franchisetagarens
            firma.
          </p>
          <p xml:id="i-UDRMqKuwRxnta3iZXrURFY">
            5. Regler om uppsägning av avtal och ekonomisk kompensation för
            inventarier och varulager.
          </p>
          <p xml:id="i-94fktqPACBhA77fnCz9idQ">
            Eftersom franchiseavtal i regel har en konkurrensklausul kan
            en franchisetagare vid avtalets upphörande inte sälja sina inventarier
            eller varulager. Franchisegivaren bör i en sådan situation ha
            en skyldighet att lösa in dessa.
          </p>
          <p xml:id="i-U6DEfHH3rZ8KBvfzg5exBR">
            6. Förbud mot skiljeklausuler.
          </p>
          <p xml:id="i-PRr7vxsYfY2NsbZo2c4qb5">
            Skiljeklausul är näst intill obligatoriskt i ett franchiseavtal.
            Detta förstärker ojämlikheten i ett franchiseförhållande. En franchisetagare
            kan då inte gå till allmän domstol för att lösa en tvist. Skiljeförfarande
            är en dyr process, något som slår hårt mot en franchisetagare
            och förstärker hans redan svaga ställning. Vid skiljeförfarande
            löper nämligen franchisetagaren risken att få betala hela kostnaden
            för skiljedomen (arvode till skiljemännen samt sina egna och motpartens
            advokatkostnader) något som i normal­fallet uppgår till miljonbelopp.
            I praktiken innebär detta att i nio fall av tio avstår fran­chisetagaren
            från att göra aldrig så välgrundade rättliga anspråk gällande.
            Statens roll är att tillse att det finns fungerande spelregler
            på marknaden för att inte svagare parter i affärsrelationer ska
            utnyttjas. Ett förbud mot obligatoriska regler om skiljedom i
            fran­chiseavtal måste därför införas.
          </p>
          <p xml:id="i-YUYW3v31JiXxy3HpPf6MLA">
            En lagstiftning i enlighet med vad som här föreslås skulle förutom
            ett förbättrat skydd för franchisetagare få till effekt att man
            kan stävja förekomsten av oseriösa franchisesystem, något som
            borde ligga i båda parters intresse. Det finns alltför många exempel
            på missbruk där enskilda personer har råkat i stora ekonomiska
            svårigheter till följd av illa genomtänkta eller bedrägliga franchisesystem.
          </p>
          <p xml:id="i-UcumzWo7D43bktFurFqtqf">
            Riksdagen bör därför besluta om en översyn av lagstiftningen
            i enlighet med vad som här anförts i syfte att komma tillrätta
            med de missförhållanden som råder inom franchising.
          </p>
        </div>
        <div type="motSignatures">
          <list>
            <item xml:id="i-GLzQMpqhMEbnoiAN5UFhGV" who="i-DseAX2z2ZzXoN1AquKvaDC">
              Anders Österberg (S)
            </item>
          </list>
        </div>
      </div>
    </body>
  </text>
</TEI>
