<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02506">
  <teiHeader>
    <fileDesc>
      <titleStmt>
        <title>Politik för arkitektur och offentliga miljöer</title>
        <author corresp="i-JP8NeL17uoQgDiTaxrGnVM">av Jonas Andersson i Linghem m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2506 av Jonas Andersson i Linghem m.fl. (SD)</title>
          <idno type="rdwebb">H9022506</idno>
          <rs type="number">2506</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022506/text</ref>
          <ref type="dokument_url_html">http://data.riksdagen.se/dokument/H9022506</ref>
          <ref type="dokumentstatus_url_xml">http://data.riksdagen.se/dokumentstatus/H9022506</ref>
          <ref type="docx">http://data.riksdagen.se/fil/940FD96F-40F4-4881-8E78-CA4BD9CF367E</ref>
          <ref type="pdf">http://data.riksdagen.se/fil/2F20AFFB-EED8-4582-A240-8588DF9CE38B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-35cwxPMbrYuMgfk8gvHRR6" type="signed"/>
        <correspContext corresp="i-35cwxPMbrYuMgfk8gvHRR6">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-J5jYv6pPJ3PdPdEgASBnZZ" type="submitted">
          <date when="2021-10-01"/>
          <time when="18:43:23"/>
        </correspAction>
        <correspAction xml:id="i-5HWffr3i6zfUvqyTKr66Wc" type="reviewed">
          <date when="2021-10-04"/>
          <time when="11:14:38"/>
        </correspAction>
        <correspAction xml:id="i-GkhAVn2Nqqt8utPvoTUQ1J" type="referred">
          <date when="2021-10-14"/>
        </correspAction>
        <correspAction xml:id="i-Uz2ti6XZvmiyXUjWipa1on" type="assigned">
          <date when="2022-10-05"/>
          <time when="11:46:37"/>
        </correspAction>
        <correspContext corresp="i-Uz2ti6XZvmiyXUjWipa1on">
          <ref type="assignedTo">Civilutskottet</ref>
        </correspContext>
        <correspAction xml:id="i-VyMZUgpFRtRRUpLAgdk1gE" type="behandlas_i"/>
        <correspContext corresp="i-VyMZUgpFRtRRUpLAgdk1gE">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9vU5b67biXKCNvgLDjaAjF" type="behandlas_i"/>
        <correspContext corresp="i-9vU5b67biXKCNvgLDjaAjF">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-So8fWT1vWhv186a4dS9zFn" type="behandlas_i"/>
        <correspContext corresp="i-So8fWT1vWhv186a4dS9zFn">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DYM78FEq1CPuVcWk1o7biq" type="motHeader">
        <div xml:id="i-AvS4Tpj8kS6Vkt4msofbRU" type="motTitle">
          Motion till riksdagen 2021/22:2506 av Jonas Andersson i Linghem
          m.fl. (SD) Politik för arkitektur och offentliga miljöer
        </div>
      </div>
      <div xml:id="i-StiqR47eNS6qntsnB5m1fd" type="motBody">
        <div xml:id="i-XVCvCU1QA7GUgdpExpgPL1" type="motProposal" subtype="förslag">
          <head xml:id="i-4U1kVTF4fZk7REeAtbE4F8">
            Förslag till riksdagsbeslut
          </head>
          <list xml:id="i-J9jtmJhqDXdW16J58skCUL" style="ol">
            <item xml:id="i-AbyWCRM8ZQMCbXqzsMfewG">
              Riksdagen ställer sig bakom det som anförs i motionen om att
              utreda hur svenska medborgare kan få ökat inflytande över sina
              gemensamma offentliga miljöer och tillkännager detta för regeringen.
            </item>
            <item xml:id="i-43CkSVYg3cWZnjRv2ih2jB">
              Riksdagen ställer sig bakom det som anförs i motionen om att
              tillsätta en utredning som ser över möjligheterna att genom lag
              ålägga kommunerna att ha lokalt tillsatta skönhetsråd och tillkännager
              detta för regeringen.
            </item>
            <item xml:id="i-DoKFnXNzXo8dmyjSdNaSjF">
              Riksdagen ställer sig bakom det som anförs i motionen om att
              förstärka kommunernas kulturmiljökompetens och tillkännager detta
              för regeringen.
            </item>
            <item xml:id="i-BRDNLBMYPGBp1XwvjKutG9">
              Riksdagen ställer sig bakom det som anförs i motionen om att
              kommuner bör ha kommunala arkitekturprogram och tillkännager detta
              för regeringen.
            </item>
            <item xml:id="i-TcJ34WdBiEv99i79ymT4Cj">
              Riksdagen ställer sig bakom det som anförs i motionen om att
              utreda lagändringar och andra förslag för att tillse att rivningsvågor
              likt den under 1900-talet i Sverige kan stoppas från att ske på
              nytt och tillkännager detta för regeringen.
            </item>
            <item xml:id="i-61N1kGNpZF1C9m2jwZBCfJ">
              Riksdagen ställer sig bakom det som anförs i motionen om att
              i arkitekturpolitiken införa nationella mål för estetisk hållbarhet
              och medborgerlig förankring och tillkännager detta för regeringen.
            </item>
            <item xml:id="i-soboYYsPZ6bG3tm6ocJgh">
              Riksdagen ställer sig bakom det som anförs i motionen om att
              utreda vilka direktiv som vore lämpliga att införa för att enprocentsregeln
              ska kunna tillämpas bättre och leda till ökad estetisk hållbarhet
              och tillkännager detta för regeringen.
            </item>
          </list>
        </div>
        <div xml:id="i-LQtgYgNWUzPFobF2BQTRR8" type="motContent">
          <head xml:id="i-Bi38JYd6MXGkprwdDwc4J7" type="h1">
            Tilltalande arkitektur och offentliga miljöer
          </head>
          <p xml:id="i-VPj1Pf7yZfJNrjn6E57dsA">
            Arkitektur och offentliga miljöer som uppförs i Sverige bör fylla
            invånarna med fram­tidstro och andra positiva känslor. Detta kan
            låta självklart, men i en tid där många av de byggnader som omdebatteras
            för att vara mindre estetiskt tilltalande är moderna och samtida,
            och där allmänheten till betydande del upplever mycket av den
            moderna konsten som svårbegriplig och fantasilös, finns det skäl
            att tro att den arkitektur och de offentliga miljöer som uppförs
            inte lever upp till de förväntningar som allmänheten har. Att
            skapa god arkitektur och trivsamma offentliga miljöer med höga
            skönhetsvärden tycks alltför sällan vara en huvudsaklig målsättning
            för ansvariga beslutfattare. Detta trots att miljöpsykologiska
            undersökningar visar att den estetiska aspekten av arkitektur
            och offentlig miljö är av stor betydelse för många människor.
          </p>
          <p xml:id="i-Ht1JWB6Mqp5P8n7YUe7NBx">
            Sveriges befolkning ökar kraftigt, och det byggs runtom i hela
            landet. Det under­stryker inte bara att politiken tydligt bör
            bejaka att vi bygger, utan också hur vi bygger, för att kunna
            vara ett hållbart land också i ett estetiskt hänseende.
          </p>
          <p xml:id="i-QAwEKsRypaSpQoJEC9H3Kc">
            Viktiga värden har förbisetts när arkitektur och offentlig konst
            antar uttryck som är alltför abstrakta, svårbegripliga och främmande
            för betydande delar av befolkningen. Sverigedemokraterna konstaterar
            att det bland allmänheten finns ett utbrett missnöje med viss
            modern arkitektur och vissa moderna offentliga konstverk. Det
            visar sig i dagens Sverige inte minst genom olika medborgerliga
            sammanslutningar; Arkitekt­urupproret och dess olika sidor på
            sociala medier är ett sådant exempel. Även hett omdebatterade
            enskilda byggnationer så som det tidigare föreslagna Nobel Center
            på Blasieholmen i Stockholm, eller tillbyggnaden till Liljevalchs
            konsthall på Djurgården i Stockholm, är exempel på enskilda fall
            där såväl byggnadsförslagen i sig som andra aspekter av projekten
            har vållat stor folklig kritik som fått människor att organisera
            sig i protest.
          </p>
          <head xml:id="i-LMkeB2LcDfKPy4zQfUturq" type="h1">
            Allmänhetens preferenser, välmående och delaktighet
          </head>
          <p xml:id="i-EqFGCGkZLTuZF1Y89KLNcU">
            Att ta del av kultur påverkar hälsa och välmående, vilket förklarar
            att Sverigedemo­kraterna sedan flera år tillbaka förespråkat bredare
            implementering av kultur i vården. En god politik för arkitektur
            och offentliga miljöer kan bidra positivt till många männi­skors
            välmående. Det är något som är viktigt att bära med sig och förstå
            i utformandet av ett gott samhälle.
          </p>
          <p xml:id="i-HAozaj1y16xdzMUoebLWws">
            I doktorsavhandlingen Värdering av stadsmiljöer – en metod att
            mäta upplevelse visar forskaren Lena Steffner att det går att
            mäta huruvida en stadsmiljö är bra eller dålig för människan.
            Steffner skapade ett frågeupplägg där de tillfrågade fick rangordna
            hur de känner sig i olika stadsmiljöer: glada, upplivade, trygga,
            uttråkade och så vidare. Steffner kunde i undersökningen fastslå
            att en enkel, repetitiv och utarmad arkitektur gör människor oroliga,
            missmodiga och irriterade. Hon visar vidare i sin undersökning
            att allmänheten föredrar medeltida stadsuttryck, stenstadens olika
            former, staden med storgårdskvarter och trädgårdsstaden, framför
            den funktionsuppdelade staden och den postmodernistiska staden.
          </p>
          <p xml:id="i-RGNvEihLaixqDDvMj8c1b5">
            Arkitekten Catharina Sternudd har i en avhandling vid Lunds universitet
            visat att ”världen över gillar många människor småskalighet, variation,
            naturmaterial och färg, grönska och ett formspråk som anknyter
            till en gammal byggnadstradition”. Sternudd framhåller också behovet
            av att överbrygga diskrepansen mellan arkitektyrkets homo­gent
            modernistiska smaknorm, och det slags byggande som människor generellt
            föredrar. Sverigedemokraterna ser också problemet med denna diskrepans,
            och vill i stället låta allmänheten få ett större inflytande över
            utformningen av arkitektur och offentliga miljöer.
          </p>
          <p xml:id="i-Jweq65dRdAE85gaM3smKhM">
            Preferenserna hos allmänheten när det handlar om offentliga miljöer
            som vi alla vistas i, är avgörande, och bör prägla utformningen
            av arkitektur och offentliga miljöer. Hur landets medborgare kan
            ges ett större inflytande över utformningen av de offentliga miljöer
            som de vistas i är vidare något som vi vill utreda. Vi ser att
            de påverkansmöjlig­heter som allmänheten har i dagens Sverige
            inte är fullgoda. Ett alternativ för att nå ett större inflytande
            från allmänheten skulle kunna vara införandet av något slags demokra­tiskt
            valda råd i våra kommuner, för att hantera frågan. Ett annat alternativ
            kan vara att ge medborgare möjlighet att tycka till om olika förslag
            i närområdet genom att utifrån folkbokföring anordna lokala omröstningar
            i anslutning till platser för nya projekt, och därefter rösta
            via e-legitimation. Eventuellt skulle olika former för delaktighet
            i proces­serna kunna variera utefter projektens storlek och antalet
            berörda personer.
          </p>
          <p xml:id="i-R4djNuHCKaPP92YiyG5a3">
            Sverige är dess medborgares gemensamma hem, och finns det ett
            folkligt missnöje kring hur miljöerna i detta gemensamma hem tar
            form, är det viktigt att detta missnöje hörsammas. Genom att öka
            allmänhetens direkta inflytande över nya offentliga miljöers utformning,
            undviker vi att vad som betraktas som vackert färgas för mycket
            av enskilda politiska beslutsfattares subjektiva bedömningar.
            Vi behöver i stället finna vägar att ut­forma den offentliga miljön
            på som tar hänsyn till såväl den som avser göra förändring­ar
            i den offentliga miljön, som den som bor i anslutning till platsen
            för förändringarna. Detta behöver kunna ske utan att den som bor
            i anslutning till förändringarna i alla lägen ska behöva skicka
            in tidskrävande överklaganden kring berörd detaljplan eller motsvarande.
          </p>
          <p xml:id="i-DV28BTXgaEG6KZDfHak1AH">
            Sverigedemokraterna vill se en mer omfattande debatt kring arkitektur
            och offentliga miljöer, en debatt som tar avstamp i människors
            behov och det vi vet om den mänskliga naturen. Det innebär att
            strävan bör vara att uppföra arkitektur och offentliga miljöer
            som beaktar det mänskliga behovet av social samvaro, närhet till
            naturen, skönhet etcetera. Även historia och identitet kopplat
            till platsen och invånarna som bor där bör bejakas när det byggs.
          </p>
          <p xml:id="i-4n4h2TN9SGDXRAVvcn6Eb2">
            Vi vill därtill utreda hur lagkrav om att varje kommun ska ha
            ett lokalt tillsatt skön­hetsråd kan se ut. Råden i fråga skulle
            vi gärna se vara brett sammansatta och med möjligheter att yttra
            sig över processer kopplade till översiktsplaner och detaljplaner
            samt ny exploatering generellt.
          </p>
          <head xml:id="i-KXVYcLpQuNcmxZC8VCdvxK" type="h1">
            Kulturmiljökompetens
          </head>
          <p xml:id="i-TfdUpbVLvYXnSAtiCLwz96">
            En aspekt som ofta lyfts kring utformningen av arkitektur och
            offentlig miljö är att objekt, konstverk eller byggnader alltför
            ofta placeras på fel plats utan känsla för den omkringliggande
            miljön. Miljöers kulturhistoriska värden är ofta grunden till
            en identitet som finns kopplad till den aktuella platsen. I Sverigedemokraternas
            utgifts­områdesmotion på kulturområdet har partiet sedan flera
            år tillbaka förespråkat ett stimulansbidrag för kulturmiljökompetens.
            Bidraget syftar till att förstärka eller tillsätta kulturmiljökompetens
            vid plan- och samhällsbyggnadsförvaltningar i landets 290 kommuner.
            Kommunerna har en viktig roll och ett stort ansvar inom ramen
            för plan- och bygglagen, kulturmiljölagen och samhällsbyggnaden
            i stort vad gäller att värna, vårda samt inkludera K-märkta byggnader
            och kulturmiljöer i stads- och samhälls­planering. Således är
            det av yttersta vikt att kommunerna har nödvändig kompetens för
            att såväl skapa som skydda kulturhistoriskt värdefulla miljöer
            runt om i vårt land.
          </p>
          <head xml:id="i-D9TT5iJszCU422pEgYsfB6" type="h1">
            Kommunala arkitekturprogram
          </head>
          <p xml:id="i-CD87aYAq5nCGtaubqnu3Lt">
            Sverigedemokraterna anser vidare att någon form av kommunalt
            arkitekturprogram bör upprättas i varje kommun, något som endast
            ett litet fåtal kommuner har i dagsläget. Ett sådant program skulle
            kunna vara ett verktyg för att nå förbättrad arkitektonisk kvalitet
            och estetisk hållbarhet i hela landet. Vi vill se att någon form
            av mellansteg mellan översiktsplan (ÖP) och detaljplan (DP), alternativt
            inslag i ÖP- eller DP-processen där samrådsförfarande med länsarkitekt,
            kommunarkitekt, civilsamhället och medborgarna ingår, ska införas
            som regel. Kvalitet, hantverkskunnande och tidstypisk harmonisering
            med befintlig kulturmiljö ska bli en viktigare aspekt vid upphandling.
            En utredning får se över hur det bäst kan implementeras i detalj.
            Länsarkitekt ska vara ett obligatorium vid varje länsstyrelse,
            och länsarkitekten kan förslagsvis rapportera till riksarkitekt­enheten
            om kommunens utveckling.
          </p>
          <head xml:id="i-H56cnQuKhRunwQ4i6fSwnk" type="h1">
            Nog med rivningsvågor
          </head>
          <p xml:id="i-2fwdPg9ANpty67XuioEZSi">
            Under 1900-talet, i synnerhet under 1960- och 1970-talen, så
            svepte en mycket kraftfull rivningsvåg över Sverige. Denna våg
            framkallades avsiktligt och hade till del ideolo­giska förtecken.
            Partier över hela det politiska fältet i Sverige under den aktuella
            tiden bär ansvar för detta. Stora delar av ett mycket rikt arv
            i form av vacker, historisk och kulturellt värdefull arkitektur
            gick då tragiskt nog förlorad i vårt land för alltid. Under de
            två nämnda decennierna så revs hela 40 procent av de svenska städernas
            äldsta bostadsbestånd. Till exempel revs då över 700 byggnader
            i Stockholms innerstad, och i Norrköping så revs över hälften
            av den då befintliga bebyggelsen. Andra mindre orter var inte
            heller förskonade, utan tvärtom så rådde ett slags rivningshysteri
            över stora delar av landet som saknar motstycke i svensk historia.
            I värmländska Hagfors så revs 80 procent av bostadsbeståndet,
            något som även skedde i sörmländska Katrineholm.
          </p>
          <p xml:id="i-B2nuqbrUDf9S6TNYGysbg5">
            Det kan tyckas som om rivningsvågen under 1900-talet nu är historia
            och således bör läggas till handlingarna och sluta vara föremål
            för något slags aktuell debatt. Det är dock inte så enkelt, utan
            även i dag under 2020-talets så rivs det alltför friskt på sina
            håll, om än inte i samma skala som på 1960- och 1970-talen. Exemplen
            på bekymmer­samma rivningar här och nu är många.
          </p>
          <p xml:id="i-Jqm7yNn8c86NZfbt9QZXiw">
            Sverigedemokraterna vill motverka den typen av utveckling och
            i stället värna värdefull arkitektur och offentliga miljöer. Sveriges
            kommuner har en avgörande roll för att bevara detta via den kommunpolitiska
            makten, men likväl bör det klarläggas vad som kan göras på nationell
            nivå för att undvika fler rivningsvågor. Det bör därför utredas
            hur nya rivningsvågor kan undvikas. Rimligen bör då lärdomar dras
            i synnerhet av den förödande rivningsvågen under 1960- och 1970-talen.
          </p>
          <head xml:id="i-WWo5ZSbJ25ivWjnHz2ifZK" type="h1">
            Nya nationella mål för arkitekturpolitiken
          </head>
          <p xml:id="i-7nsHkBkh2wwyc2JGK99msb">
            Propositionen Politik för gestaltad livsmiljö (prop. 2017/18:110)
            kan sägas utgöra ett slags samlad nationell policy för arkitektur.
            Som en följd av propositionen har det satts upp ett nationellt
            mål och sex preciseringar av detsamma, vilka är styrande för statens
            agerande när det gäller arbetet med gestaltade livsmiljöer, arkitektur,
            form och design. Även för kommuner och regioner kan målen ha en
            vägledande roll. Sverigedemokraterna bedömer att flera av dessa
            mål är i linje med vår politik, även om alla inte är det till
            fullo.
          </p>
          <p xml:id="i-Taz4kxQgM3PmziDkVPDUQA">
            Sverigedemokraterna ser ett behov av att införa ytterligare nationella
            mål när det gäller arkitekturpolitiken. Det vore värdefullt att
            införa ett mål som förtydligar vikten av långsiktighet, ett mål
            med fokus på estetisk hållbarhet och tidlöshet när det byggs,
            något som har förbisetts under flera decennier och så även i dag.
            Det bör även införas ett nationellt mål som syftar till att förbättra
            den medborgerliga förankringen och hänsyns­tagandet till allmänhetens
            preferenser kring det som byggs i Sverige. Detta bör ses mot bakgrund
            den diskrepans som råder mellan vilken typ av byggnation som människor
            i allmänhet föredrar enligt olika undersökningar, jämfört med
            den smaknorm som råder i arkitektkåren.
          </p>
          <head xml:id="i-BszxR5yJmnqPFCGf3rrXmL" type="h1">
            Enprocentregeln
          </head>
          <p xml:id="i-DcjKr2Wsy1oPE7XXsi5rYh">
            Det är viktigt att utreda vilka direktiv som vore lämpliga att
            införa för att enprocent­regeln för konstnärlig gestaltning ska
            tillämpas i praktiken. Den får inte bli en regel som för ofta
            sätts på undantag som i dag, men inte heller en tvingande regel.
            Som riktlinje kan regeln dock komma mer till sin rätt. Vi sverigedemokrater
            vill också utreda vilka direktiv som kan göra att enprocentregeln
            i våra offentliga miljöer kan leda till ökad estetisk hållbarhet,
            hur den kan bidra till att offentliga miljöer över tid upplevs
            som vackra och tilltalande av allmänheten. Poängen med nämnda
            regel skulle på så sätt kunna bli tydligare enligt vår mening.
          </p>
          <p xml:id="i-E58qC2rL91fBeuuQdLkHzs">
            Vi föreslår att det i ovan nämnda utredning också ingår ett utredningsuppdrag
            om hur exploatörer och byggherrar på den kommersiella sidan kan
            stimuleras att ta större kulturmiljöhänsyn och ett ökat ansvar
            för densamma. Dels menar vi att det finns fog för att se över
            möjligheterna till att utveckla enprocentregeln med en kulturmiljöklausul
            där såväl offentliga som kommersiella aktörer omgärdas av ett
            tydligare riktmärke för kulturhistorisk hänsyn. Dels menar vi
            att en kulturmiljöfond bör utredas i syfte att stimulera aktörer
            att ta ökad kulturhistorisk hänsyn och estetiskt hållbar gestaltning
            vid exploatering och nybyggnation i anslutning till kulturhistoriska
            miljöer där inverkan är påtaglig och riskerar att förändra landskaps-
            eller stadsbilden. Detta förslag återfinns i Sverigedemokraternas
            kommittémotion om ökad kulturmiljöhänsyn vid exploatering.
          </p>
          <p xml:id="i-X2ji9hD8MX9ynzfcKvg1s7">
            Syftet med nämnda regel skulle på alla ovan nämnda sätt kunna
            bli tydligare enligt vår mening.
          </p>
        </div>
        <div xml:id="i-Nvxo8QQAUvy14LGuxVSMa5" type="motSignatures">
          <list xml:id="i-LEUEFmcAajoyY2H84EpDye">
            <item xml:id="i-HSgzFHvGaPkmKh2H2zizVP">
              Jonas Andersson i Linghem (SD)
            </item>
            <item xml:id="i-14PooJRCPZSpdGrptUfMvC">
              Aron Emilsson (SD)
            </item>
            <item xml:id="i-Ny7rCJt14EYcgbjogf4G7e">
              Angelika Bengtsson (SD)
            </item>
            <item xml:id="i-DRSRGZRYWLidajFnCbciCq">
              Mikael Eskilandersson (SD)
            </item>
            <item xml:id="i-6nKEJatvyA5Wx176yQZbKB">
              Roger Hedlund (SD)
            </item>
            <item xml:id="i-5cQtiHx4gFmFXWdCDF31BZ">
              Angelica Lundberg (SD)
            </item>
            <item xml:id="i-B9J9DMGRqgjPBHdDSLWndm">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
