<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01103">
  <teiHeader>
    <fileDesc>
      <titleStmt>
        <title>om sjukvården i krig</title>
        <author>av Gunnar Oskarson och Per-Olof Strindberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om sjukvården i krig</title>
          <idno type="rdwebb">G1021103</idno>
          <rs type="number">1103</rs>
          <ref type="dokument_url_text">http://data.riksdagen.se/dokument/G1021103/text</ref>
          <ref type="dokument_url_html">http://data.riksdagen.se/dokument/G1021103</ref>
          <ref type="dokumentstatus_url_xml">http://data.riksdagen.se/dokumentstatus/G1021103</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-29d4o9bEHU1BKwMGzefze5" type="signed"/>
        <correspContext corresp="i-29d4o9bEHU1BKwMGzefze5">
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-CQwK55qAkVUZt7PtiHxAxd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1103/mot_197778__1103-001.pdf"/>
      <fw xml:id="i-RiTioAnDzRJMaMYkxUPb79">
        Motion 1977/78:1103
      </fw>
      <div xml:id="i-FRtHAJ9VTGn3CeUzRNntyn" type="motHeader">
        <div xml:id="i-Adi8yBsJvS2jbBXU79a8vQ" type="motTitle"/>
        <div xml:id="i-8hpTKYW9T2x2LMjA4smG71" type="motSubmissionInfo"/>
      </div>
      <div xml:id="i-9scwknBU6NYNUKjzpdDTho" type="motBody">
        <div xml:id="i-KZ6n5kGjJaZdTEMNKwwKGU">
          <p xml:id="i-7N6sq3ezoA7vXfB3KnQNKy">
            av Gunnar Oskarson och Per-Olof Strindberg om sjukvården i krig
          </p>
          <p xml:id="i-A7hyAnGsF48dofAGzrqJaL">
            Socialstyrelsen har enligt sin instruktion att bl.a. leda, övervaka
            och samordna den regionala och lokala planläggningen av krigsorganisationen
            för den allmänt civila hälso- och sjukvården och att därvid bl.
            a. ansvara för registrering, krigsplacering och försvarsmedicinsk
            utbildning av medicinal- personal samt anskaffning av materiel.
            Vidare åligger det socialstyrelsen att verkställa utredningar
            avseende beredskapen för den civila hälso- och sjukvården och
            hos regeringen göra de framställningar som erfordras. Socialstyrelsen
            fick i uppdrag 1971 att göra en total översyn av krigsorga- nisationen
            för den allmänt civila hälso- och sjukvården. Bakgrunden till
            uppdraget var bl. a. att socialstyrelsen konstaterat, att organisationen
            för sjukvården i krig byggde på en föråldrad lagstiftning. En
            omfattande och genomgripande utveckling hade under de senaste
            decennierna skett i samhället — inte minst inom hälso- och sjukvården
            — samt inom totalförsva- ret. Mot den bakgrunden var, enligt socialstyrelsen,
            en översyn av krigsor- ganisationen för den allmänt civila hälso-
            och sjukvården angelägen. Utredningens första uppgift var att
            ta fram en perspektivplan för hälso- och sjukvården i krig 1976/85.
            Inför försvarsbeslutet 1977 inordnades den civila hälso- och sjukvården
            i en särskild utredning — studier avseende övrigt totalförsvar
            — som tillkallades 1975. Resultaten av dessa studier överläm-
            nades till 1974 års försvarsutredning. På uppdrag av regeringen
            genomförde socialstyrelsen även under 1976 en särskild progamplanering
            och denna programplan överlämnades bl. a. till försvarsutredningen.
            Totalförsvarets hälso- och sjukvård kan betraktas som ett system
            av komponenter, som skall tillgodose men också påverka behovet
            av sjukvård under kris- och krigstid. Det är väsentligt att de
            olika komponenterna är väl avpassade till varandra och till de
            behov som kan komma att uppstå. Det finns en rad starka beroenden
            mellan hälso- och sjukvårdens olika grenar i krig —- beroenden
            som sträcker sig över såväl funktions- som organisationsgränser.
            Vid utformningen av sjukvårdssystemet gäller genom- gående att
            åtgärder inom en del av sjukvården ofta får kraftiga följder för
            andra delar eller enheter. Enligt den av statsmakterna fastställda
            målsättningen för totalförsvaret skall sjukvården i krig anpassas
            till inriktningen av de samlade försvarsan- strängningarna. Även
            om planeringen i första hand gäller krig som utkämpas med konventionella
            stridsmedel, dvs. utan att kärnladdningar, kemiska eller biologiska
            stridsmedel utnyttjas, kommer ändå stora delar i samhället att
            drabbas av krigets verkningar. Målet för sjukvården i krig är
            att varje sjuk eller
          </p>
          <pb facs="riksdagen-motions-pdf/data/197778/mot_197778__1103/mot_197778__1103-002.pdf"/>
          <fw xml:id="i-Jy9SugpyMEEm2DMJ8ZjQip">
            Mot. 1977/78:1103 1
          </fw>
          <p xml:id="i-XLjPbvrRgv7mRyQGpUuTF5">
            skadad människa utan åtskillnad skall kunna få efter omständigheterna
            bästa tänkbara vård. Det är ytterst viktigt att sjukvården får
            möjlighet att nå uppsatta mål eftersom motståndsförmågan hos totalförsvaret
            är så starkt beroende av en väl fungerande sjukvård. Om skillnaderna
            mellan freds- och krigssjukvården blir alltför stora, kan motståndsviljan
            hos människorna undergrävas. Socialstyrelsen anskaffar redan i
            fred utrustning som är avsedd att i krig förstärka den befintliga
            fredsorganisationen samt för att utrusta annex och sjukhärbärgeslokaler.
            Denna utrustning förvaras i närheten av lokalerna, som redan i
            fred förbereds med värme, vatten och sanitet. Någon egentlig lagerhållning
            av sjukvårdsmateriel av olika slag före- kommer inte inom fredssjukvården.
            Man är hänvisad till täta leveranser från olika leverantörer och
            distributionsställen, men detta förfarande kommer inte att kunna
            fungera i krig. Särskilda krav måste därför ställas på sjukvårdens
            försörjning vid en krigssituation.
          </p>
          <p xml:id="i-986iCsA8fxJ4ALgVdX621t">
            1977 års försvarsbeslut
          </p>
          <p xml:id="i-GnyY5px7uNbHAPGBPaueLX">
            1974 års försvarsutredning behandlade i sina betänkanden relativt
            ingå- ende sjukvården i krig. Försvarsutredningen ansåg därvid
            att en avsevärt större effekt skulle kunna uppnås inom hälso-
            och sjukvården i krig, om andra principer för de samlade sjukvårdsresursernas
            utnyttjande tillämpades. Försvarsutredningen påpekade de brister
            som förefanns inom krigsorganisa- tionen. När det gällde ansvars-
            och ledningsförhållandena inom sjukvården i krig underströks betydelsen
            av att ansvar i fred för viss verksamhet bör följas av ansvar
            att förbereda, genomföra och leda samma verksamhet i krig. Försvarsutredningen
            ansåg det nödvändigt att vidta åtgärder beträffande möjligheterna
            att kraftsamla civil kirurgisk kapacitet till aktuella delar av
            landet i en krigssituation. Utbildningen borde även förbättras
            och det pekades på möjligheten att sådan utbildning bedrevs gemensamt
            för totalförsvaret. Dessutom biträddes det av försörjningsberedskapsutredningen
            framlagda förslaget att uthålligheten av sjukvårdsmateriel och
            läkemedel borde förbätt- ras. Försvarsutredningen förordade vidare
            att uppmärksamhet ägnas åt möjligheterna att skapa skydd för avgörande
            funktioner inom sjukvården. Regeringens proposition 1976/77:74
            bilaga 3 behandlade inriktningen av den del av totalförsvarets
            fortsatta utveckling, som avser socialdepartemen- tets verksamhetsområde,
            således sjukvårdberedskapen.Föredragande stats- rådet hänvisade
            till försvarsutredningens betänkanden, där det framhölls att sjukvårdsresurserna
            i flera avseenden är otillräckliga under avspärrning och i krig
            och att det är synnerligen angeläget att bristerna snabbt avhjälps.
            Statsrådet förordade den av socialstyrelsen föreslagna utökade
            ekonomiska ram för den närmaste femårsperioden, vilken möjliggör
            en förstärkning av såväl operationsavdelningar som vårdplatsresurser.
            Försvarsutredningens förslag om utvidgad utbildning av personal
            för hälso- och sjukvården i krig
          </p>
          <pb facs="riksdagen-motions-pdf/data/197778/mot_197778__1103/mot_197778__1103-003.pdf"/>
          <fw xml:id="i-TwxxFH3CgAcvCAVQXTQfYy">
            Mot. 1977/78:1103 12
          </fw>
          <p xml:id="i-KiCMS6aX3BViq1QHmWoFWP">
            biträddes också av statsrådet. I sin programplan har socialstyrelsen
            anmärkt, att de ökade och nya arbetsuppgifterna för styrelsen
            med anledning av denna utökade verksamhet medför ökat personalbehov.
            Detta förslag om personalförstärkning borde dock, ansåg statsrådet,
            prövas först sedan den pågående utredningen om socialstyrelsens
            framtida organisation (ÖSoS) lagt fram sina förslag. Även i försvarsutskottets
            betänkande 1976/77:13 med anledning av propositionen 1976 /77:74
            framhölls sjukvården i krig som speciellt betydel- sefull inom
            övrigt totalförsvar. Bristerna måste, enligt utskottet, snarast
            avhjälpas. Försvarsutskottet hade, i likhet med socialutskottet,
            ingen erinran mot förslagen rörande sjukvårdsberedskapens fortsatta
            utveckling utan hemställde att riksdagen måtte godkänna de allmänna
            riktlinjerna för denna sådana de angivits av föredragande statsrådet.
            Riksdagen biföll vad utskottet hemställt.
          </p>
          <p xml:id="i-LsQ5V4fgAAVwVXHGv7siBg">
            Socialstyrelsens översynsutredning (ÖSoS)
          </p>
          <p xml:id="i-UcUjsKnMgyAqviuEGuLYhQ">
            Verksamheten i fred för sjukvården i krig är inom socialstyrelsen
            uppdelad på två byråer inom planerings- och beredskapsavdelningen
            (PB-avdelning- en). Planeringsbyrå 4 ansvarar för bl. a. långsiktig
            planering, anvisningsverk- samhet samt anskaffning och lagerhållning
            av utrustning och förbruknings- artiklar. Planeringsbyrå 5 har
            ansvaret för utbildnings- och pesonalfrågor. ÖSoS har haft i uppgift
            att pröva om socialstyrelsens nuvarande organisa- tion och arbetsformer
            behöver ändras. Utredningen har bl. a. tillkommit för att möta
            de förändringar som den nya sociallagstiftningen medför. Socialsty-
            relsen som detaljstyrande verk förändras genom ramlagstiftningen
            i riktning mot ett planerande och policyskapande verk. ÖSoS presenterar
            analyser av vilka verksamheter som kan decentraliseras till olika
            regionala och lokala organ. Möjligheten att decentralisera delar
            av verksamheten inom planeringsby- råerna 4 och 5 diskuteras av
            ÖSoS och bedöms som möjlig, dock endast i ett långt tidsperspektiv
            under förutsättning att sjukvårdshuvudmännen är villiga att ta
            över viss del av den nuvarande verksamheten samt att rimliga kostnadsuppgörelser
            kan träffas. Inom den nuvarande planeringsperioden och med nuvarande
            förutsätt- ningar för verksamheten bedöms möjligheterna till decentralisering
            av dessa planeringsbyråers verksamhet som obefintliga. När det
            gäller planeringssek- tionen på planeringsbyrå 4 konstaterar ÖSoS
            att sektionens arbetsuppgifter inte kan decentraliseras. ÖSoS
            behandlar principiella organisationsfrågor, medan detaljorganisa-
            tionen måste fastläggas senare. I samband härmed förutsätts arbetsuppgifter
            och resurser vägas mot varandra.
          </p>
          <pb facs="riksdagen-motions-pdf/data/197778/mot_197778__1103/mot_197778__1103-004.pdf"/>
          <fw xml:id="i-WaJPN3fjWri9khPMW4xCwd">
            Mot. 1977/78:1103 13
          </fw>
          <p xml:id="i-CFNyjnDz9eqE2wpGqTX6CL">
            Planeringsbyråerna 4 och 5 inom socialstyrelsen arbetar under
            andra förutsättningar än verket i övrigt i den betydelsen att
            styrande för deras verksamhet är försvarsbesluten och dessas genomförande.
            Därför är arbets- volymen hos dessa byråer kraftigt stigande i
            enlighet med av riksdagen fattade beslut.
          </p>
          <p xml:id="i-KTjBtE9jMPr9QssnwqT5FF">
            Utredningen om sjukvården i krig (USIK)
          </p>
          <p xml:id="i-6FyafnU1pfZ84J9TrQPr7u">
            Utredningen om sjukvården i krig tillsattes av regeringen år
            1976 med uppdrag att utreda frågan om sjukvården i krig på grundval
            av det av försvarsutredningen och socialstyrelsen samt till överbefälhavaren
            redovi- sade materialet. Målsättningen är att fredsresurserna
            och fredslagstiftningen skall utgöra grunden för sjukvården i
            krig. I möjligaste mån bör ett enhetligt ansvar för verksamheten
            i fred och krig eftersträvas. Som synes är USIK en utredning som
            omfattar övergripande principiella frågor. På sikt kan dock resultatet
            av USIK:s arbete medföra förändringar i verksamheten inom de båda
            planeringsbyråerna. På några års sikt måste utredningens intentioner
            omsättas i planer m. m. och senare genomföras. Genomförandefasen
            kan även resultera i föränd- ringar vad avser exempelvis inköps-
            och lagerhållningsverksamheten.
          </p>
          <p xml:id="i-9NSCdZStBgZkJ4AVZthRKJ">
            Förstärkning av de administrativa resurserna på socialstyrelsens
            bered- skapsbyråer
          </p>
          <p xml:id="i-FX557if3KzCuvWvv8Sc6en">
            Hälso- och sjukvården i krig har särskilda anslag över socialstyrelsens
            budget. Genom försvarsbeslutet 1977 har dessa anslag mer än fördubblats
            jämfört med föregående tidsperiod. Detta beslut innebär också
            att riksdagen i stort följt den femåriga plan som socialstyrelsen
            redovisat och som förutsätter en medelstilldelning 1978/79 i ökad
            takt. Samtidigt som det för socialstyrelsen gäller att med tilldelade
            medel snabbt undanröja de brister i sjukvården i krig som påvisats
            bl. a. utrustnings- och utbildningsmässigt gäller det även att
            i samverkan med berörda totalförsvars- myndigheter i den nu påbörjade
            perspektivplaneomgången söka utveckla principerna för ett effektivt
            utnyttjande av totalförsvarets sjukvårdsresur- ser. I syfte att
            bringa de administrativa resurserna i paritet med de ökande arbetsuppgifterna
            har socialstyrelsen bedömt det angeläget att föreslå vissa förstärkningar.
            Vissa kommittémedel t. ex. för löner åt den för långtidspla- neringen
            ansvariga personalen har dragits in, varför denna personal under
            innevarande budgetår delvis måst avlönas av medel från sakanslag.
            Detta förhållande har socialstyrelsen begärt att få en ändring
            på. Dessa framställ- ningar till regeringen har dock inte gett
            något positivt svar. Den satsning på sjukvården i krig som riksdagen
            klart markerat genom de ökade sakanslagen får inte förfuskas genom
            brist på medel för de båda
          </p>
          <pb facs="riksdagen-motions-pdf/data/197778/mot_197778__1103/mot_197778__1103-005.pdf"/>
          <fw xml:id="i-3WZft7Hvn13xjCNcWq3Ksm">
            Mot. 1977/78:1103 14
          </fw>
          <p xml:id="i-UuRf9DJRwfGWSwb1ofnqtB">
            beredskapsbyråernas personal. För att undvika att så sker borde
            en förstärk- ning på löneanslaget genomföras med början budgetåret
            1978/79 och avse den planeringspersonal som avlönats på kommittémedel.
            Härutöver skulle det i högsta grad vara önskvärt med punktvisa
            förstärkningar på utrustnings-, organisations- occh utbildningssidan
            enligt socialstyrelsens program. Den föreslagna förstärkningen
            är synnerligen angelägen för att riksdagens intentioner om sjukvården
            i krig skall kunna genomföras. Produktionen enligt de sakanslag
            regeringen tilldelar måste genomföras varje budgetår, planeringen
            måste löpa jämsides med de andra totalförsvarsmyndigheternas perspektiv-
            och programplanering. Resultat från utredningar som USIK och ÖSoS
            kan alltså inte avvaktas. Om riksdagen enhälligt uttalat sin mening
            om att en upprustning är nödvändig på området sjukvård i krig
            bör administra- tiva hinder inte fördröja ett förverkligande av
            riksdagens beslut. I stället bör de administrativa svårigheterna
            undanröjas snarast. De beräknade lönekostnaderna för personalen
            på de två planeringsbyrå- erna för 1978/79 torde uppgå till ca
            1 milj. kr. Med hänsyn till det kärva statsfinansiella läget avstår
            vi från yrkande om höjning av socialstyrelsens löneanslag med
            ovan angivna belopp men vill starkt understryka angelägenheten
            av att den pågående planeringen för sjukvården i krig kan på samma
            sätt som hittills sammanhållas och fortsättas inom socialstyrelsens
            ram. Med stöd av ovanstående får vi därför hemställa att riksdagen
            som sin mening ger regeringen till känna vad i motionen anförts
            rörande socialstyrelsens planering avseende sjukvården i krig.
          </p>
          <p xml:id="i-Sv997rmdaFmpoZjBtgtr8B" type="date">
            Stockholm den 24 januari 1978 GUNNAR OSKARSON (m) PER-OLOF STRINDBERG
            (m)
          </p>
        </div>
      </div>
    </body>
  </text>
</TEI>
