<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00194">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__194/mot_1925__ak__194-001.pdf"/>
      <fw xml:id="i-C2QttxFjFSfseqH4Tc95DJ">
        Motioner i Andra kammaren, Nr 194. D
      </fw>
      <div xml:id="i-JAmArZaNSEWEKhW1wKmcTz" type="motHeader">
        <div xml:id="i-VNn9AGFiWE3Qw26SDophoZ" type="motTitle"/>
        <div xml:id="i-D8HNrHeuoQdgCUU9TzgRTD" type="motSubmissionInfo"/>
      </div>
      <div xml:id="i-NW7YbKuUApk9RQNgpCr27" type="motBody">
        <div xml:id="i-9QbEkAFEi5uRwrqrdg9rp9">
          <p xml:id="i-Kvjem5SdcYhxXoTzw9jE4q">
            Nr 194.
          </p>
          <p xml:id="i-TQksNgAhWeJS2uayMihD9e">
            Av herr Petersson i Lerbäcksbyn m, fl., om anslag till anordnande
            av mjölkningstävlingar eller andra arbetstävlingar vid jordbruket.
          </p>
          <p xml:id="i-XGAgxRSvJtPN8RJcv9ePeR">
            Det mångsidiga arbete för det mindre jordbrukets höjande ävensom
            för nya jordbrukarehems skapande, som staten dels själv leder,
            dels lämnar sitt stöd, utgör ett tydligt vittnesbörd om statsmakternas
            uppskattning av det mindre jordbrukets betydelse för land och
            folk. En viktig förutsättning för att såväl det allmännas som
            de enskildas åtgärder till jordbrukets, enkannerligen det mindres,
            förkovran skola leda till bästa möjliga resultat är emellertid,
            att jord- bruksbefolkningen själv förstår att rätt värdesätta
            sin näring och sin fria och självständiga ställning vid denna,
            att den aktar och ärar arbetet vid jorden och i lantmannahemmen
            och icke låter dåra sig av åsiktsströmningar, som ställa de viktiga
            och hedervärda sysslorna å åker och äng och i ladugård på ett
            lägre plan än arbetet inom andra näringar. Det är med glädje man
            iakttager, att en reaktion mot lantarbetets underskattning nu
            börjar göra sig gällande, och det är utan tvivel att handla i
            de förutberörda statsåtgärdernas anda, om man lämnar strävandena
            till sagda arbetes höjande i det allmänna medvetandet det stöd,
            som de förtjäna och böra kunna göra anspråk på. Framför allt förtjäna
            strävandena att göra lantarbetet aktat och älskat av jordbrukareungdomen
            att uppmuntras och stödjas, och vår avsikt är att fästa riksdagens
            uppmärksamhet särskilt på ett arbete vid jordbruket, nämligen
            mjölk- ningsarbetet, samt att föreslå riksdagen besluta om viss
            statshjälp till åtgärder för dettas höjande genom kurser och tävlingar.
            | Det är ett beklagligt faktum, att mjölkningsarbetet hör till
            de jordbruksarbeten, som åtnjuta det minsta anseendet, detta ehuru
            det är ett av de betydelsefullaste arbetena vid jordbruket. Följden
            har blivit, att det många gånger faller sig ytterst svårt att
            få detta arbete utfört och att få det väl och omsorgsfullt utfört.
            Denna olägenhet kännes kanske starkast vid det egentliga bondejordbruket.
            Vid storbruket hjälper man sig fram genom att montera in mjölkningsmaskiner,
            vid småbruket utför väl husmodern i regel själv mjölkningsarbetet,
            men vid jordbruk, där husmoderns tid och krafter tagas helt i
            anspråk av arbetet i hus- hållet, blir frågan om mjölkningsarbetets
            utförande ofta en av de mest svårlösta och bekymmersamma. De kvinnliga
            tjänarna äro icke sällan ovilliga att åtaga sig arbete i ladugården,
            som de anse ofint, och bland de manliga tjänarna är den uppfattningen
            icke ovanlig, att det är under deras värdighet att deltaga i mjölkningsarbete,
            som de betrakta som »pig-göra». Beklagligt nog möter man understundom
            samma uppfattning även bland döttrarna i jordbrukarehemmen,
          </p>
          <pb facs="riksdagen-motions-pdf/data/1925/mot_1925__ak__194/mot_1925__ak__194-002.pdf"/>
          <fw xml:id="i-6erUqPVb8QqFFTEfcjjGZk">
            6 "Motioner i Andra kammaren, Nr 194.
          </fw>
          <p xml:id="i-VaEYbiSc1gHmSR17hkdHLd">
            som, om de rätt förstode saken, skulle anse det som en heder
            att visa färdighet just i detta arbete. Bästa sättet att omskapa
            opinionen och att sprida kunskap i arbetets rätta utförande är
            utan tvivel anordnande av mjölkningskurser och mjölkningstävlingar.
            Sådana hava redan tidigare plägat anordnas inom vissa län av hushållningssällskapen
            och deras underavdelningar ävensom på sina håll av Jordbrukareungdomens
            förbund, vilken sammanslutning som bekant tagit som sin uppgift
            att bland jordbrukareungdomen höja intresset för och insikten
            i jordbruksarbetet. Med de mycket begränsade medel, som detta
            förbund har till sitt förfogande kunna emellertid mjölkningstävlingar
            icke genomföras i nöjaktig omfattning runt om i landet, och då
            vi anse det mycket betydelsefullt, att just dessa tävlingar bli
            allmänna och kunna anordnas på bästa möjliga sätt, så synes det
            oss vara väl motiverat, att staten lämnar något bidrag till anordnande
            av undervisning och tävlan i denna form av jordbruksarbete. Vi
            hava tänkt OSS, att dessa bidrag efter ansökan skola ställas till
            hushållningssällskapens förfo- gande att under sällskapens ledning
            eller överinseende användas till sagda ändamål. Vi föreställa
            oss, att avdelningar av ovannämnda ungdomsförbund i många fall
            lämpligen kunna medverka vid tävlingarnas praktiska anordnande.
            Möjligen borde statsbidrag för ändamålet kunna lämnas förbundet
            eller andra organisationer direkt, ifall vederbörande hushållningssällskap
            ej vill taga be- fattning med tävlingarna. Till att börja med
            borde ett statsanslag av 20,000 kr. per år vara skäligt för detta
            ändamål. Skulle anslaget icke tagas helt i an- språk till mjölkningstävlingar,
            bör det överskjutande kunna få användas till andra arbetstävlingar
            vid jordbruket. Under åberopande av vad vi sålunda anfört få vi
            härmed hemställa,
          </p>
          <p xml:id="i-UJ884yqXoAaq7kY4JRmufm">
            att riksdagen måtte för budgetåret 1925—1926 bevilja 20,000 kronor
            att efter av Kungl. Maj:t fastställda grunder användas till anordnande
            av mjölkningstävlingar, eventuellt även andra arbetstävlingar
            vid jordbruket.
          </p>
          <p xml:id="i-QzidoztjXFpdeHT97va5yq" type="date">
            Stockholm den 19 januari 1925.
          </p>
          <div xml:id="i-N9fNQaWQJF2Pq7qb14fq7U" type="signatureBlock">
            <list xml:id="i-PShCGNL27BvXM4dYfc3wHu">
              <item xml:id="i-NmXTXBMkJHERtBFpWDrktX" who="i-SXv5Tc5coUXhzaHBJfs33a" type="signature">
                Birger Petersson
              </item>
            </list>
          </div>
          <p xml:id="i-FeoKWpRB6NVF4k8LripnUL">
            David Norman. Otto Johansson. Fabian Lilliecreutz. C.J. Öberg.
            Gust. A. Gustafsson. Ewald Lindmark. Karl Magnusson C. 0. Johanson.
            Ernst Göranson. i Skövde.
          </p>
          <p xml:id="i-6tSn5rmMBaobnBaHYViEbm">
            Gunnar Persson. Iudvig Brännström. Carl Arv. Anderson.
          </p>
        </div>
      </div>
    </body>
  </text>
</TEI>
