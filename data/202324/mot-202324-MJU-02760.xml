<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02760">
  <teiHeader>
    <fileDesc>
      <titleStmt>
        <title>med anledning av prop. 2023/24:28 Sänkning av reduktionsplikten för bensin och diesel</title>
        <author corresp="i-DAzwuDmrMCAk4CXBrm86y5">av Elin Söderberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2760 av Elin Söderberg m.fl. (MP)</title>
          <idno type="rdwebb">HB022760</idno>
          <rs type="number">2760</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022760/text</ref>
          <ref type="dokument_url_html">https://data.riksdagen.se/dokument/HB022760</ref>
          <ref type="dokumentstatus_url_xml">https://data.riksdagen.se/dokumentstatus/HB022760</ref>
          <ref type="pdf">https://data.riksdagen.se/fil/5CD1EB1D-2BDE-4545-9041-019649154BBD</ref>
          <ref type="docx">https://data.riksdagen.se/fil/B0706A2A-74EE-4920-8EE0-FD8EC52B56ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-12hboAq76SbvTx7TPBUkU" type="basedOn"/>
        <correspContext corresp="i-12hboAq76SbvTx7TPBUkU">
          <ref>Proposition 2023/24:28</ref>
        </correspContext>
        <correspAction xml:id="i-CWYSETj2utv9YhnizpJbuL" type="signed"/>
        <correspContext corresp="i-CWYSETj2utv9YhnizpJbuL">
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-9N94VnavhL9irJidF3qceM"/>
        </correspContext>
        <correspAction xml:id="i-MM3Dyo94uGQied84sWyKLW" type="submitted">
          <date when="2023-11-01"/>
          <time when="12:52:29"/>
        </correspAction>
        <correspAction xml:id="i-PnkPwtCtY7A7iTW9JouHEi" type="reviewed">
          <date when="2023-11-02"/>
          <time when="16:14:23"/>
        </correspAction>
        <correspAction xml:id="i-EbV1rNkrpFG4cnYMnap1X2" type="dismissed">
          <date when="2023-11-07"/>
        </correspAction>
        <correspAction xml:id="i-6aFs2N6KnrAkeka8JBSVXs" type="referred">
          <date when="2023-11-08"/>
        </correspAction>
        <correspAction xml:id="i-WkmfvWf67xA1RDEM29FBnM" type="assigned">
          <date when="2023-11-30"/>
          <time when="15:28:27"/>
        </correspAction>
        <correspContext corresp="i-WkmfvWf67xA1RDEM29FBnM">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-KUwfYXjCpc6e6dxHxmyaDD" type="behandlas_i"/>
        <correspContext corresp="i-KUwfYXjCpc6e6dxHxmyaDD">
          <ref type="uppgift">2023/24:MJU5</ref>
          <ref type="ref_dok_id">HB01MJU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU5</ref>
          <ref type="ref_dok_titel">Sänkning av reduktionsplikten för bensin och diesel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2760 av Elin Söderberg m.fl. (MP)
          med anledning av prop. 2023/24:28 Sänkning av reduktionsplikten
          för bensin och diesel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VU6D6q18AWi48H18JkuymF">
            Förslag till riksdagsbeslut
          </head>
          <list>
            <item xml:id="i-RGy4HmNKAUGt4ydRHe32MB" sortKey="Yrkande 1">
              Riksdagen avslår proposition 2023/24:28 Sänkning av reduktionsplikten
              för bensin och diesel.
            </item>
          </list>
        </div>
        <div type="motContent">
          <head xml:id="i-LX4YPKGU3WpkCdabtDkqeS" type="h1">
            Motivering
          </head>
          <p xml:id="i-EyiJ1S75fWzmb7ArHssjgw">
            Regeringen föreslår i proposition 2023/24:28 Sänkning av reduktionsplikten
            för bensin och diesel att kraven på minskade utsläpp i reduktionsplikten
            för både bensin och diesel sänks till 6 procent för åren 2024–2026.
            Regeringen föreslår även att reduktionsnivåerna för bensin och
            diesel för 2027–2030 slopas, och regeringen avser att återkomma
            till riksdagen med förslag om reduktionsnivåer för denna period.
            Även andra åtgärder som är samhällsekonomiskt effektiva bör övervägas
            enligt regeringen. Lagändringen föreslås träda i kraft den 1 januari
            2024.
          </p>
          <head xml:id="i-GSBwbowE2M6s9refspw4Ka" type="h2">
            Reduktionsplikten ger i närtid kraftigt och förutsägbart sänkt
            klimatpåverkan
          </head>
          <p xml:id="i-RuPdhkbXCVARH71rJrqrWh">
            Reduktionsplikten ger i närtid kraftigt och förutsägbart sänkt
            klimatpåverkan från den befintliga fordonsflottan. Övergången
            till elektrifiering tillsammans med behovet av ett transporteffektivt
            samhälle är de två stora förändringsprocesserna som tar oss mot
            ett hållbart trafiksystem. Det tar dock lång tid att byta ut fordonsflottan
            och varje utsläpps­minskning av koldioxid räknas och är viktig.
            Ju snabbare vi kan elektrifiera och effektivisera transportsektorn,
            desto mindre blir totalvolymen biodrivmedel över tid. För att
            nå transportsektorns mål om minus 70 procent utsläpp från transportsektorn
            till 2030 samt EU:s bindande mål i ESR-sektorn till 2030 behövs
            stora utsläppsminskningar i närtid. Regeringens förslag att sänka
            och avveckla reduktionsplikten försvårar avsevärt möjligheten
            att få till de utsläppsminskningar som behövs.
          </p>
          <p xml:id="i-3zTXfyz2T9ed4tbGiEofXB">
            Regeringen står nu helt utan fungerande klimatpolitik. Effekten
            av förslaget blir sannolikt att en annan sektor, jordbruket, behöver
            ta en betydligt större andel av EU:s bindande krav inom ESR-sektorn,
            och det redan till 2030 då transportsektorns mål sannolikt inte
            kommer att nås. Här kommer regeringen att bli svaret skyldig till
            landets jordbrukare; vilka krav kommer att ställas och hur fort
            ska utsläppen minska i den sektorn? Går det i praktiken att genomföra
            så fort som krävs och hur ska regeringen hantera de ökade kumulativa
            utsläppen som nu uppstår? Att som nu bromsa omställningen, kraftigt
            öka utsläppen och vänta och se kommer att medföra stora extra
            kostnader för omställningen och göra kurvan för minskningen av
            utsläppen avsevärt brantare redan om några år. Detta kommer att
            ske samtidigt som regeringen har tagit bort de långsiktiga spelreglerna
            och skapat stor osäkerhet inför framtiden hos flera sektorer inom
            näringslivet. Näringslivet landar i en ryckighet och osäkerhet
            för alla genom att regeringen har en ansvarslös hållning inför
            klimatutmaningen.
          </p>
          <p xml:id="i-5SuVobMqocvKkycDgZVsT1">
            I nuläget finns inga andra åtgärder på plats som ersätter reduktionsplikten
            och med regeringens politik beräknas utsläppen öka inom transportsektorn
            med uppemot 50 procent redan nästa år, jämfört med nuvarande lagstiftning.
            Utsläppen ökar dessutom ännu mer på längre sikt mot 2030. Det
            är enorma volymer som regeringen är ansvarig för. Enligt regeringens
            egen beräkning av utsläppen från inrikes transporter och arbetsmaskiner
            blir i och med enbart detta beslut utsläppen av koldioxid ca 5,2
            miljoner ton högre 2024 och ca 6,7 miljoner ton högre 2026 än
            vad som beräknas bli fallet med nuvarande lagstiftning. Det är
            oansvarigt och proposition 2023/24:28 Sänkning av reduktionsplikten
            för bensin och diesel ska därför avslås.
          </p>
          <head xml:id="i-R5etzk3XJyaNkwDxk9fjKL" type="h2">
            Sänkt skatt i landsbygdskommuner gör omställningen möjlig
          </head>
          <p xml:id="i-CjLqGdqRAtMQAJrnSHhygz">
            I större städer och många större tätorter är det fullt möjligt
            för fler att välja gång, cykel och kollektivtrafik för huvuddelen
            av resor. Mer långväga gods behöver transporteras på järnväg och
            det finns goda exempel på hur varudistribution i städer kan effektiviseras
            genom samverkan mellan parter. Samtidigt finns det ett behov av
            bil och det ser generellt olika ut beroende på var i landet du
            befinner dig. Miljöpartiet föreslår, för de som ofta saknar alternativ
            till den egna bilen, en sänkt skatt för personer boende i landsbygdskommuner
            med 4 000 kronor per år och person. Tillsammans med det befintliga
            glesbygdsavdraget ger det nästan 500 kronor mer i månaden i plånboken
            för alla på landsbygden – även för de som redan har investerat
            i klimatomställningen. Detta är pengar som utgör ett stöd för
            de som ser sitt busskort bli dyrare, maten dyrare eller drivmedelskostnaderna
            högre. Utöver denna skattereform driver Miljöpartiet flera andra
            satsningar som gör det ekonomiskt möjligt för hushållen att vara
            en del i klimat­omställningen som ett gemensamt Sverigekort för
            all kollektivtrafik, lokal som regional med ett enhetligt lågt
            pris oavsett var och hur långt man åker i landet, ett leasingstöd
            för personer med lägre inkomster, samt återinförd bonus för köp
            av elbil. Med riktade ekonomiska styrmedel kan vi både ha en effektiv
            klimatpolitik, stärkt konkurrenskraft för svenska företag och
            motverka ekonomisk splittring i samhället.
          </p>
          <head xml:id="i-U85kD25zQBgCys3ce8uU3n" type="h2">
            Behovet av långsiktighet
          </head>
          <p xml:id="i-LjNYMHFVP5DX3yUdv5YhSH">
            När Miljöpartiet satt i regering valde vi ett arbetssätt där
            klimatpolitikens ramar togs fram i bred enighet i Sveriges riksdag,
            samtidigt som mål och stora reformer för­ankrades med organisationer
            och näringslivet. Resultatet blev att sju av riksdagens åtta partier
            ställde sig bakom såväl mål som huvudsaklig inriktning på klimatpolitiken.
            Näringslivet välkomnade breda överenskommelser och tydliga spelregler
            som för­väntades kvarstå fram till dess att målen var uppnådda.
            Reduktionsplikten var ett av de långsiktiga besluten sju riksdagspartier
            kunde enas kring och som välkomnades av näringslivet. I dag har
            regeringen kastat in klimatpolitiken i stor osäkerhet, både vad
            gäller mål och medel samtidigt som utsläppen ökar kraftigt med
            regeringens politik. Detta är mycket allvarligt.
          </p>
          <p xml:id="i-8uBfDrL4Cq2HQe6PLaQkoD">
            Om nya effektiva åtgärder kommer på plats som tar oss mot såväl
            2030-målet som det långsiktiga målet 2045 är Miljöpartiet öppna
            för att förändra reduktionsplikten. Men först efter att nya åtgärder
            är på plats. Det är summan av klimatpolitiken som är det väsentliga
            och inte varje enskild åtgärd i sig. Politiken, näringslivet,
            organisationer och privatpersoner behöver kunna känna tillit till
            klimatpolitiken. Vi är beredda att diskutera utveckling av klimatpolitiken
            för Sverige. Men vi står fast vid nuvarande klimatmål och en utveckling
            bör innebära skärpta eller kompletterande mål i bred enighet.
          </p>
          <p xml:id="i-LduA4fvBN2tTbecavLERKP">
            Naturvårdsverket och Trafikanalys har till regeringen inför den
            kommande klimathandlingsplanen föreslagit en utredning för att
            studera en mer kostnadseffektiv utformning med gemensam reduktionsplikt
            för bensin och diesel. Det skulle troligen innebära att marginalkostnaden
            för att minska utsläppen från förbränning av bensin och diesel
            utjämnas. I stället för att avveckla klimatpolitiken skulle regeringen
            kunna ut­veckla den utifrån de förslag som kommer från myndigheterna.
            Det är även väsentligt att beakta hur införandet av EU ETS 2 kommer
            att påverka utformningen av vår nationella klimatpolitik. I nuläget
            finns inga besked om detta ska införas i Sverige 2027/2028 eller
            först 2030. I och med att EU kliver fram finns stora möjligheter
            att med kraft av EU fortsätta utveckla vår klimatpolitik utan
            att montera ned det som redan finns.
          </p>
          <head xml:id="i-CuF1CvJgxKkYWyDyvGhaDb" type="h2">
            Remissinstanserna sågar regeringens förslag
          </head>
          <p xml:id="i-MKAydJofB7c86UxJHDE96b">
            Trafikverket bedömer att regeringens politik gör det omöjligt
            att nå etappmålet för inrikes transporter till 2030 och avsevärt
            försvårar möjligheten att nå Sveriges åtaganden i EU. Naturvårdsverket
            framför att förslaget ökar avståndet till etappmålet för inrikes
            transporter och det nationella klimatmålet för ESR-sektorn. Naturvårdsverket
            lyfter även fram att det kan få ekonomiska konsekvenser för Sverige
            om åtagandena i EU inte nås.
          </p>
          <p xml:id="i-XGEUsGEwKHpSYCxb5Ex161">
            En övervägande del av remissinstanserna avstyrker förslaget då
            förslaget skapar en kortsiktig klimatpolitik som riskerar att
            undergräva förutsättningar för långsiktiga industriella investeringar
            och skapar osäkerhet på marknaden samt att det riskerar att försvåra
            uppfyllandet av EU:s mål och att nå Sveriges nationella klimatmål.
            Förslaget skapar osäkerhet inom branschen samt osäkerhet för kunder,
            transportköpare, transport­företag m.fl., vilket riskerar att
            minska konkurrenskraften för svenska företag. Dess­utom kritiseras
            förslaget för att inte minska drivmedelspriserna så mycket som
            har utlovats.
          </p>
          <head xml:id="i-WVc9Wqhbthy4woSRjVwJLv" type="h2">
            Regeringen ökar fossilberoendet
          </head>
          <p xml:id="i-5E8JjCutDxg1iX5TEtETXs">
            Regeringen gör Sverige mer beroende av fossila drivmedel när
            vi behöver göra precis det motsatta. Sverige behöver minskad fossil
            inblandning, för att minska växthusgas­utsläppen samt minska vår
            utsatthet för volatila oljepriser och geopolitiska på­tryckningar.
            Mer svenskt förnyelsebart bränsle ger minskade utsläpp, bättre
            förut­sättningar för svenska företag och en ökad krisberedskap.
            Det sistnämnda är inte minst viktigt i en osäker tid där ett stort
            beroende till icke-demokratier snabbt kan visa sig bli en stor
            utsatthet. Förutom beroendet av icke-demokratier har vi som land
            även ett ansvar och en moralisk kompass som bör vägleda vilka
            länder vi vill fortsätta att handla med. Fossilmarknaden är överlag
            volatil och det går inte att förutse hur priserna kommer att förändras.
            En ökad andel fossilt i den bensin och diesel som tankas i landet
            (vilket följer av sänkt reduktionsplikt), leder till ökad utsatthet
            för prischocker för hushåll och före­tag. Prisutvecklingen är
            högst osäker, särskilt mot bakgrund av den alltjämt pågående ryska
            invasionen i Ukraina. Särskilt priskänsliga är vi som land för
            tillgängligheten av vinterdiesel som minskat i produktion. I och
            med detta beslut kommer efterfrågan att öka och kan bli en bristvara,
            med risk för höga kostnader, och ytterst ransonering av vinterdiesel
            som inte kan uteslutas.
          </p>
          <p xml:id="i-MziCm1rb7CvVYh8HqjSWwE">
            Vidare innebär sänkta priser på drivmedel att incitamenten för
            att välja eldrivna fordon och andra färdmedel med låga utsläpp
            försvagas framför att använda fordon som drivs med fossila utsläpp.
            Regeringens förslag som sänkt reduktionsplikt motverkar därmed
            regeringens ambition om ökad elektrifiering av transportsektorn.
          </p>
          <p xml:id="i-75SUifgVB4xMTnh4oj5cs5">
            Utöver att sänkt reduktionsplikt leder till ökade växthusgasutsläpp,
            att klimatmålen inte nås, sänkt krisberedskap, ökat beroende av
            icke-demokratier, ökad utsatthet för prischocker från volatila
            oljepriser, osäkerheter för svenska företag i branschen, oklar
            tillgång till vinterdiesel, samt försämrade incitament för elektrifiering,
            så riskerar sänkn­ingen av reduktionsplikten innebära mycket höga
            kostnader för staten och därmed svenska skattebetalare.
          </p>
          <p xml:id="i-MDT65viiCseAoXJ5EX3xJ6">
            EU:s återhämtningsfond kräver en aktiv klimatomställning hos
            medlemsländerna. Sänkningen av reduktionsplikten kan innebära
            att Sverige går miste om stora delar av 38 miljarder kronor från
            EU:s återhämtningsfond. Regeringen har i höständringsbudgeten
            också aviserat att man avser att använda utsläppsrätter från ETS
            för att täcka upp för att man inte väntas nå ESR-målet med sänkt
            reduktionsplikt, vilket kan leda till förlorade intäkter för staten
            på upp till 6 miljarder kronor till 2030. Vidare kommer regeringen
            att behöva vidta ytterligare åtgärder för att täcka upp för att
            man inte når ESR-målet till 2030 med sänkt reduktionsplikt, vilket
            kan innebära höga kostnader för staten för köp av utsläppsutrymme
            från andra EU-länder, alternativt mycket höga böter från EU.
          </p>
          <head xml:id="i-YKupVC64HLDwTgtqaVPpUr" type="h2">
            Öka inhemsk produktion av biodrivmedel
          </head>
          <p xml:id="i-FpbggBA43ih61Z62VaYxBQ">
            Miljöpartiets mål är att Sverige år 2030 ska vara självförsörjande
            inom hållbart producerade biobränslen samtidigt som uttaget ur
            den svenska skogen måste ske på ett hållbart sätt. Den ökade efterfrågan
            i kombination med behovet att bevara biologisk mångfald visar
            att det krävs en bredd av åtgärder för att uppnå detta. Biodrivmedel
            ska i ökad omfattning komma från inhemsk produktion av biodrivmedel,
            samtidigt som elektrifieringen och ett minskat trafikarbete minskar
            efterfrågan av biodrivmedel inom vägtransporter. Över tid utgör
            biodrivmedel en allt större del i omställningen för flyg och sjöfart.
            Det är genom att påverka och skapa långsiktiga förutsättningar
            för såväl hållbart utbud som hållbar efterfrågan som målet om
            att Sverige år 2030 ska vara självförsörjande inom biobränsle
            kan uppnås.
          </p>
        </div>
        <div type="motSignatures">
          <list>
            <item xml:id="i-KrcReRUrnoHvYiUQWkZVV2" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-Qcr5jGGLJzossXKXmNABNp" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-JvN5dVHaAgGeEYGpgMpR6K" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-9ZELHusgroDSRowDQW8SM4" who="i-XPu3ZHL3w9uUH4TKYHMmif">
              Linus Lakso (MP)
            </item>
            <item xml:id="i-EqG3afiAYMZrbm1VqKu4Bd" who="i-9N94VnavhL9irJidF3qceM">
              Katarina Luhr (MP)
            </item>
          </list>
        </div>
      </div>
    </body>
  </text>
</TEI>
