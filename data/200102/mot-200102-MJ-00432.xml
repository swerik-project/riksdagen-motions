<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0432/mot_200102_MJ_0432-0001.pdf"/>
      <div type="motHeader" xml:id="i-4uHsS7ffYiRRNbBMET4xTt">
        <div type="motTitle" xml:id="i-CUiNF59gRb3KUZxHVFb7Q4"/>
        <div type="motSubmissionInfo" xml:id="i-3QeS7C3rJwEnoHAP5mrx7p"/>
      </div>
      <div type="motBody" xml:id="i-Sbz4XQvW7abzbd7tSsHbDX">
        <div xml:id="i-W429tzsi9gApMPpQSi7Bsm">
          <p xml:id="i-SfbXgedXqLkcPiPvU3VUft">
            16
          </p>
          <p xml:id="i-R2QdgBp12gHrbLiSNcaaCg">
            2001/02 mnr: MJ432 pnr: m1698
          </p>
          <p xml:id="i-VEsd4hf49NLaiUsHoH6MRj">
            Motion till riksdagen 2001/02:MJ432
          </p>
          <p xml:id="i-PLkVTWTzugWHdNtx7SXXi6">
            av Olle Lindström och Anders Sjölund (m)
          </p>
          <p xml:id="i-BcvDJRKVVqLXzEp8TAWfTQ">
            Jakten på säl
          </p>
          <p xml:id="i-Xg1Jrnw11cs1qnDFvCvKLN">
            Förslag till riksdagsbeslut
          </p>
          <p xml:id="i-KsMGqxAriQYVpxkCSoetaB">
            Riksdagen tillkännager för regeringen som sin mening vad i motionen
            anförs om vikten av att regeringen skyndsamt återkommer med en
            redovisning av hur reglerad jakt på säl skall bedrivas.
          </p>
          <p xml:id="i-AQDMNnSsWmMbWfcEKzvioT">
            Motivering
          </p>
          <p xml:id="i-Dq2nycoqN98LptxsuezveU">
            En samlad bedömning av sälstammarnas storlek ger vid handen att
            dessa vuxit till sig avsevärt de senaste decennierna. Uppfattningen
            delas av både Naturvårdsverket och Fiskeriverket. Såväl i Östersjön
            som i Bottenhavet observeras numer mycket stora kullar. Orsakerna
            till detta står att finna dels i det jaktförbud som råder, dels
            i den förbättrade livsmiljö som uppkommit när de tunga giftutsläppen
            från industri och jordbruk reducerats högst väsentligt. Ett nytt
            beteendemönster hos sälarna kan skönjas som en följd av det rådande
            jaktförbudet. I dag, till skillnad från tidigare, känner sälarna
            inget hot från människan, utan tvärtom betraktar de närheten till
            människan, fiskaren, som en garant för föda. Yrkesfiskarnas redskap
            har kommit att bli sälarnas främsta skafferi. Ur fiskarnas synpunkt
            innebär naturligtvis det stora flertalet sälar en kraftig störning
            av fisket. Fiskeredskapen skadas så svårt att möjligheterna att
            försörja sig på yrkesfiske försvåras avsevärt. Utefter Bottenviken
            har skötfiske i generationer varit ett viktigt inslag i försörjningen.
            I dag har antalet yrkesfiskare reducerats kraftigt efter Norrlandskusten,
            och de få som finns kvar lever i en ständig kamp på en allt svårare
            marknad. Den kampen försvåras dessutom på ett markant sätt av
            det stora antal sälar som uppträder i närheten av de naturliga
            fiskeplatserna och ständigt skadar fångstredskapen med svåra ekonomiska
            effekter. I betänkande 1999/2000:MJU17 säger utskottets majoritet
            att man ser det kustnära fiskets stora svårigheter beroende på
            det stora sälbeståndet som ett viktigt problem. Utskottet menar
            att regeringen bör ta ett övergripande ansvar för de ekonomiska
            förluster och andra olägenheter som fiskerinäringen
          </p>
          <pb facs="riksdagen-motions-pdf/data/200102/mot_200102_MJ_0432/mot_200102_MJ_0432-0002.pdf"/>
          <p xml:id="i-WYUnWZfprrgp6wDPYhBvt5">
            2001/02:MJ432
          </p>
          <p xml:id="i-HxRShsJCJazqYiB6UkCEhS">
            17
          </p>
          <p xml:id="i-KokKuYwJ9dkDWk9qfXpoT9">
            åsamkas på grund av sälbeståndets storlek. Någon form av jakt
            för att komma till rätta med problemet förespråkas. För en långsiktigt
            hållbar balans i systemet erfordras också en jakt av säl. Boende
            efter Norrlandskusten värnar starkt om en balans i det ekologiska
            systemet och är därför väl skickade att hantera en balanserad
            jakt. Kunskapen om antalet sälar och sälstammarnas tillväxt kan
            relativt väl dokumenteras och därmed ligga som grund för en reglerad
            avskjutning. Trots riksdagens klara uppfattning i frågan är regeringens
            handläggning så här långt otillräcklig. För varje månad som går
            utan beslut i frågan förvärras situationen för det kustnära fisket.
            Av den anledningen är det av största vikt att regeringen snabbt
            fattar beslut om jakt på säl som inte bara omfattar skyddsjakt
            utan som också kan hänföras till reglerad jakt.
          </p>
          <p xml:id="i-5o41KM5yKLciQC7N8zNL3J">
            Stockholm den 3 oktober 2001 Olle Lindström (m) Anders Sjölund
            (m)
          </p>
        </div>
      </div>
    </body>
  </text>
</TEI>
