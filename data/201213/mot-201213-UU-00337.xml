<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00337">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-Evjo9hsKrPvb3KMyegAipb">av Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">H002U337</idno>
          <rs type="number">U337</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U337/text</ref>
          <ref type="dokument_url_html">http://data.riksdagen.se/dokument/H002U337</ref>
          <ref type="dokumentstatus_url_xml">http://data.riksdagen.se/dokumentstatus/H002U337</ref>
          <ref type="doc">http://data.riksdagen.se/fil/9B4DC1FD-990F-4B94-B701-8E5951552966</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T4ZDYHD2CUhfipJm84d9JY" type="signed"/>
        <correspContext corresp="i-T4ZDYHD2CUhfipJm84d9JY">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-UpgWjobr93ieGin6uAbHvc" type="numbering">
          <date when="2012-10-09"/>
        </correspAction>
        <correspAction xml:id="i-QWzowdFSLgG8FLqdGjrU6Y" type="submission">
          <date when="2012-10-05"/>
        </correspAction>
        <correspAction xml:id="i-3mLC5WgrusVoYh4grwqjGa" type="transfer">
          <date when="2012-10-05"/>
        </correspAction>
        <correspAction xml:id="i-FKQSUL2f5YXUgAv3PDJNvZ" type="assigned"/>
        <correspContext corresp="i-FKQSUL2f5YXUgAv3PDJNvZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2jRKq4n7Z4MpquQoWdRMSD" type="motHeader"/>
      <div xml:id="i-MR7vvRrCV4txapK8FbsVV6" type="motBody">
        <div xml:id="i-3b78S5KK5CLknuS9PKPy4w" type="motProposal" subtype="förslag">
          <head xml:id="i-DENcR5vSQHZ7QaMWoQhQiG">
            Förslag till riksdagsbeslut
          </head>
          <p xml:id="i-LHG1Heh3QK1mveBND1BVDQ">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än 4 000 dagar
            men inte är anklagad, än mindre dömd, för något angivet brott.
          </p>
        </div>
        <div xml:id="i-AgfmDHf1ayNU7pFdpB2WF7" type="motContent">
          <head xml:id="i-8K4m2Z8PaFby39LRRyiFvG" type="h1">
            Motivering
          </head>
          <p xml:id="i-45EbGD9PyLoEwrhD3z7s8w">
            Den 11 september 2012 var en glädjens dag då de svenska journalisterna
            Martin Schibbye och Johan Persson frigavs ur det etiopiska fängelset.
            Tyvärr kunde inte de glädjas helt och fullt då deras tankar också
            gick till de kollegor som sitter fängslade, däribland Dawit Isaak.
          </p>
          <p xml:id="i-BKpqCMVuMcRP9GSfekj3Ve">
            Den 23 september 2012 var en sorgens dag. Den dagen hade den
            svenske journalisten och medborgaren Dawit Isaak, född den 27
            oktober 1964 och bosatt i Göteborg tillsammans med hustru och
            barn, suttit fängslad i 11 år, gripen i Eritreas huvudstad Asmara,
            icke anklagad, icke dömd.
          </p>
          <p xml:id="i-E55TbVfKvx4kLnsb1EkzwY">
            Dawit Isaaks öde är framför allt en mänsklig tragedi: En familjefar
            har av politiska skäl skilts från sin familj, inte minst sina
            barn, under tio år. Detta brott mot mänskliga rättigheter, mot
            anständighet och känsla för livets värde, kommer för alltid att
            prägla bilden av den och de som grep honom.
          </p>
          <p xml:id="i-QnYKzpHdJnmKJkXGKV9JgL">
            De må ha sina personliga skäl.Men rent mänskligt visar de framför
            allt att de har ett hjärta av sten.
          </p>
          <p xml:id="i-JTktn3uHezQkk1178PkQm1">
            Det har nu gått över 4 000 dagar sedan Dawit Isaak fängslades.
          </p>
          <p xml:id="i-PwXuLeKW1Rbu7XrMc32wkC">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade Eritreas president Issayas
            Afewerki på att sätta stopp för all kritik av det nyligen befriade
            landets ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-fY63WLzdFc9bVPknuRLVL">
            Isaak var delägare till tidningen Setit där han också arbetade.
            Arresteringsvågen började den 18 september och Dawit Isaak fängslades
            fem dagar senare.
          </p>
          <p xml:id="i-JNc8z8MMAPBLp7SkqxuWUy">
            Dawit Isaak är den ende svensk som av Amnesty International har
            utsetts till samvetsfånge. Han är också den ende EU-medborgare
            som sitter fängslad blott för sina åsikters skull. Skam för den
            regim som är så rädd för sanningen att den inte tål öppen debatt,
            ingen insyn, ingen medmänsklighet.
          </p>
          <p xml:id="i-QR7hog1ZR2myhsTyC9fNP9">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask, i juni 2004, kritiseras de omfattande brotten mot
            mänskliga rättigheter i landet. Rättssystemet är med vanliga krav
            på rättssäkerhet lika godtyckligt som obefintligt, fängelseförhållandena
            är fruktansvärda.
          </p>
          <p xml:id="i-SMaNF294ua5VpVyHmso342">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-8Ho1W8Ap8bL2kdnVR2WtgK">
            Det viktigaste i den sällsynta rapporten i Dagens Nyheter, låt
            vara en extremt klen tröst, kan ändå sägas vara att från trovärdiga
            källor bekräftades att Dawit Isaak vid den punkten ännu var vid
            liv. Än senare under sensommaren 2010 har en framstående företrädare
            för eritreanska regimen gjort gällande att Dawit Isaak inte någonsin
            kan påräkna rättegång eftersom han av regimen tillsammans med
            andra fångar påstås utgöra ett hot mot nationen Eritreas existens.
          </p>
          <p xml:id="i-758nr1byQCZMWzS5E8mjRd">
            Någon tillstymmelse till bevis har dock ej framlagts av Eritrea
            för att styrka denna muntliga anklagelse. Dessvärre finns i skrivande
            stund inte ens full vetskap om Dawit Isaak lever eller ej.
          </p>
          <p xml:id="i-AsnSce62HxaRjJhpfeQrSJ">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-WQpoF9QGRMQS5KHJZYar6i">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat med Kina och Iran.
          </p>
          <p xml:id="i-HkKPg9mLeLmuvgFbCVGa1L">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-2NMTHAg47ZSn6tZraQWeLX">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak. Att inte någon officiell
            företrädare för Sverige och inte heller någon i hans familj har
            tillåtits kontakta, än mindre besöka, Dawit Isaak under dessa
            elva år, är plågsamt intill outhärdlighet. Den enda kontakt som
            över huvud taget förekommit är något telefonsamtal vid den oväntade
            tillfälliga tvådagarsfrigivningen för nu fem år sedan.
          </p>
          <p xml:id="i-6bUufSmoXyWSPDPuCGRoRJ">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom,
            om han så vill vilket är sannolikt, återförenas med sin familj,
            hustru och nu tio år äldre barn.
          </p>
          <p xml:id="i-UKMfzp3j5k1NiziK7ZshGA">
            Även eritreanska barn, om det nu är som så att Eritrea gör gällande
            att Dawit Isaak endast är eritreansk medborgare, har oavvislig
            rätt till sina föräldrar. Ingen regim äger rätten att skilja barnen
            från all kontakt med föräldrarna. Det gäller även Dawit Isaaks
            barn.
          </p>
          <p xml:id="i-HpjajQcheYhN2mwDx2v7e4">
            Riksdagens stödkomitté för Dawit Isaaks frigivning såg redan
            under mandatperioden 20022006 att Sveriges tysta diplomati dessvärre
            var resultatlös. Även under mandatperioden 20062010 har mer av
            samma politik utåt visat sig verkningslös.
          </p>
          <p xml:id="i-R2G9w47mBDVkfhwbCb9VXd">
            Vi noterar dock med stor tacksamhet och uppskattning att statsminister
            Fredrik Reinfeldt och utrikesminister Carl Bild vid FN:s generalförsamlings
            möte i mitten av september 2011 försökte få till ett möte med
            Eritreas president Issayas Afewerki, något denne inte bara avböjde
            utan också värjde sig emot.
          </p>
          <p xml:id="i-VnbTgTZTJNz3q5VieT5QbL">
            Det tyder dessvärre på att president Afewerki är rädd för att
            möta företrädare för demokratier och företrädare för dessa med
            annan syn på mänskliga rättigheter än han själv företräder. I
            detta avseende är det bara synd om president Issayas Afewerki:
            Han skadar inte bara de människor han håller fängslade utan rättegång
            utan också hela sitt land som han väljer att chikanera inför en
            hel värld och försvårar för dess medborgare att röna respekt utomlands.
          </p>
          <p xml:id="i-QGiqPhTU1j98XB7UdZgEBS">
            Vad göra i detta läge?
          </p>
          <p xml:id="i-8NnsN2HChpvUwWD5TFdBsi">
            Det är uppenbarligen dags att komplettera diplomatiska kontakter
            som måste förekomma med vad som bör benämnas smart diplomacy.
          </p>
          <p xml:id="i-UeofZYXNFENgiBDgcHvbJS">
            I första hand måste Sverige nu arbeta genom Europeiska unionen
            genom kontakter med Afrikanska motsvarigheten, Afrikanska unionen,
            för att öka både påtryckningarna och kontaktvägarna med Eritrea.
          </p>
          <p xml:id="i-QAyRQeo4yiCGdA8vb3fiow">
            Därtill måste vi gripa tillfället att samarbeta intensivt med
            de länder som har permanent mission i Asmara.
          </p>
          <p xml:id="i-STDx9p4d36vcdyQXALJXgs">
            Frågan om påtryckningarna skall ske genom indraget bistånd eller
            villkorat sådant att ha en bestämd principiell uppfattning kan
            vara vanskligt när kontakterna gäller en regim med så svårtförutsägbart
            reaktionsmönster som den eritreanska.
          </p>
          <p xml:id="i-Go32NoLDoXaNfAvpSzCYbc">
            Indraget bistånd från Europeiska unionen till Eritrea kan dock
            inte avfärdas; Sverige måste inom EU-organisationen ständigt påtala
            att bistånd inte är ovillkorligt utan måste mötas med respekt
            för mänskliga rättigheter. Att Sverige skurit ned sitt bistånd
            finns det i Sveriges riksdag stor uppslutning kring mot bakgrund
            av den skändliga behandlingen av en svensk medborgare i Eritrea.
          </p>
          <p xml:id="i-8sXcEJcVjFhFhaDKAqzVwC">
            Också andra påtryckningar i form av frågor i alla forum där Sverige
            eller EU möter Eritrea måste användas. Sanktioner i form av reseförbud
            som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmara.
          </p>
          <p xml:id="i-SWW1C7DKKVbdrwtL3kb88C">
            Däremot finns ingen anledning att motsätta sig humanitärt bistånd
            som går direkt till fattiga individer, låt vara att det ligger
            i farans riktning att den politiskt isolerade regimen i första
            hand söker gynna sig själv vad gäller allt bistånd utifrån.
          </p>
          <p xml:id="i-XE552yBAkGokZAndgYVJSW">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, till exempel bankkonton, som tillhör
            eritreanska makthavare och myndigheter, är andra effektiva påtryckningsmetoder.
          </p>
          <p xml:id="i-N6ErMiP181mYckGtwGxeyK">
            Eftersom det därtill är bekant vilket riksdagens Dawit Isaakgrupp
            påtalat i flera år innan det blev mer bekant och rent av en nyhet
            i svenska medier denna höst att eritreanska medborgare i exil
            tvingas betala 2 procent av sin inkomst till hemlandet, bör denna
            sak granskas och utvärderas av svenska myndigheter liksom banker.
            Påtryckningen från eritreanskt håll, om man inte betalar, att
            det finns risk att anhöriga i Eritrea råkar illa ut, borde vara
            en stark signal till alla exileritreaner att motsätta sig denna
            beskattning. Denna avgift är att likna vid statsterrorism; ingen
            demokrati kan förfara så.
          </p>
          <p xml:id="i-Sy7VnGK127zRYq41uRBfTA">
            Att förhindra denna överföring av pengar till Eritrea en slags
            beskattning som saknar laglig grund är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i till exempel vårt land.
          </p>
          <p xml:id="i-Vcqs82iHpCQaEtfdTDaXFp">
            Det som kan synas vara en liten summa pengar för oss, kan vara
            en betydelsefull inkomstkälla för regeringen i Asmara.
          </p>
          <p xml:id="i-7YYYZxapcgQAgdBzY4LE7u">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att Europeiska
            unionen och inte minst EU-kommissionen följer upp denna resolution
            för att befrämja mänskliga rättigheter i Eritrea och för att få
            Dawit Isaak och andra fångar frisläppta.
          </p>
          <p xml:id="i-L35PUpdU3vcamGfWwFMGkY">
            För EU:s del är det dags att överväga att helt stoppa biståndet
            till staten Eritrea, inte öka det. För åren 20082013 har Eritrea
            och EU enats om ett nytt biståndsavtal. Summan ökade från 97 miljoner
            euro till 122 miljoner euro, en ökning med 24 procent. Denna överenskommelse
            sänder helt fel signal till Eritreas ledarskap.
          </p>
          <p xml:id="i-QWuraZs8kVs5P36KJw2agJ">
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer.
          </p>
          <p xml:id="i-48acyhUh6g6kNdt4HtRsjn">
            Däremot är det viktigt att det humanitära bistånd som går direkt
            till eritreaner i nöd kan fortsätta.
          </p>
          <p xml:id="i-P8NqGxwh34EiszLy6ii2ci">
            Den tvärpolitiska Dawit Isaakgruppen i riksdagen bildades i februari
            2005 med representanter från sju riksdagspartier. Syftet är att
            få Dawit Isaak villkorslöst frigiven genom att bidra till att
            rikta strålkastaren mot Eritrea.
          </p>
          <p xml:id="i-VjyqXrYMy8v3fLwNSeU3fc">
            Diktaturer hatar strålkastare, de älskar mörkläggning för att
            där utföra sina illdåd.
          </p>
          <p xml:id="i-TEsujoSijdchM4sMoARGQH">
            Eritreas president skall inte få begå omfattande övergrepp på
            eritreaners mänskliga rättigheter i tysthet.
          </p>
          <p xml:id="i-FoLrCvMZT1DtE5GZ6fLF7c">
            Riksdagens Dawit Isaakgrupp anser bland annat:att Dawit Isaak
            skall friges villkorslöst, att svenska representanter omgående
            skall få träffa Dawit Isaak, att demokrati och respekt för mänskliga
            fri- och rättigheter skall upprättas i Eritrea och att FN:s högkommissarie
            för mänskliga rättigheter skall släppas in i Eritrea.
          </p>
        </div>
        <div xml:id="i-PRUw1xEMkmUTzpEawqyTUC" type="signatureBlock">
          <list xml:id="i-NXQRT8NYSFv3rSzvw36Ny6">
            <item xml:id="i-21D3WGSRYG7DfxeAdqadf5" type="signature">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
