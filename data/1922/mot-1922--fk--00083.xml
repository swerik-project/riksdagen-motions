<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1922--fk--00083">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__fk__83/mot_1922__fk__83-001.pdf"/>
      <fw xml:id="i-W9DfwiyYJWHKD1TGgLtjaL">
        Motioner i Första kammaren, Nr 83. 1
      </fw>
      <div xml:id="i-6tVRcV3nuY9B1iyniqiweD" type="motHeader">
        <div xml:id="i-YH6Ut9ALShRrrhjtzxwQEu" type="motTitle"/>
        <div xml:id="i-13K77ntV99JTme65nxzXUm" type="motSubmissionInfo"/>
      </div>
      <div xml:id="i-VDEpjVhcHRVAvM78VZfyYe" type="motBody">
        <div xml:id="i-EyhV7LBj21Wu32iZnZdNWq">
          <p xml:id="i-MsGzv7GPPDQdnKPAferv8P">
            Nr 83.
          </p>
          <p xml:id="i-GLWh8vJ28sC7Cb8t3fvnkd">
            Av herr VON Sydow, i anledning av Kungl. Maj:ts proposition angående
            anslag till bekämpande av arbetslösheten.
          </p>
          <p xml:id="i-XruJKiriGvxzWYp2wSEy3K">
            I förevarande proposition föreslår Kungl. Maj:t, att riksdagen
            måtte anvisa dels på tilläggsstat för år 1922 som statsbidrag
            till arbetslöshets- understöd och för nödhjälpsarbeten 70 miljoner
            kronor, för kommunika- tionsverkens beställningar och arbeten
            10 miljoner kronor och för övriga verks beställningar 5 miljoner
            kronor eller sammanlagt 85 miljoner kronor och dels på extra stat
            för första halvåret 1923 5 miljoner kronor. Då den kungl. propositiouen
            icke närmare angiver, under vilka villkor anslaget för kommunikationsverkens
            och övriga verks beställningar och arbeten skulie beviljas samt
            huru detta anslag skulle fördelas mellan de olika verken, lärer
            det för närvarande icke vara möjligt att bedöma behovet och ändamålsenligheten
            av detta anslag, varför jag för närvarande icke kan yttra mig
            därom. I denna ömtåliga och svårlösta fråga kräves en noggrann
            och allsidig utredning innan det är möjligt att fatta beslut.
            Vad åter angår det oerhörda anslaget å 70 miljoner kronor till
            arbetslöshetsunderstöd och nödhjälpsarbeten under år 1922, så
            är det uppenbart, att det ur nationalekonomisk synpunkt måste
            väcka stora be- tänkligheter att under den nödtid, som nu är rådande,
            draga en stor del av den redan förut alltför knappa kapitaltillgången
            i riket ur näringslivet och använda det för ett ändamål, som i
            stort sett är improduktivt. En sådan åtgärd kommer helt naturligt
            att öka den allmänna depressionen inom näringslifvet och därigenom
            också öka arbetslösheten. Därtill komma betänkligheter ur statsfinansiell
            synpunkt. Emellertid måste jag såsom min uppfattning förklara,
            att det emot dessa betänkligheter, vilka ur national- ekonomisk
            och statsfinansiell synpunkt icke torde kunna jävas, finnas skäl
            av social och humanitär beskaffenhet, vilka peka i en annan riktning,
            samt
          </p>
          <p xml:id="i-CGMLGWVv4cNWkofC7rxqQw">
            Bihang till riksdagens protokoll 1922. 3 saml. 29 häft. (Nr 83—86)
            1
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-002.pdf"/>
          <fw xml:id="i-9RUre8jJcxgi1ZAQtMRbYi">
            2 Motioner i Första kammaren, Nr 83.
          </fw>
          <p xml:id="i-R7zyYAgZcbsGsfXNR6XR4j">
            att jag anser dessa senare skäl böra givas företrädet och att
            staten så- lunda, i den mån medel därför kunna uppbringas, bör
            bispringa dem av sina medlemmar, som på grundav oförskylld arbetslöshet
            hotas med under- gång. Enligt modern uppfattning är detta samhällets
            plikt gentemot sina medlemmar och denna uppfattning ligger till
            grund för samhällets verk- samhet i flera andra avseenden. Jag
            har sålunda intet emot själva prin- cipen, att staten bör söka
            råda bot för åtminstone de svårare yttringarna av den olycka,
            som genom arbetslösheten nu drabbat det svenska samhället. Det
            är emellertid uppenbart, att statsmakten, särskilt vid den oer-
            hörda omfattning, som arbetslösheten numera tagit, både ur nationaleko-
            miska och statsfinansiella skäl därvid måste förfara med den största
            spar- samhet och försiktighet. Vidare måste staten vid planläggande
            och utförande av denna sin verksamhet på det omsorgsfullaste pröva
            och tillse, att densamma blir organiserad efter fullt riktiga
            grundsatser och på det noggrannaste utförd i enlighet med den
            uppgjorda planen. Vid all den omfattande sociala verksamhet, som
            det moderna samhället utövar, socialförsäkring, fattigvård, arbetslöshetsunderstöd
            m. m., är det en fara för handen, att verksamheten kan komma att
            anordnas eller utövas så, att den i större eller mindre grad främjar
            andra ändamål än dem, för vilka den är avsedd, och därigenom befordrar
            i stället för att motverka det onda, för vars avhjälpande den
            är avsedd. Åtskilliga exempel härpå kunna framdragas från olika
            grenar av statens sociala verksamhet, även från dess verksamhet
            för lindrande av arbetslöshetens följder. I ett av våra grannländer
            blev under en period av världskriget, då näringslivet i detta
            land hade imera lysande konjunk- turer än det någonsin förut haft
            och antagligen någonsin kommer att få, genom en förvänd lagstiftning
            om arbetslöshetsunderstöd en arbetslöshet framkallad, som annars
            icke skulle uppkommit. Genom alltför frikostiga bidrag åt de arbetslösa
            samt bristfällighet i fråga om kontrollen av de givna bestämmelsernas
            efterlevnad framkallades den situationen, att medan arbetsgivarna
            inom industrien och jordbruket formligen överbjödo var- andra
            för att erhålla ökad arbetskraft samt det i de enskilda hemmen
            var så gott som omöjligt att erhålla en tjänarinna, en mängd arbetsföra
            män- niskor såsom arbetslösa åtnjöto underhåll på det allmännas
            bekostnad. De grundsatser, vilka i fråga om statens verksamhet
            för understöd åt arbetslösa huvudsakligen böra tillämpas, äro
            enligt min uppfattning” följande: 1) Den största sparsamhet och
            försiktighet måste iakttagas. 2) Understödet får endast utgå åt
            oförskyllt arbetslösa, d. v. s. sådana, som vilja men icke kunna
            erhålla arbete. Den arbetslöse bör sålunda vara
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-003.pdf"/>
          <fw xml:id="i-EhHv2pDrMLv7cYCSF1ekvy">
            / Motioner i Första kammaren, Nr 83. 5 skyldig att mottaga arbete,
            som erbjudes honom på rimliga villkor. Han bör också vara skyldig
            att fullgöra vad som kan föreskrivas honom för sökande av dylikt
            arbete. Vid arbetslöshet, som orsakas av arbetsnedläg- gelse,
            bör offentligt arbetslöshetsunderstöd icke ifrågakomma. 3) Arbetslöshetsunderstödet
            måste utgå med ett belopp, som väsent- ligt understiger den normala
            arbetsförtjänsten å orten i det yrke, vari den arbetslöse bjudes
            arbete. I annat fall kommer arbetslöshetsverksamheten att driva
            konkurrens med det produktiva arbetet och därigenom öka arbets-
            lösheten. Atnjuter den arbetslöse understöd av privat arbetslöshetskassa
            eller arbetsgivare eller dylikt, bör detta inräknas i arbetslöshetsunderstödet.
            Marginalen mellan avlöningen i produktivt arbete och i nödhjälpsarbete
            anses böra sättas till en tredjedel av avlöningen i det förra.
            4) Det är fördelaktigare att bereda den arbetslöse arbete än att
            giva honom understöd utan arbete. Erfarenheten visar nämligen,
            att ett dylikt understöd, även om det enligt författningarna icke
            får räknas såsom fattig- vård, dock i regel verkar på den arbetslöse
            såsom fattigvård. Fattigvårds beviljande åt en arbetsför man verkar
            emellertid allt för ofta deprimerande på honom i moraliskt hänseende,
            nedsätter hans arbetshåg och gör honom så småningom otjänlig för
            det produktiva arbetet. Där understöd utan arbete beviljas, är
            det ofta lämpligare att giva det in natura än i penningar. 5)
            All verksamhet, som från det allmännas sida utövas för arbets-
            löshetens bekämpande, måste till alla sina delar på det noggrannaste
            kon- trolleras och övervakas. Gentemot det allmännas intresse
            stå här alltför ofta obefogade enskilda intressen, vilka söka
            se sig tillgodo på det all- männas bekostnad. Kommuner och enskilda
            kunna söka bereda sig vin- ning av statens verksamhet för de arbetslösa,
            personer, som icke sakna arbete, kunna svikligen bereda sig del
            av arbetslöshetsanslaget, reglerna för arbetslöshetsunderstödets
            beviljande kunna överträdas och därigenom hela verksamheten bliva
            missriktad o. s. v. Frågar man sig nu i vad mån vid anordnandet
            av statens nödhjälps- arbeten nödig hänsyn tagits till dessa grundsatser,
            så må det villigt med- givas, att vid upprättande av den ursprungliga
            planen för dessa arbeten Arbetslöshetskommissionen, som uppgjorde
            denna plan i huvudsaklig del, sökte ordna dem ungefärligen efter
            ifrågavarande principer, men med allt fog kan ifrågasättas, huruvida
            under verksamhetens fortgång dessa prin- ciper i realiteten blivit
            iakttagna och huruvida i den kungl. propositionen nödig hänsyn
            till dem tages. Vad först angår kravet på sparsamhet, så är det
            ägnat att väcka uppmärksamhet att ett så stort anslag som 70 miljoner
            kronor äskas för arbetslöshetsunderstöd och nödhjälpsarbeten under
            år 1922. Man finner av
          </fw>
          <pb facs="riksdagen-motions-pdf/data/1922/mot_1922__fk__83/mot_1922__fk__83-004.pdf"/>
          <fw xml:id="i-2PRkrNtUX9FJjNVKXHTBzm">
            4 Motioner i Första kammaren, Nr 83.
          </fw>
          <p xml:id="i-GEGDhzzK48y9g2JavU4Lsm">
            propositionen att av detta belopp en post på icke mindre än 9
            miljoner kronor icke ingår i det egentliga av Arbetslöshetskommissionen
            beräknade behovet utan tillagts såsom reserv för oförutsedda utgifter.
            Vore det nu så, att den statsfinansiella ställningen vore mycket
            god och staten sålunda utan egentlig svårighet kunde avvara detta
            belopp, så kunde man ju med- giva, att det för säkerhets skull
            borde beviljas, men att i dessa nödtider kräva ett så stort anslag
            av den hårt anlitade statskassan, utan att behovet är klart ådagalagt,
            synes mig vara att gå för långt. Detta belopp torde därför böra
            strykas ur anslagsposten. Vad angår beloppet i övrigt finner man,
            att det kalkyleras sålunda att för statliga nödhjälpsarbeten beräknas
            48 miljoner kronor, för understöd 20,500,000 kronor och för hyreshjälp
            1,500,000 kronor, eller tillhopa 70 miljoner kronor, varifrån
            avgå dels de för 1922 på extra stat anslagna medel 3 miljoner
            kronor, dels de belopp, som beräknas inflyta från kommuner och
            vägstyrelser såsom deras andel i kostnaderna för statliga nödhjälpsarbeten,
            6 miljoner kronor, varvid åter- stå 61 miljoner kronor. Man finner
            tillika, att statens kostnad för nöd- hjälpsarbete beräknas för
            varje arbetslös till 200 kronor i månaden och det statliga understödet
            till 50 kronor i månaden. Man har velat gå den vägen att hellre
            bereda den arbetslöse nödhjälpsarbete än kontant under- stöd,
            och denna grundsats synes mig, såsom förut är nämnt, teoretiskt
            taget riktig. Men det är fråga om, huruvida den kan upprätthållas
            i fall skillnaden i statens utgifter för varje arbetslös blir
            så stor, som här be- räknas. När man låter statens utgifter för
            varje arbetslös vara 4 gånger så stora om arbete beredes honom
            som i fall han erhåller understöd, är det högst antagligt, att
            under en för statskassan så krävande tid, som den nuvarande, man
            så småningom av statsfinansiella skäl blir tvingad att mera anlita
            den senare billigare utvägen än den förra. Jag tror sålunda det
            blir nödvändigt, att i högst väsentlig mån reducera den beräknade
            kost- naden för nödhjälpsarbeten genom att minska det belopp 200
            kr. i mån., som beräknas för varje arbetslös. Även ur en annan
            synpunkt är en sådan åtgärd i högsta grad påkallad. Det framhålles
            i propositionen, att lö- nerna vid de statliga nödhjälpsarbetena
            på varje ort och vid varje sär- skild tidpunkt städse måste understiga
            de på den öppna arbetsmarknaden gällande. Detta är också nödvändigt,
            i fall man icke vill att nödhjälps- arbetena skola konkurrera
            med det produktiva arbetet och suga arbetskraft från detsamma.
            I fråga om den marginal, varmed lönerna vid nödhjälps- arbetena
            böra understiga de på den öppna arbetsmarknaden gällande, har
            man ansett, att de förra böra uppgå till högst ”/3 av de senare.
            Beträf- fande tillämpningen av dessa grundsatser upplyses, att
            under våren vid de statliga nödhjälpsarbetena tillämpats lönesatser,
            som gåvo i genomsnitt
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-005.pdf"/>
          <fw xml:id="i-5JMCKs8bsSJzSCUGFbbwjU">
            Motioner i Första kammaren, Nr 85. d
          </fw>
          <p xml:id="i-Ja4KpdyEiMZmLpqdyKC1ko">
            en förtjänst av 7 kr. per dag, vartill kom familjeunderstöd med
            per arbets- dag kr. 1: — för hustru och 25 öre för varje barn,
            men att den 1 augusti dessa löner reducerats med !/z. I vad mån
            lönerna därefter nedsatts med- delas icke av Arbetslöshetskommissionen.
            Det uppgives allenast, att man strävat att på arbetsplatser, förlagda
            till landsbygden, så anpassa ackords- förtjänsterna, att de som
            regel väsentligt understigit de i orten gängse lönerna på den
            öppna arbetsmarknaden, varvid också utgående familje- understöd
            reglerats efter behovsprincipen». Dessa uppgifter äro alltför
            svävande för att lämna någon riktig grund för bedömande av statsarbe-
            tenas lönepolitik under hösten. Man får ej veta i vad mån kommissionens
            uppgivna strävanden lyckats. - Anledningen till denna knapphet
            i kommis- sionens uppgifter lär vara den, att kommissionen ännu
            icke själv känner till lönerna på de olika arbetsplatserna under
            hösten 1921, vilket förklaras därmed, att uppgifter därom icke
            inkommit till kommissionen. Emellertid torde man utan fara för
            misstag kunna utgå ifrån, att lönerna jämte familjebidraget hållit
            sig vid 6 å 7 kr. om dagen. I den kungl. propo- sitionen beräknas
            de till 200 kronor i månaden, varifrån emellertid då avgår kostnaden
            för administration och material m. m., vilka beräknas till 20
            2, varvid återstå kr. 160:— 1i månaden, motsvarande per arbetsdag
            kr. 6:40. Att en sådan dagsförtjänst når långt över ”/s av lönen
            å den öppna arbetsmarknaden på dessa platser, ia, rent av överstiger
            densamma, är otvivelaktigt. Med hänsyn till de platser, där dessa
            arbeten utföras är det egentligen lönerna inom jordbruket som
            komma till jämförelse. Under hösten år 1921 var frågan uppe om
            en generell uppgörelse mellan jordbruket och dess arbetare och
            därvid föreslog en statlig kommission, att förtjänsten måtte sättas
            till 60 öre i timmen inkl. förmåner och detta förslag godkändes
            av arbetarna men förkastades av arbetsgivarna. Det är sålunda
            "konstaterat, att arbetarna vilja gå in på en avlöning av 60 öre
            i timmen, vilket efter 9 timmars arbetstid om dagen motsv arade
            en dags- förtjänst av kr. 5:40. Denna förtjänst, vilken i realiteten
            är maximum på jordbrukets område och i många orter icke uppnås,
            ligger som man finner betydligt under den arbetslöses dagsförtjänst
            6 å 7 kr. Man kan sålunda här konstatera ett högst väsentligt
            avsteg från den grundläggande principen, att lönerna vid nödhjälpsarbetena
            icke få öv erstiga arbetslönerna på den öppna arbetsmarknaden
            i orten. Man har häremot invänt, att i realiteten någon konkurrens
            mellan nödhjälpsarbetena och det produktiva arbetet icke härigenom
            uppkommit av det skäl, att såväl jordbruket som industrien haft
            mer arbetskraft än som varit behövligt. Detta resonne- mang håller
            likväl icke streck. Atminstone från mellersta Sverige och Norrland
            kan för närvarande konstateras, att en dylik konkurrens äger
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-006.pdf"/>
          <fw xml:id="i-EQp52N8ya1YbSaqtDCvpLX">
            6 Motioner i Första kammaren, Nr 83.
          </fw>
          <p xml:id="i-9MJsSNqUfsEBkwUq3eW1U">
            rum. För närvarande pågå skogsarbetena i dessa landsdelar. Visserligen
            äro de på grund av konjunkturerna i väsentlig mån reducerade,
            men om-: fånget av dem beräknas till cirka 50 &amp; av det normala.
            De allmänna lö- nerna vid dessa arbeten äro 4 a 5 kr. om dagen.
            De understiga alltså väsentligt icke allenast vad som nu utgives
            för nödhjälpsarbetena utan också vad i kungl. propositionen beräknas
            för nödhjälpsarbeten för år 1922. Man invänder häremot, att olägenheten
            härav icke är så stor, då den arbetslöse icke kan erhålla nödhjälpsarbete
            utan att först anmäla sig hos en offentlig arbetsförmedlingsanstalt
            och därefter taga det arbete, som anvisas av anstalten. Man förbiser
            emellertid, att den offentliga arbets- förmedlingen i vårt land
            är en frivillig kommunal institution, som icke är upprättad inom
            hela landet och som saknas på landsbygden i Norrland. Det kan
            sålunda med full evidens konstateras, att statsmakten genom lönesättningen
            vid sina nödhjälpsarbeten drager arbetskraft från det pro- duktiva
            arbetet och på detta sätt själv ökar arbetslösheten. Och enligt
            den kungl. propositionen synes man alltjämt vilja fortgå på denna
            väg. Det är dock orimligt, att på samma gång som staten anstränger
            sin ekonomiska förmåga till det yttersta för att lämna hjälp åt
            arbetslösa staten genom sina egna åtgärder ökar och framkallar
            arbetslösheten. Skall detta ej ske, är det absolut nödvändigt,
            att en väsentlig reduktion av lönerna vid nödhjälpsarbetena beslutes,
            och att det på det noggrannaste kontrolleras att den också på
            alla orter blir genomförd. I en motion, som jag väckte vid 1921
            års riksdag i anledning av en då av Kungl. Maj:t framlagd proposition
            om anslag för bekämpande av arbetslösheten m. m. (se motion i
            första kammaren nr 186) fäste jag uppmärksamheten därpå, att fall
            förekommit, då kommuner på egen hand anordnat nödhjälpsarbeten
            för arbetslösa och därvid åsidosatt de regler för lönesättningen,
            som fastställts för statens nödhjälpsarbeten eller att lönen icke
            borde överstiga ”/s av den på orten vid tiden för understödets
            lämnande vanliga avlöningen för arbetare med samma arbetsförmåga
            och med liknande arbete. Jag påvisade, att genom nödhjälpsarbetes
            anordnande på sådant sätt kommunerna motverkade det allmännas
            verksamhet för arbetslöshetens bekämpande. I anledning därav föreslog
            jag, att riksdagen vid beviljande av det äskade anslaget måtte
            därvid knippa det villkor, att kommuner, som anordnade nödhjälpsarbeten
            och därvid till arbetslösa utbetalade en avlöning, som översteg
            ”/s av den i orten vid tiden vanliga avlöningen för arbetare av
            samma arbetsförmåga och med liknande arbete, icke måtte av statens
            medel beviljas någon ersättning för vad av kom- munen utgivits
            i understöd eller hyresbidrag åt medellösa arbetslösa. I sitt
            yttrande över denna motion anförde statsutskottet (se utlåtande
            nr 81)
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-007.pdf"/>
          <fw xml:id="i-SMShF1uTgK8vHhE3TAdeaJ">
            Motioner i Första kammaren, Nr SJ. 7
          </fw>
          <p xml:id="i-PKKeLRuXZPjRnztfRx8Jx">
            att mitt yrkande enligt utskottets mening skulle hava fullt fog
            för sig, därest statsbidrag utginge till ifrågavarande kommunala
            nödhjälpsarbeten. De i motionen anförda exemplen på överdrivet
            höga nödhjälpslöner hän- förde sig emellertid samtliga till sådana
            arbeten, som utfördes i enbart kommunal régi och därvid torde
            näppeligen någon direkt inblandning från den statliga myndighetens
            sida kunna äga rum. Utskottet ville emellertid ingalunda förneka,
            att missbruk på sina håll förekom, men ansåge utskottet, att Arbetslöshetskommissionen
            därvid, i den mån statens intressen på något sätt komme att trädas
            för nära, skulle kunna utöva. nödig reglerande verksamhet genom
            en av utskottet föreslagen utvidgning av dess kontrollbefogenhet
            över sina kommunala organ. Denna utvidgning bestode däri, att
            de lokala arbetslöshetsorganen skulle åläggas, att före igångsättande
            av direkt understödsverksamhet inhämta medgivande av Arbetslöshetskommissionen,
            vilken även skulle äga att, då giltig anledning förelåge, vägra
            fortsatt statsbidrag till pågående understödsverksamhet. Utskottets
            utlåtande blev av riksdagen godkänt. Huruvida Arbetslöshetskommissionen
            genom sin sålunda utvidgade kontrollverksamhet erhållit befogenhet
            att ingripa vid sådana missbruk, som jag i motionen angivit, och
            som statsutskottet vitsordat förekomma, kan jag för min del icke
            avgöra, men i varje fall synes kommissionen icke hava begagnat
            sig av någon sådan myndighet, ty det lär icke kunna konstateras
            något fall, då dylikt missbruk genom kommissionens ingripande
            förhindrats eller undanröjts. I anledning härav och då det är
            påtagligt, att sådana missbruk, om de tillåtas alltjämt fortgå,
            äventyra framgången av statens hela verksamhet för arbetslöshetens
            bekämpande, tillåter jag mig upprepa det av mig i min förutnämnda
            motion vid 1921 års riksdag framställda yrkandet. I fråga om kommunernas
            verksamhet för arbetslöshetens bekämpande förekommer i den kungl.
            propositionen en nyhet. I olikhet mot förut är enligt propositionen
            kommunerna medgivet att utföra nödhjälpsarbeten i egen régi och
            därvid sysselsätta eljest understödsbehövande arbetslösa på villkor
            att såsom bidrag till deras avlönande skulle av statsmedel utgå
            det belopp, som eljest skulle utgått som statsbidrag till understöd
            åt dem. I denna fråga ha olika meningar yppat sig inom Arbetslöshetskommissionen.
            Kommissionens flertal har ansett det icke förenligt med en rationell
            arbets- löshetspolitik att under en tid av stora budgetsvårigheter
            för såväl staten som kommunerna giva det statliga bidraget till
            kommunernas bekämpande av arbetslösheten en sådan form, att dessa
            medelst statssubventioner skulle kunna stimuleras till en kommunal
            företagarverksamhet i största skala. Vid sådant förhållande bleve
            det fara värt, att det kommunala arbets-
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-008.pdf"/>
          <fw xml:id="i-6ENV1mCJqsaxJLvCjoF2Bz">
            8 Motioner i Första kammaren, Nr 83.
          </fw>
          <p xml:id="i-UJJABrZKEXpVFgGaYMveiD">
            intresset understundom komme att gå före det verkliga hjälpbehovet,
            var- till även med det tillämpade systemet tendenser ingalunda
            saknats. Där- till komme, att förslagets genomförande skulle kräva
            en ökning av kom- missionens arbetskrafter. Minoriteten inom kommissionen
            hade emellertid tillstyrkt förslaget, huvudsakligen av det skäl,
            att därigenom skulle möjlig- göras, dels att nyttigt arbete utfördes
            i stället för det rent improduktiva understödet och dels att en
            avlastning skulle ske från kommissionens egna verkställande organ.
            Kungl. Maj:t har följt kommissionsminoritetens upp- fattning.
            För min del måste jag, huvudsakligen av de skäl, som anförts av
            kommissionens majoritet, avstyrka den föreslagna ändringen. Densamma
            är i strid mot grundsatsen, att man bör förhindra spekulation
            i arbets- löshetsanslaget för egen vinning. Det kan naturligtvis
            vara lockande för en stad, som t. ex. under åratal haft behov
            av vidlyftiga gatuarbeten, att få dessa utförda till största delen
            på statens bekostnad, men en sådan statssubvention åt kommunerna
            torde principiellt vara förkastlig, och an- vändes arbetslöshetsanslaget
            därtill, tages det i anspråk för ett helt annat ändamål än som
            är åsyftat. Man bör också betänka, att då i sådant fall staden
            icke har utsikt att få arbetet utfört på statens bekostnad, såvitt
            icke en omfattande arbetslöshet är rådande inom staden, det bleve
            för stadens ekonomiska intresse fördelaktigt att en sådan arbetslöshet
            ägde rum. Det är också att befara, att vid de arbeten, som sålunda
            utfördes i kommunernas egen régi, understundom lönesättningen
            komme att ske på ett sätt, som motverkade det allmännas verksamhet
            för arbetslöshetens bekämpande. Jag tillåter mig sålunda för min
            del yrka avslag på denna för- ändring. Vad slutligen angår kontrollen
            över att det allmännas verksamhet för de arbetslösa i verkligheten
            sker efter de grundlinjer, som stadgats för densamma och sålunda
            främjar det ändamål, som är avsett därmed och icke andra, egennyttiga
            eller eljest främmande syften, så måste fastslås, att denna kontroll
            för närvarande är ringa. Den utövas till huvudsaklig del av revisorer,
            som utses av länsstyrelser och kommuner, av vilka de förra ha
            att uppträda som kronans ombud för iakttagande av att statens
            bidrag icke må utgå till sådan nödhjälpsverksamhet, som står i
            strid med gällande författning. Arbetslöshetskommissionens verksamhet
            granskas av särskilda revisorer. Det är emellertid klart, att
            den kontroll, som utövas av dessa revisorer, av vilka man endast
            kan kräva en ringa tid för upp- dragets fullgörande och som icke
            torde fullgöra sitt uppdrag förrän den period är slut, för vilken
            uppdraget meddelats, icke är tillfyllest. Så länge statens utgifter
            för arbetslöshetens bekämpande inskränkte sig till ett eller
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-009.pdf"/>
          <fw xml:id="i-RJaqVQrf5ivzm4DJYciaeL">
            Motioner i Första kammaren, Nr 83. 9
          </fw>
          <p xml:id="i-LKN1vFiGCUXisbJLKF8g5G">
            annat 100,000-tal kronor om året eller i högsta fall till en
            miljon, kunde ju denna kontroll anses tillfyllestgörande. Helt
            annat ställer sig förhål- landet, när statens verksamhet för detta
            ändamål tager så oerhörd omfatt- ning, att cirka 100 miljoner
            kronor om året begäras för densamma. Vid detta förhållande måste
            helt naturligt en alltjämt fortlöpande kontroll över verksamheten
            utövas, en kontroll som oavbrutet granskar framförallt de lokala
            arbetslöshetsmyndigheternas åtgöranden, tillser att icke arbetslöshets-
            understöd tilldelas dem, som i verkligheten hava arbete, att icke
            stats- bidrag tilldelas gentemot gällande författningar, att icke
            arbetslönen vid varje särskilt nödhjälpsarbete överstiger ”/s
            av den på arbetsplatsen i all- männa marknaden gällande o. s.
            v. Denna kontroll måste i fråga om arbetslöshetskommissionens
            underlydande organ samt kommunernas verk- samhet, i den mån statsbidrag
            därför skall utgå, i första hand utövas av kommissionen, varjämte
            dennas verksamhet måste kontrolleras av särskilda revisorer, vilka
            böra tilldelas en vidsträckt befogenhet och en noggrann instruktion.
            Särskilt måste kommissionen tillse, att alla tendenser till själv-
            rådighet hos dess underlydande organ, tendenser, som icke saknats,
            absolut undertryckas, så att man är viss att verksamheten i hela
            dess omfattning utövas efter enhetliga riktlinjer. För utövande
            av en sådan kontroll, som nu är antydd, är det nödvändigt, att
            arbetslöshetskommissionens centrala organ tilldelas större arbetskrafter
            och troligen också en förändrad orga- nisation. Det är långt ifrån
            min avsikt att rikta något klander emot de män, som äro medlemmar
            av kommissionen, och om vilka jag väl vet, att de under en lång
            tid på ett oegennyttigt och uppoffrande sätt ägnat ett stort mått
            av arbete åt denna uppgift. Det förefaller naturligt, att om det
            gäller en utgift av cirka 1 miljon kronor om året eller en utgift
            på bortåt 100 miljoner om året en annan organisation är nödvändig,
            och i sådant hänseende får man icke tveka, även om det blir nödvändigt
            att öka antalet avlönade funktionärer. Ty huru ogärna man än 1
            dessa tider vill öka antalet statsfunktionärer, så är det dock
            bättre, att statens utgifter för sådant ändamål i någon mån ökas
            än att många miljoner kronor till även- tyrs användas för ett
            helt annat ändamål än det, för vilket de beviljats, eller rent
            av på sådant sätt, att de motverka detta ändamål. Förses icke
            arbetslöshetskommissionen med sådana arbetskrafter och sådan organisation,
            att den är fullt kompetent att fullgöra den oerhört krävande uppgift,
            som statsmakten nu är beredd att lägga på dess axlar, är det knappast
            utsikt att man i fråga om en eller annan del av kommissionens
            omfattande verk- samhetsområde skall undgå att se upprepade de
            skandaler, som med rätta upprört allmänheten i fråga om andra
            statliga eller kommunala kommis- 'siohers verksamhet.
          </p>
          <p xml:id="i-PmnJiTqxau477phiwXWfdE">
            PBihang till riksdagens protokoll 1922. 3 saml. 29 häft. (Nr
            83—86) 2
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-010.pdf"/>
          <fw xml:id="i-JkG9MUgPr4dSj6U2tcEXfU">
            10 Motioner i Första kammaren, Nr 83.
          </fw>
          <p xml:id="i-S3FPbRoWQoSKsY8NARpHA8">
            Vid kontrollen av ifrågavarande verksamhet bör man också taga
            offentligheten till hjälp. Låt mig taga ett exempel. Att kontrollen
            hit- tills varit otillfredsställande i fråga om nödhjälpslönernas
            storlek framgår redan därav, att kommissionen själv icke lär veta,
            vilka arbetslöner betalts under slutet av förra året. Frågan om
            arbetslönernas storlek i jämförelse med lönerna i den allmänna
            marknaden är emellertid av den betydelse, att därpå hänger värdet
            av hela statens verksamhet för nödhbjälpsarbeten, något som icke
            lär förnekas av arbetslöshetskommissionen själv. För att underlätta
            kontrollen härå tillåter jag mig föreslå, att arbetslöshetskom-
            missionen måtte åläggas att för varje månad innan utgången av
            nästkom- mande månad i Sociala Meddelanden eller på annat lämpligt
            sätt publicera uppgifter om de arbetslöner per dag eller timme,
            som vid kommissionens underlydande organ för månaden utbetalats
            å varje särskild plats inom riket. Därmed torde vinnas en bättre
            kontroll över att dessa löner hållas inom de utstakade gränserna,
            än som kan ske genom utsedda revisorer. Jag tillåter mig alltså
            föreslå,
          </p>
          <p xml:id="i-CXhxYqWJGEBEoZSjHrrGiW">
            att riksdagen vid beviljande på grund av Kungl. Maj:ts proposition
            nr 11 av anslag för statsbidrag till arbetslöshetsunderstöd och
            för nödhjälpsarbeten under år 1922 måtte genom uteslutande av
            det begärda reserv- anslaget å 9 miljoner kronor samt minskande
            av den beräknade totalkostnaden för varje arbetslös, som är an-
            ställd vid statliga nödhjälpsarbeten, verkställa en väsent- lig
            reduktion av det för sådant ändamål begärda an- slaget 70 miljoner
            kronor, dels ock vid anslaget foga följande villkor: a) att arbetslönen
            vid nödhjälpsarbete, som an- ordnas av staten, icke må överstiga
            ”/s av den i orten vid tiden vanliga avlöningen för arbetare av
            samma ar- betsförmåga och med liknande arbete; b) att understöd
            åt medellös arbetslös från det allmänna — stat och kommun — icke
            heller må över- stiga det belopp, som under mom. a) är nämnt,
            varvid skall iakttagas, att därest sådan arbetslös åtnjuter bidrag
            av arbetsgivare eller arbetslöshetskassa, understödet från det
            allmänna må utgå högst med så stort belopp, att detsamma jämte
            nämnda bidrag uppgår till vad under mom. a) är nämnt; c) att,
            där understödet av statsmedel utgår till
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-011.pdf"/>
          <fw xml:id="i-NLPhFFuRBFrS9sHcsCRP6p">
            Motioner i Första kammaren, Nr 83. 11
          </fw>
          <p xml:id="i-QVRDuLgeRXJ9RxDYJz3wgq">
            medellös arbetslös, detsamma, i den mån det är möjligt, bör utgå
            in natura och icke kontant; d) att nödhjälpsarbete eller understöd
            icke må tilldelas den som är arbetslös på grund av arbetsned-
            läggelse (strejk eller lockout) eller som vägrar att mot- taga
            arbete, som anvisas honom av offentlig arbetsför- medling eller
            eljest bjudes honom på rimliga villkor, eller som underlåter fullgöra
            vad som må hava ålagts honom 1 fråga om att söka arbete; e) att
            kommun, som anordnar nödhjälpsarbete och därvid till de arbetslösa
            utbetalar avlöning, som över- stiger ”/s av den i orten vid tiden
            vanliga avlöningen för arbetare av samma arbetsförmåga och med
            liknande arbete, icke av statsmedel må beviljas någon ersättning
            för vad som av kommunen utgivits till understöd eller hyresbidrag
            åt medellös arbetare; f) att kommun, som utför nödhälpsarbete
            i egen régi, icke därför skall äga att utbekomma bidrag till arbetarnas
            avlönande av statsmedel; g) att en fortlöpande kontroll anordnas
            över hela statens verksamhet för arbetslöshetens bekämpande och
            arbetslöshetskommissionen förses med sådana arbets- krafter och
            sådan organisation, att den kan utöva en effektiv kontroll å alla
            densamma underlydande arbets- löshetsorgan samt å kommunernas
            verksamhet för sådant ändamål; h) att arbetslöshetskommissionen
            ålägges att på lämpligt sätt för varje månad innan utgången av
            näst- följande månad publicera specificerade uppgifter per dag
            eller timme å de arbetslöner, som å alla kommissionen underlydande
            arbetsplatser under månaden utbetalats.
          </p>
          <p xml:id="i-SqDPEESzo6Axr5V8iCXaUA" type="date">
            Stockholm den 20 januari 1922.
          </p>
          <p xml:id="i-DQrm4Yj4L5Aoh4QpRWmxHN" type="signatureBlock">
            Hjalmar von Sydow.
          </p>
          <pb facs="riksdagen-motions-pdf/data/1922/mot_1922__fk__83/mot_1922__fk__83-012.pdf"/>
        </div>
      </div>
    </body>
  </text>
</TEI>
