<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00280">
  <teiHeader>
    <fileDesc>
      <titleStmt>
        <title>Förändringsbehov i det generella biotopskyddet</title>
        <author corresp="i-H4Edsjz4cmdv9sJHCLVnfS">av Catharina Bråkenhielm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändringsbehov i det generella biotopskyddet</title>
          <idno type="rdwebb">GW02MJ280</idno>
          <rs type="number">MJ280</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ280/text</ref>
          <ref type="dokument_url_html">http://data.riksdagen.se/dokument/GW02MJ280</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ280</ref>
          <ref type="doc">http://data.riksdagen.se/fil/14490C63-BF5B-4B98-BBEF-34E7CA398AD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HP2pwfqBsnuoRnYxYXKywq" type="signed"/>
        <correspContext corresp="i-HP2pwfqBsnuoRnYxYXKywq">
          <note type="signatory" corresp="i-H4Edsjz4cmdv9sJHCLVnfS"/>
        </correspContext>
        <correspAction xml:id="i-MFqrM4vPW82NRvT5NqeZq2" type="numbering">
          <date when="2008-10-06"/>
        </correspAction>
        <correspAction xml:id="i-X5weQwMdodrA6AKHcYiMwu" type="submission">
          <date when="2008-10-02"/>
        </correspAction>
        <correspAction xml:id="i-ECriErYJqPVnaiVmqtxaop" type="transfer">
          <date when="2008-10-01"/>
        </correspAction>
        <correspAction xml:id="i-E6DmoqonfCypnUs99KxMS" type="assigned"/>
        <correspContext corresp="i-E6DmoqonfCypnUs99KxMS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MG3ohvWYQmuzCh8ZpZZjXG">
            Förslag till riksdagsbeslut
          </head>
          <p xml:id="i-7wFpofbfLQRmgDPZ6NuYd5">
            Riksdagen tillkännager för regeringen som sin mening vad som
            anförs i motionen om att tydliggöra och förbättra dispensmöjligheterna
            i 5 § SFS 1998:1252 vad avser småvatten i jordbrukslandskapet
            i stödområdena 15 c.
          </p>
        </div>
        <div type="motContent">
          <head xml:id="i-MVK2udGctVQui5DUatNmXm" type="h1">
            Motivering
          </head>
          <p xml:id="i-AYDnb7gEzPkW9KR6hdoiaw">
            År 1991 infördes bestämmelser om biotopskydd i naturvårdslagen,
            som nu återfinns i miljöbalken (7 kap. 11 §) och förordningen
            (SFS 1998:1252) om områdesskydd enligt miljöbalken m.m.
          </p>
          <p xml:id="i-8qeS4mAW8pu79iqfy1bFmM">
            Det generella biotopskyddet omfattar en rad småbiotoper i jordbrukslandskapet:
          </p>
          <list style="ul">
            <item xml:id="i-W6Mu93hDwhnVAXAQ7irWTt">
              alléer
            </item>
            <item xml:id="i-MvF4tGd6RRFwGw6DsFfH5G">
              källor med omgivande våtmark
            </item>
            <item xml:id="i-6EZ1sKPdUYrFJ7Ts3J2M85">
              odlingsrösen
            </item>
            <item xml:id="i-4gJrbPzQA1BfUsWXdXE15o">
              pilevallar
            </item>
            <item xml:id="i-SpahFvQromAiZS2zuPkNjN">
              småvatten och våtmarker inklusive öppna diken
            </item>
            <item xml:id="i-S9B4RT4x6yWBtbtgK5w5wU">
              stenmurar
            </item>
            <item xml:id="i-VgLWCGYC1fiHLVAgssgRuj">
              åkerholmar med en areal av högst 0,5 ha.
            </item>
          </list>
          <p xml:id="i-UQy3ba2SirEbLyTV6qnvRS">
            Om det finns särskilda skäl får länsstyrelsen medge undantag
            från biotopskyddet i de biotoper som omfattas av det generella
            skyddet. Exempel på särskilda skäl kan vara säkerhetsaspekter,
            till exempel om alléträd riskerar att falla omkull och skada person
            eller egendom. Rationaliseringsvinster räknas dock inte, enligt
            en dom i miljödomstolen, som ett särskilt skäl för dispensgivning.
          </p>
          <p xml:id="i-B1CC3wF5AQTVtU5FTAJXX7">
            Ansökan om dispens från biotopskyddsbestämmelserna är belagda
            med en avgift på 2 000 kr. Avgiften tas ut oavsett om ansökan
            avslås eller bifalles.
          </p>
          <p xml:id="i-Jya1AMGw1kkZ56Rgczf2Aq">
            I bilaga 1 till SFS 1998:1252 anges under punkten 5 att som generellt
            biotopskydd omfattas småvatten och våtmarker med en areal av högst
            1 ha i jordbruksmark som ständigt eller under en stor del av året
            håller ytvatten eller en fuktig markyta såsom kärr, gölar, vätar,
            kallkällor, översilningsmarker, märgelgravar, öppna diken och
            dammar. Arealbegränsningen avser inte linjära element som öppna
            diken. Dammar anlagda för bevattningsändamål innefattas inte i
            denna biotop.
          </p>
          <p xml:id="i-4uY9ysNFSaPL1iaSZ7CSm2">
            Enligt min uppfattning tänkte lagstiftaren alltför snävt i denna
            del när förordningen beslutades. Lagstiftaren såg sannolikt framför
            sig värdet för den biologiska mångfalden av att behålla öppna
            diken i slättjordbruket. Det var och är klokt tänkt. Men med tio
            års erfarenhet visar det sig att förordningen tyvärr slår rejält
            fel.
          </p>
          <p xml:id="i-7iEq68Zw7vWyABpGCQyNiY">
            Det är framför allt ett fortsatt bruk och hävd av marker i skogs-
            och mellanbygder som hotas av det generella biotopskyddet. I skogs-
            och mellanbygderna finns många diken i det brukade landskapet,
            snittarealen per skifte är låg relativt slättbygden. Att ges möjligheten
            att slå samman två små skiften genom kulvertering kan på många
            håll i södra Sveriges skogsbygder vara skillnaden mellan fortsatt
            hävd eller igenväxning. En fortsatt hävd är en förutsättning för
            såväl sysselsättning som uppfyllelse av miljökvalitetsmålet Ett
            rikt odlingslandskap. Med igenväxning växer även det av förordningen
            skyddade diket igen.
          </p>
          <p xml:id="i-8Sars95nRHYV3PJsiLDq9W">
            Länsstyrelserna har genom prejudicerande domar kommit att se
            mycket hårt på dispensmöjligheten vad gäller det man kallar rationaliseringsvinster
            i jordbruket. Det har kommit att bli i det närmaste ett idiotstopp.
          </p>
          <p xml:id="i-TChZQn57GUKzYebjVHkzZD">
            Vid en genomgång med företrädare för lantbruksnäringen i Bohuslän
            har bedömningen gjorts att maximalt fem procent av alla nuvarande
            öppna diken i landskapet skulle tänkas läggas igen om förordningens
            lydelse vad gäller öppna diken som generellt biotopskydd mildrades.
          </p>
          <p xml:id="i-7msxpnBs1uPRDfCT38fJzh">
            Jag anser därför att man vid dispensbesluten hos länsstyrelsen
            måste ta hänsyn till det omgivande landskapet, väga in helheter
            vad gäller risken för nedlagd hävd, tillgången till diken i kilometer
            i angränsande områden samt eventuellt i vissa fall villkora dispensbeslutet
            med någon form av annan åtgärd, till exempel upprättande av en
            mindre våtmark.
          </p>
        </div>
        <div type="motSignatures">
          <list>
            <item xml:id="i-W5XKQRoGLaaagBWHPGxPk7" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
          </list>
        </div>
      </div>
    </body>
  </text>
</TEI>
