<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00327">
  <teiHeader>
    <fileDesc>
      <titleStmt>
        <title>Försäljning av SAS</title>
        <author corresp="i-9x2nw6aosA3pyEJfJTc1eD">av Ulf Holm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäljning av SAS</title>
          <idno type="rdwebb">GY02N327</idno>
          <rs type="number">N327</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N327/text</ref>
          <ref type="dokument_url_html">http://data.riksdagen.se/dokument/GY02N327</ref>
          <ref type="dokumentstatus_url_xml">http://data.riksdagen.se/dokumentstatus/GY02N327</ref>
          <ref type="doc">http://data.riksdagen.se/fil/37B21B3B-FBCB-4160-935F-45C03594BB1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Y9z3PZxsWJuuB1FCsM6F2" type="signed"/>
        <correspContext corresp="i-7Y9z3PZxsWJuuB1FCsM6F2">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="numbering" xml:id="i-CkWpNdPNoeETeZ4LwNj41t">
          <date when="2010-10-28"/>
        </correspAction>
        <correspAction type="submission" xml:id="i-ApA3gwW4xdR7F7vJqe7HV">
          <date when="2010-10-26"/>
        </correspAction>
        <correspAction type="transfer" xml:id="i-GEDDWTwSxK3brEYsgnyt4Z">
          <date when="2010-10-26"/>
        </correspAction>
        <correspAction type="assigned" xml:id="i-HRvLvaKhbqmZyAw2id97zq"/>
        <correspContext corresp="i-HRvLvaKhbqmZyAw2id97zq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6KwqyydbX4JKieuMUnHvvj">
            Förslag till riksdagsbeslut
          </head>
          <p xml:id="i-Bn6qMe3fznx2uw3fa9jQMB">
            Riksdagen tillkännager för regeringen som sin mening vad som
            anförs i motionen om att statens andel i SAS ska avyttras.
          </p>
        </div>
        <div type="motContent">
          <head type="h1" xml:id="i-WdUqfRVGH8FbRQXGvP3GeB">
            Motivering
          </head>
          <p xml:id="i-13G4ZpTqq3iCXEnQEAu4XY">
            SAS är ett bolag som länge har haft stora ekonomiska problem.
            Staten har vid ett flertal tillfällen varit tvungen att gå in
            med ägartillskott. Så sent som i februari 2009 bemyndigade riksdagen
            deltagande i en nyemission på 1,3 miljarder kronor. Regeringen
            räknade då med att detta ägartillskott skulle vara tillräckligt
            för att få SAS på fötter och konkurrenskraftigt igen. Det dröjde
            dock inte länge förrän regeringen i proposition 2009/10:121 föreslog
            att riksdagen skulle delta i ytterligare en nyemission i SAS.
            Miljöpartiet föreslog vid båda tillfällena att riksdagen skulle
            avslå regeringens begäran om att delta i nyemissionerna. Vi menade
            att den affärsplan som bolaget presenterat för att klara neddragningarna
            medförde stora ekonomiska risker och att det inte var säkert att
            besparingsplanerna skulle komma att lyckas. SAS hade tidigare
            presenterat liknande planer som misslyckats.
          </p>
          <p xml:id="i-HiTJtaCZvBmb9uEkKjAba8">
            Flygindustrin står också inför stora strukturella problem i form
            av stora och växande andelar av klimatutsläppen i Sverige och
            världen. Behovet av flygresor på kortare och medellånga distanser
            kommer att minska när de snabba tågförbindelserna byggs ut i Sverige
            och världen.
          </p>
          <p xml:id="i-VS9SmzYMNFZNTV6VqinFGr">
            Miljöpartiet har tidigare, i samband med regeringens proposition
            om försäljning av vissa statliga bolag (mot. 2006/07:N12), föreslagit
            att SAS säljs. Vi menade då att det är svårt att se någon samhällspolitisk
            nytta med att staten äger flygbolag. Tidigare när verksamheten
            var ny och det var monopol åtminstone på inrikesflyget fanns anledningar
            till statligt ägande. I dag är flygtrafiken konkurrensutsatt och
            det statliga ägandet kan snarare vara en hämsko när det gäller
            att reglera och ställa hårdare miljökrav på flygtrafiken. Hade
            en försäljning genomförts vid detta tillfälle hade frågan om att
            nu delta i en nyemission inte varit aktuell. Vi menar att det
            var fel av regeringen att den då inte tog tillfället i akt och
            sålde SAS.
          </p>
          <p xml:id="i-6NDfLdAJQxd88Lor5U7iEw">
            Vi menar vidare att det är av högsta vikt att vara försiktig
            och varsam med skattepengar och att staten inte bör ta på sig
            affärsrisker om det inte finns synnerliga skäl till detta. Staten
            bör i huvudsak inte äga företag som finns på fungerande konkurrensutsatta
            marknader. Att delta i nyemissionen är förenat med stora affärsrisker,
            och vi ser inget skäl till att staten i det här läget ska äventyra
            skattepengar i onödan. I stället bör man aktivt arbeta för att
            hitta en ny ägare till SAS och sälja bolaget.
          </p>
          <p xml:id="i-PmdTQgY4YZKH3YEmqZrjCh">
            Det vi behöver investera i nu är förnybar energi, en hållbar
            transportinfrastruktur såsom spårväg och järnväg samt energieffektiviseringar.
            Det är investeringar som är betydligt viktigare än att fortsätta
            att hålla ett flygbolag under armarna.
          </p>
          <p xml:id="i-6cmjMJEifnVXDnhyQH2KK7">
            Vi står fast vid att SAS bör avyttras och uppmanar regeringen
            att snarast möjligt inleda en försäljning av SAS. Det finns i
            dag inga skäl till ett statligt ägande av flygbolag. Detta bör
            ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-PzMn3WrmCXs5xVkqyCNoh7" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
