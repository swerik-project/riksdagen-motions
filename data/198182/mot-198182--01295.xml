<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01295">
  <teiHeader>
    <fileDesc>
      <titleStmt>
        <title>Stödet till barnfamiljerna</title>
        <author>Bertil Fiskesjö och Sven-Erik Nordin </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stödet till barnfamiljerna</title>
          <idno type="rdwebb">G5021295</idno>
          <rs type="number">1295</rs>
          <ref type="dokument_url_text">http://data.riksdagen.se/dokument/G5021295/text</ref>
          <ref type="dokument_url_html">http://data.riksdagen.se/dokument/G5021295</ref>
          <ref type="dokumentstatus_url_xml">http://data.riksdagen.se/dokumentstatus/G5021295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-E. NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WpV2Sy8rGtPiqZN2QZMQv7" type="signed"/>
        <correspContext corresp="i-WpV2Sy8rGtPiqZN2QZMQv7">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8XUQMZkcTy5UrLLAFGh5Ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1295/mot_198182__1295-001.pdf"/>
      <div type="motHeader" xml:id="i-V1eCZeRiBERMYkBMhWELRR">
        <div type="motTitle" xml:id="i-Lz5rduw12k8rtnAvM9kkQK"/>
        <div type="motSubmissionInfo" xml:id="i-HgMyD7xn55zuyBbSJpNPzQ"/>
      </div>
      <div type="motBody" xml:id="i-KgV6TdQP73PegFKRC6BRNS">
        <div xml:id="i-U3qPSNFx8jYedtz8MheutW">
          <p xml:id="i-XtcG8SA1BgaRdJ1fVAFVqL">
            Motion 1981/82:1295
          </p>
          <p xml:id="i-KdwcKyoZ5vtAGVATC4iT1o">
            Bertil Fiskesjö och Sven-Erik Nordin Stödet till barnfamiljerna
          </p>
          <p xml:id="i-HCDogzfpH6uLpzZsNQ4s6B">
            Det torde råda bred enighet om att den svenska socialpolitikens
            grundläggande inriktning bör bestå. Med grundläggande inriktning
            avser vi att avsevärda belopp över den statliga budgeten används
            för att utjämna inkomstolikheter och standardskillnader mellan
            olika grupper i samhället. Samtidigt är det av olika skäl nödvändigt
            — inte minst därför att det numera sammanlagt rör sig om mycket
            stora belopp — att med bibehållande av den grundläggande inriktningen
            i övrigt förutsättningslöst granska och reformera gällande transfereringssystem.
            Tre aspekter bör vara vägledande för en sådan granskning. Rättviseaspek-
            ten, som innebär att de transfererade bidragen verkligen skall
            ha den fördelningseffekt som avses. Valfrihetsaspekten, som innebär
            att de som kan tillgodogöra sig bidragen skall ha så stor valfrihet
            som möjligt att disponera bidragen i enlighet med sina egna preferenser
            och värderingar. Effektivi- tetsaspekten, som innebär att bidragssystemet
            skall vara så enkelt som möjligt att administrera för att undvika
            att en stor del av budgetbelastningen utgörs av administrationskostnader.
            Dessa aspekter är i viss mån motstridande och kan således inte
            samtidigt uppfyllas till 100 26. En viss avvägning måste således
            alltid ske. I huvudsak bör de dock alla tre kunna vara vägledande
            för en översyn. Bristerna i det nuvarande systemet är enligt vår
            mening i huvudsak betingade av att det sociala skyddssystemet
            av rätt självklara skäl byggts ut undan för undan. Den ena reformen
            har lagts till den andra. Varje enskild utbyggnad har i det särskilda
            fallet vanligen varit befogad och väl motiverad. Men det sammanlagda
            mönstret har så småningom blivit mångförgrenat, svåröverskådligt
            och administrativt tungrott. Dessutom har det —bl. a. av det skälet
            att vissa reformer inte avt. ex. finansiella skäl kunnat byggas
            ut så som det var tänkt från början — i en del fall blivit stötande
            orättvist. Den allmänna politiska och utredningstekniska mekanik
            som styrt reformverksamheten har inneburit att gamla stödformer
            fått stå kvar orubbade samtidigt som nya lagts fram. Varje bidragsform
            skapar sina intressenter. Det är alltid lättare och framför allt
            debattmässigt bekvämare att ”böta på” än att rationalisera. Denna
            metodik kommer vi inte att klara av framöver. De samlade kostnaderna
            kommer att bli för stora, administrationen alltför komplicerad
            och de samlade effekterna alltför svåröverblickbara. Allmänheten
            kommer heller inte, av lättförklarliga skäl, att acceptera att
            det är förmågan att överblicka systemet, att i rätt ögonblick
            kunna utnyttja rätt förmån, som avgör vilka bidrag som skall utgå.
            Systemets svåröverblickbarhet leder till att
          </p>
          <pb facs="riksdagen-motions-pdf/data/198182/mot_198182__1295/mot_198182__1295-002.pdf"/>
          <p xml:id="i-BMUkWuxSXWeyGrgQadsQcM">
            Mot. 1981/82:1295 7
          </p>
          <p xml:id="i-Q5teTn8DBb7nXThWCpJDuo">
            de som har bäst möjlighet att greppa det också har bäst möjlighet
            att få maximal utdelning. Detta leder till misstro mot de sociala
            ambitionerna från samhällets sida över huvud taget och kan i värsta
            fall få till följd att de grundläggande värderingar som enligt
            vår mening alltfort bör gälla för välfärdssamhället kastas över
            ända. Vad vi har sagt gäller stora delar av den samhälleliga aktiviteten
            och stora delar av det sociala välfärdssystemet. Omprövning enligt
            de kriterier som vi angett inledningsvis är således enligt vår
            mening nödvändiga på många områden. Helt allmänt bör således gälla
            att åtminstone vid införandet av nya transfereringsformer och
            nya bidragssystem gällande system tas upp till förutsättningslös
            analys, så att inte även fortsättningsvis lager läggs till lager
            utan att möjligheter till rationaliseringar och förenklingar av
            tidigare gällande system kommer till stånd. För att ge denna motion
            konkretion vill vi exemplifiera med vad som gäller på familjepolitikens
            område. Det väsentligaste syftet med familjepolitiken är omsorgen
            om barnen. Det är ett i högsta grad vällovligt syfte. Bland det
            avgjort bästa som har hänt i vår tid och i vårt samhälle är enligt
            vår mening ambitionen att med olika medel försöka ge barnen en
            bättre start i livet än tidigare. Ambitionerna härvidlag är också
            det bästa sättet att utjämna kvarvarande orättvisor och klassgränser.
            Att insatserna i vissa avseenden misslyckats är inget giltigt
            skäl att underkänna ambitionen som sådan. Ett led — men naturligtvis
            endast ett led — i satsningen på barnen är familjepolitiken. Denna
            har sedan 1930-talet byggts ut med reform efter reform. Enligt
            en översiktlig genomgång av statsbudgeten utgår stödet till barn
            och barnfamil- jer på 17 olika sätt. En noggrannare analys, inbegripet
            vad som sker på det kommunala planet, skulle säkert visa att stödformerna
            är betydligt flera. En väldig offentlig administration är sysselsatt
            med att fördela detta stöd i alla dess förgreningar. Administrationskostnaderna
            är således mycket stora. Dessa är inte produktiva i den meningen
            att de ger barnen eller barnfamil- jerna stöd. Tvärtom förbrukar
            administrationen medel som inte kommer barnen till godo, men som
            skulle kunna komma barnen till godo. Till detta kommer att barn-
            och familjestödet i vissa delar är uppenbart orättvist. Ett exempel
            på detta är fördelningseffekten av den statsstödda kommunala barnomsorgens
            finansiering. Den genomsnittliga kostnaden är enligt uppgift 28
            000 kr. per barn och år. Enligt andra uppgifter är kostnaden betydligt
            högre. Stödet är således mycket omfattande till de familjer som
            kan utnyttja den kommunala barnomsorgen. Men kostnaden får till
            stor del bäras även av de barnfamiljer som inte kan eller vill
            tillgodogöra sig denna vård- eller barnpassningsform. Slutresultatet
            av transaktionen blir således en omfördelning av resurser från
            vissa barnfamiljer till förmån för andra, utan att det finns några
            social- eller fördelningspolitiska grunder för denna omfördelning.
            De som inte kan utnyttja barnomsorgen får ingen kompen- sation
            för detta. Men de får delta i finansieringen av andras barnomsorg
          </p>
          <pb facs="riksdagen-motions-pdf/data/198182/mot_198182__1295/mot_198182__1295-003.pdf"/>
          <p xml:id="i-Uhkxe7CgLGnwZk9kiEVy8U">
            Mot. 1981/82:1295 »
          </p>
          <p xml:id="i-Vt6maQ9tK9SqFR6zJMfffX">
            samtidigt som de själva får stå för kostnaden för den egna hur
            denna än ordnas. Den ordning som bäst skulle tillgodose kraven
            på rättvisa, valfrihet och effektivitet skulle vara om allt stöd
            till barnfamiljerna samlades till ett enda bidrag, som utgick
            lika för alla barn. Det skulle ge alla barn samma samhällsstöd.
            Därmed skulle rättviseaspekten tillgodoses. Det skulle kunna disponeras
            så som vårdnadshavaren fann bäst. Därmed skulle valfrihetskra-
            vet vara uppfyllt. Det skulle innebära en oerhörd förenkling av
            administra- tionen genom att alla de särskilda prövningar som
            nu måste göras skulle utgå. De administrativa bekymren skulle
            i stort sett inskränkas till en mycket enkel dataprogrammering
            och ett enda utbetalningskort per barn. Förutsatt att man utgår
            från en oförändrad volym på samhällets stöd till barnfamiljerna
            skulle en omläggning av det här slaget ge mycket stora belopp
            per barn. En omläggning av den omfattning som här angetts måste
            naturligtvis förberedas noga. Övergångssvårigheterna kan väntas
            vara rätt betydande, inte minst av det skälet att såväl det statliga
            som det kommunala familjestödet berörs. Det finns en rad statliga
            utredningar som prövar olika delar av familjepolitiken. Ett par
            utredningar har ganska nyligen avslutat sitt arbete och resultatet
            därav bereds i regeringskansliet. Om det som är på gång leder
            till politiska beslut kommer den redan stora bidragssplittringen
            att ytterligare öka. Ett första steg bör därför vara att det pågående
            utredningsarbetet och de överväganden som regeringen gör samordnas
            och inriktas på ett enhetligt och förenklat barnstödssystem enligt
            den modell vi skisserat. Denna samordnade prövning bör avgöra
            i vilken takt och på vad sätt reformen kan genomfö- ras. Med hänvisning
            till vad som anförts i motionen hemställer vi att riksdagen beslutar
            uttala att den fortsatta beredningen av familjepolitik och barnomsorg
            bör inriktas på ett förenklat system i enlighet med vad som anförts
            i denna motion.
          </p>
          <p xml:id="i-VbDxTqWE2zJj2pMbrJudp3">
            Stockholm den 26 januari 1982
          </p>
          <p xml:id="i-NTbAf1JfPuQ9qaQH9Brcke">
            BERTIL FISKESJÖ (c) SVEN-E. NORDIN (c)
          </p>
          <p xml:id="i-BrSFr7tAiawz4jXqoagSBH">
            GOTAB 70347 Stockholm 1982
          </p>
        </div>
      </div>
    </body>
  </text>
</TEI>
