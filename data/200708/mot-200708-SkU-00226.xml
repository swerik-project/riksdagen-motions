<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00226">
  <teiHeader>
    <fileDesc>
      <titleStmt>
        <title>Skattelättnader för hushållstjänster</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattelättnader för hushållstjänster</title>
          <idno type="rdwebb">GV02Sk226</idno>
          <rs type="number">Sk226</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk226/text</ref>
          <ref type="dokument_url_html">http://data.riksdagen.se/dokument/GV02Sk226</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk226</ref>
          <ref type="doc">http://data.riksdagen.se/fil/9C373645-D2F6-48F2-BD6C-24C184B807CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FCNVjB7Mh85KmtzW1nArai" type="signed"/>
        <correspContext corresp="i-FCNVjB7Mh85KmtzW1nArai">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-39MYiRoE3GqttSzjmL84Vz">
          <date when="2007-10-16"/>
        </correspAction>
        <correspAction type="dismissal" xml:id="i-ByNoz1X6np5EfgWpf3NKrM">
          <date when="2007-10-16"/>
        </correspAction>
        <correspAction type="numbering" xml:id="i-LB7kamFGd4eWYmk4ief1su">
          <date when="2007-10-02"/>
        </correspAction>
        <correspAction type="submission" xml:id="i-TfoVABYCX8G7gryExVye4R">
          <date when="2007-10-01"/>
        </correspAction>
        <correspAction type="transfer" xml:id="i-2V4PXFJ1g5cyPn8WPu2G4y">
          <date when="2007-10-01"/>
        </correspAction>
        <correspAction type="assigned" xml:id="i-QyfNKQgS7kEDVwZUSRejVr"/>
        <correspContext corresp="i-QyfNKQgS7kEDVwZUSRejVr">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3cLgd3izgsxSxGEdn3ZgSz">
            Förslag till riksdagsbeslut
          </head>
          <list style="ol">
            <item xml:id="i-Fo92QLP92DouKajc7V66ce">
              Riksdagen tillkännager för regeringen som sin mening vad som
              anförs i motionen om att skattereduktion för hushållstjänster
              bör tas bort.
            </item>
            <item xml:id="i-8ZrfYkAfvzAWvEFV5Tzrd8">
              Riksdagen tillkännager för regeringen som sin mening vad som
              anförs i motionen om begränsade sysselsättningseffekter av regeringens
              förslag om skattelättnader för hushållstjänster.
            </item>
            <item xml:id="i-FSooBP9xu7rR7hNgT1AktF">
              Riksdagen tillkännager för regeringen som sin mening vad som
              anförs i motionen om skattesmitning och skattebefrielse.
            </item>
            <item xml:id="i-Xwboczx48RvDB1fETf1qh9">
              Riksdagen tillkännager för regeringen som sin mening vad som
              anförs i motionen om gränsdragningsproblem.
            </item>
            <item xml:id="i-WhjETm9E3NFFzmfJQJ7yqA">
              Riksdagen tillkännager för regeringen som sin mening vad som
              anförs i motionen om hushållstjänster och jämställdhet.
            </item>
            <item xml:id="i-W7dHSPx1rmiPgCXGkXFP6Z">
              Riksdagen tillkännager för regeringen som sin mening vad som
              anförs i motionen om skattereduktion för förmån av hushållstjänster.
            </item>
          </list>
        </div>
        <div type="motContent">
          <head type="h1" xml:id="i-QwKsMHGspoXtWbfYWqYFbU">
            Bakgrund
          </head>
          <p xml:id="i-UXhPuurTL9z5YgM289VVSb">
            Våren 2007 beslöt riksdagen om en skattereduktion för utgifter
            för hushållsarbete. De nya reglerna avsåg arbete som utförs efter
            den 30 juni 2007. Reduktionen ska uppgå till 50 procent av utgifterna
            för sådant arbete. Den som utfört arbetet ska ha F-skattsedel.
            Skattereduktionen får sammanlagt inte överstiga 50 000 kronor
            per vuxen fysisk individ och beskattningsår. Om underlaget understiger
            1 000 kronor ges inte någon skattereduktion. Skatte­reduktionen
            kan beaktas vid jämkning av preliminär skatt.
          </p>
          <p xml:id="i-3mtbWYApNR9rWGgJJbJ24P">
            Regeringens motiv var att skapa förutsättningar för nya arbeten,
            minska anlitandet av svart arbetskraft och att förbättra förutsättningarna
            för kvinnor och män att kombinera familjeliv med arbetsliv. Regeringen
            beräknade att skattereduktionen minskar statens skatteintäkter
            med 1,3 miljarder/år. Väns terpartiet avvisade regeringens förslag
            vid riksdagsbehandlingen.
          </p>
          <head type="h1" xml:id="i-SvH6s7rfugAXkNkKfC9FJn">
            Skattereduktion för hushållstjänster
          </head>
          <p xml:id="i-CrXmskyc3WAZmNLMSPF7Pf">
            Vänsterpartiet anser att möjligheten att få skattereduktion för
            hushållstjänster bör tas bort. Vi menar att det leder till begränsade
            sysselsättningseffekter, att skattesmitning felaktigt bekämpas
            med skattebefrielse samt att det försämrar förutsättningarna för
            lika villkor för kvinnor och män att kombinera familjeliv och
            arbetsliv. Vad som ovan anförts om borttagande av skattereduktion
            för hushållstjänster bör riksdagen som sin mening ge regeringen
            till känna.
          </p>
          <head type="h1" xml:id="i-HmF2FekTCojuoeJkgrXz89">
            Begränsade sysselsättningseffekter
          </head>
          <p xml:id="i-4c8qUuLRbj5xNrBTnLkWv6">
            Ett liknande skatteavdrag infördes i Finland 2001. Fyra år efter
            reformen hade sysselsättningen ökat med endast 0,10,2 procent.
            Ökningen bestod till 60 procent av att svarta jobb hade blivit
            vita. Av dessa 60 procent återfanns hela 95 procent inom byggbranschen,
            alltså en bransch som inte omfattas av den svenska regeringens
            förslag.
          </p>
          <p xml:id="i-LdCZxBs6ibPieYjPTAEVGn">
            Institutet för arbetsmarknadspolitisk utvärdering (IFAU) bedömer
            att den svenska efterfrågebilden på renodlade hushållstjänster
            kommer att likna den finländska. Därför kan man på goda grunder
            anta att skattereduktion för hushållstjänster inte leder till
            den sysselsättningsökning som regeringen förutskickar. I Finland
            har det dessutom visat sig att de rikaste 10 procenten av hushållen
            köper nästan hälften av tjänsterna. Vidare att 30 procent av marknaden
            för hushållstjänster ligger i Helsingforsområdet. Det är på samma
            sätt i Frankrike, som har ett liknande system. Där är det nästan
            hälften av de rikaste 5 procenten av hushållen som köper hushållstjänster
            och de fattigaste 25 procenten köper i nga hushållstjänster alls.
            IFAU bedömer att det socioekonomis ka efterfrågemönstret blir
            detsamma i Sverige, det vill säga att efterfrågan blir störst
            bland rika familjer i storstadsområden. Studierna av det finländska
            skatteavdraget har även visat att skattelättnaderna troligtvis
            har höjt priserna på tjänsterna ifråga och att effekterna på sysselsättningen
            kan vara än mindre än de finska beräkningarna visar.
          </p>
          <p xml:id="i-82X79hr4iWxBHnh2GsFezS">
            Av de finländska studierna kan man även se att sysselsättningseffekten
            från ökat arbetsutbud är väldigt liten. Av dem som köper hushållstjänster
            använder ungefär 70 procent den frigjorda tiden till fritidsaktiviteter.
            Vad som ovan anförts om begränsade sysselsättningseffekter av
            regeringens förslag om skattereduktion för hushållstjänster bör
            riksdagen som sin mening ge regeringen till känna.
          </p>
          <head type="h1" xml:id="i-HAG2A8ts9bUNnKDKDLqDMB">
            Skattesmitning och skattebefrielse
          </head>
          <p xml:id="i-BvtuzrnmUFvZexeoFv8Jcm">
            Vänsterpartiet anser i grunden att det är fel att bekämpa skattesmitning
            med skattebefrielse. En skattereduktion riktad mot hushållstjänster
            kan medföra att svartarbetet minska r men effekterna kan bli begränsade.
            Den föreslagna skat tereduktionen på 50 procent är dock så stor
            att det nästan motsvarar hela skatteinnehållet i marknadsproducerade
            hushållstjänster som idag är 55 procent. Hushållstjänster blir
            sålunda nästan en obeskattad sektor. Man bekämpar skattesmitningen
            inom hushållstjänster genom att ta bort skatt. Vänsterpartiet
            anser att skattesmitning och skatteundandragande måste bekämpas
            med helt andra metoder än nära nog skattebefrielse.
          </p>
          <p xml:id="i-EtZartRXhgHq46PQkBoLZa">
            De begränsade positiva effekter på svartarbetet som man kan förvänta
            sig står inte i rimlig proportion till den kraftiga skattesänkning,
            eller rättare sagt bidrag, som förslaget ger till förmögna hushåll.
            Dessutom är det inte rimligt, och överdrivet optimistiskt, att
            anta att personer som under längre tid betalat det av Skatteverket
            uppskattade timpriset för svart städning i hemmet skulle vilja
            betala 80150 procent mer netto för att få samma tjänst utförd
            vitt, såvida det inte handlar om personer i mycket välbärgade
            hushåll. En del av skattereduktionens kostnader skulle göra betydligt
            större nytta om Skatteverket tilldelades mer resurser för att
            öka sin kontrollverksamhet. Vad som ovan anförts om skattesmitning,
            skattebefrielse och alternativ för att komma åt skattesmitning
            bör riksdagen som sin mening ge regeringen till känna.
          </p>
          <head type="h1" xml:id="i-8BLSXfzBx8ZjRz5GE9dJhB">
            Gränsdragningsproblem
          </head>
          <p xml:id="i-NFNaPnfsboyhwBuwAyFwbX">
            Som lagförslaget är utformat kommer en rad gränsdragningsproblem
            att uppstå i fråga om vad som är att betrakta som hushållstjänster
            eller ej. Enligt de regler som infördes den 1 juli 2007 kan man
            få avdrag för skoputsning och grillning i trädgård men omklädning
            av möbler eller hämtning av mat ger inte rätt till avdra g. Det
            går bra att få skatterabatt för att få häcken klippt och ogrä
            set rensat men inte för att plantera växter eller beskära träd.
            Detta kommer att vålla Skatteverket merarbete och merkostnader.
            Det har också framförts i remissvar till regeringen. Man förväntar
            sig också ett kvitto- och fakturakaos eftersom den skattskyldige
            måste skicka in underlag för de tillfällen man begär skatteavdrag.
          </p>
          <p xml:id="i-EHrPESDH6n2qdUqRSc2TTo">
            Ett annat problem handlar om en helt annan och mer betydelsefull
            fråga än om den ena eller andra servicetjänsten faller inom eller
            utom regelverket för vad som är att betrakta som hushållstjänster.
            Det lagda förslaget om skattelättnader för hushållstjänster skapar
            ett utrymme för privat finansiering av omsorgstjänster. Det får
            konsekvenser för jämlikheten mellan olika grupper av äldre. Det
            kan också få konsekvenser för kvaliteten på den offentligt finansierade
            omsorgen. Kommer standarden för den offentligt finansierade äldreomsorgen
            att kunna höjas för de grupper som inte själva har råd att finansiera
            exempelvis hjälp för att vistas ute, eller kommer samhällets åtaganden
            gentemot dessa individer tvärtom att begränsas när mer resursstarka
            grupper ordnar sin omsorg på annat sätt? Det är anmärkningsvärt
            att denna fråga inte har belysts eftersom det är en fråga av principiell
            natur som kan medföra komplikationer av potentiellt långtgående
            slag. Vänsterpartiet avvisar med bestämdhet ett system i vilket
            resursstarka grupper med hjälp av skattelättnader/bidrag kan köpa
            omsorgstjänster på en högre nivå än grupper som av ekonomiska
            skäl endast kan använda sig av den offentligt finansierade omsorgen.
            Vad som ovan anförts om gränsdragningsproblem bör riksdagen som
            sin mening ge regeringen till känna.
          </p>
          <head type="h1" xml:id="i-HYeBVymj8DFjes2WvkVvQB">
            Hushållstjänster och jämställdhet
          </head>
          <p xml:id="i-M6xoomncpsXZCTwLN2QevT">
            Genom att införa skattereduktion för hushållstjänster kommer
            man enligt regeringen till rätta med att kvinnor idag utför en
            större del av hushållsarbetet jämfört med män. Man menar att genom
            skattereduktion för hushållstjänster omfördelas obetalt hemarbete
            till betalt marknadsarbete. Det vill säga att när kvinnorna slipper
            utföra hushållsarbetet hemma kan de i stället lönearbeta mer.
            På så sätt skulle även kvinnorna kunna komma ifatt männen i löneutvecklingen
            och jämställdheten skulle främjas både inom hushållet och på arbetsmarknaden.
          </p>
          <p xml:id="i-CC94mx8RNJpdX5aCaL47Nr">
            Skattesubventionerade hushållstjänster löser inte problemet med
            den maktobalans som finns mellan kvinnor och män. Tvärtom cementerar
            systemet de traditionella könsrollerna. Själva grundproblemet,
            att män inte tar sitt ansvar för det gemensamma hemarbetet, osynliggörs.
            Om det är önskvärt att kvinnor och män delar lika på ansvaret
            för hem och familj, löser man inte problemet genom att göra det
            billigare att anställa en tredje part för att utföra detta arbete.
            Uppfattningen om vad som är kvinnliga respektive manliga arbetsuppgifter
            kvarstår. Med detta synsätt blir en jämställd relation enbart
            möjlig för några få. Om lösningen på jämställdhetsproblematiken
            skulle vara att anställa någon som städar i ens hem skulle det
            bara vara ett fåtal familjer som skulle ha råd att vara jämställda.
            Systemet med skattesubventionerade hushållstjänster skulle i praktiken
            leda till att en grupp kvinnor kommer att kunna göra karriär på
            en annan grupps bekostnad, orättvisorna mellan kvinnor och män
            består och de sociala och ekonomiska klyftorna i samhället växer.
          </p>
          <p xml:id="i-AWTCpsx9rEzc8RABAQkYnZ">
            Ett argument för skattelättnader på hushållstjänster är att kvinnor
            och män ska få det lättare att kombinera familjeliv och arbetsliv.
            Trots det är förslaget inriktat på att individen ska få möjlighet
            att lönearbeta i större utsträckning. Fler yrkesarbetande timmar
            bl ir i praktiken färre timmar hemma med famil jen, färre timmar
            för barnen att vara med sina föräldrar. De anställningar som skulle
            skapas i och med skattelättnader för hushållstjänster skulle i
            huvudsak vara korta deltidstjänster med låg lön och utan möjlighet
            till kompetens- och karriärutveckling. Allt pekar på att det först
            och främst är kvinnor som skulle arbeta inom denna sektor, något
            som även konstateras i propositionen med hänvisning till erfarenheter
            från andra länder. Den låga status som kvinnors arbete har beror
            på att kvinnodominerade arbeten konsekvent undervärderas. Det
            problemet löser vi inte med skatteavdrag som snarare vidmakthåller
            den könssegregerade arbetsmarknaden. Vid en eventuell lågkonjunktur
            kommer dessutom de hushållsnära tjänsterna att dras in och kvinnorna
            kommer att få återgå till det obetalda hemarbetet.
          </p>
          <p xml:id="i-4i32Ktct5i57uDqBTvBjnP">
            Förslaget om skattelättnader för hushållstjänster är ett steg
            tillbaka för jämställdhetsarbetet. I stället för att använda våra
            gemensamma skattepengar till något som bara gynnar en liten grupp
            i samhället borde det satsas på den generella välfärden, som omfattar
            alla, exempelvis skolor, sjukvård, barn- och äldreomsorg. Vad
            som ovan anförts om hushållstjänster och jämställdhet bör riksdagen
            som sin mening ge regeringen till känna.
          </p>
          <head type="h1" xml:id="i-Q1T2EVBFF69oHTrvsrEkA5">
            Skattereduktion för förmån av hushållstjänster
          </head>
          <p xml:id="i-3FAJc9y8k2CLK5smqRu6TX">
            I budgetpropositionen för år 2008 aviserar regeringen att skattereduktionen
            för hushållstjänster ska utökas till att omfatta även förmån av
            hushållstjänster. Meningen är att arbetsgivaren ska redovisa underlag
            på kontrolluppgift. Be­gäran om skattereduktion görs av den skattskyldige
            i självdeklaration året efter det att hushållstjänsten tillhandahållits.
          </p>
          <p xml:id="i-SM3d3nmJLBXRQGKEVqRqHi">
            Vänsterpartiet har naturligtvis samma invändningar angående skattereduktion
            för förmån av hushållstjänster som redovisats ovan i motionen
            vad gäller redan införda regler om skattereduktion för hushållstjänster.
          </p>
          <p xml:id="i-MGNzNsCA1CjhmxfmuKWdG8">
            Vad som anförts om skattereduktion för förmån av hushållstjänster
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-YZUeqw3nMAGmxsEV9ziRmQ">
              Marie Engström (v)
            </item>
            <item xml:id="i-MsKYZJv2RZ38T1BuXVY41d">
              Ulla Andersson (v)
            </item>
            <item xml:id="i-4UK7wXxpPGFFos6mfBTiwp">
              Josefin Brink (v)
            </item>
            <item xml:id="i-Rik9qE87Rks5AUfv42ouam">
              Torbjörn Björlund (v)
            </item>
            <item xml:id="i-LnEvtsdTCpSswauczGDXKu">
              Wiwi-Anne Johansson (v)
            </item>
            <item xml:id="i-NSHN3vTJmTVm1S7HiKJagS">
              Jacob Johnson (v)
            </item>
            <item xml:id="i-CuQXXVT3cinwaU35NQ9sVM">
              Peter Pedersen (v)
            </item>
            <item xml:id="i-URhT4gUhqzesgt9FfKn7r2">
              Kent Persson (v)
            </item>
          </list>
        </div>
      </div>
    </body>
  </text>
</TEI>
