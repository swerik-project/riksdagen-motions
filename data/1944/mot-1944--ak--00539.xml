<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__539/mot_1944__ak__539-001.pdf"/>
      <div type="motHeader" xml:id="i-Hutd4Y8Qnp9pqMWweMpHqG">
        <div type="motTitle" xml:id="i-Eb5pYQyFNwRoQhUn6f8y5x"/>
        <div type="motSubmissionInfo" xml:id="i-P64KonD4tr2qVKs7Fy4pAb"/>
      </div>
      <div type="motBody" xml:id="i-9C7NwMHjgJSyJVcJV9E8CU">
        <div xml:id="i-PCDK4c1HYfXa9n2gCJCGZP">
          <p xml:id="i-N9AYjAzMVQmR68XmeunKfG">
            Motioner i Andra kammaren, nr 539. 1
          </p>
          <p xml:id="i-feXtpvocwHfLV2sUnBhz8">
            Nr 539.
          </p>
          <p xml:id="i-RQKSrDseF7NKaSVc9DXgk9">
            Av herr Hagberg i Luleå, i anledning av Kungl. Maj:ts proposition,
            nr 283, angående ytterligare anslag till Norrbottens Järn- verk
            Aktiebolag.
          </p>
          <p xml:id="i-Q97CiEJo1Z4PrYX381t9sP">
            I Kungl. Maj:ts proposition nr 283 föreslås att till ytterligare
            anslag för Norrbottens Järnverk Aktiebolag måtte anvisas dels
            1500 000 kronor för att öka bolagets aktiekapital, dels också
            1 500 000 kronor som lån till Norr- bottens Järnverk Aktiebolag.
            Tidigare har till bolagets förfogande ställts sammanlagt 17 miljoner
            kronor såsom aktiekapital respektive förlagslån. Själva anläggningskostnaderna
            för malmviadukt, kross- och siktanlägg- ning samt kolhus, sinterverk,
            eltackjärnverk, elstålverk, reparationsav- delning, allmän avdelning,
            administration och oförutsett samt kraftled- ning Notviken—Luleå
            hade beräknats till 14,4 miljoner kronor. På grund av prislägets
            förändringar, vissa omdispositioner samt vid den tidpunkten oberäkneliga
            fördyringar beräknas de samlade kostnaderna för de här ovan omnämnda
            anläggningarna uppgå till 18,5 miljoner kronor, en ökning alltså
            med 4,1 miljoner kronor. Riksdagen utgick emellertid då frågan
            behandlades hösten 1941 från att även ett thomasverk skulle anläggas
            till en sammanlagd kostnad av 2,6 miljoner kronor. Fördelen med
            att fullfölja järnförädlingen från tackjärn genom thomasverk och
            elstålverk var att detta skulle väsentligt förbättra räntabilitetsutsikterna;
            man erhölle säljbarare produkter; man vunne en väsentlig bränslebesparing
            genom thomasverket; thomasgöten, som är av god kvalitet, vore
            väl lämpad för framställning av byggnadsmateriel, den har mycket
            goda svetsningsegenskaper och som biprodukt erhålles thomas- slagg.
            Vid fortsatt förädling av thomasmetall erhålles elstål, som kan
            le- vereras dels i form av göt för utvalsning för vissa ändamål
            med högre kvalitetsfordringar än thomasmetallen, dels i form av
            omsmältningsmate- rial att användas i stället för högvärdigt skrot
            och järnsvamp, varav be- hovet ansågs vara stort inom landet.
            Vid förädling av 60 000 ton tackjärn i thomasverket kunde också,
            såsom industrikommissionen framhåller, er- hållas cirka 10 000
            ton thomasfosfat, ett utmärkt gödningsmedel, som eljest icke skulle
            framställas. På grund av kostnadsökningarna hade endast en del
            av byggnadspro- grammet fullföljts. Thomasverket är alltså inte
            ännu påbörjat, men sty- relsen för Norrbottens Järnverk Aktiebolag
            har hos regeringen hemställt att 4,5 miljoner kronor skulle anvisas
            för uppförande av ett sådant i enlig- het med den ursprungliga
            planen. Samtidigt begärdes 1,5 miljoner kronor för fullbordandet
            av igångsatta anläggningar. I samband därmed medde- lade järnverkets
            styrelse att den i anslutning till ett tidigare riksdagsbeslut
          </p>
          <p xml:id="i-HZLijR2GBkA8cPzjK4anQX">
            Bihang till riksdagens protokoll 1944. 4 saml. Nr 539—541. 1
          </p>
          <pb facs="riksdagen-motions-pdf/data/1944/mot_1944__ak__539/mot_1944__ak__539-002.pdf"/>
          <p xml:id="i-2mWkvBbcPvvqmr2VRM2zeS">
            2 Motioner i Andra kammaren, nr 539.
          </p>
          <p xml:id="i-9NDxyFAod7wHuLBULxdghw">
            rörande en eventuell kombination av järnverket med ett järnsvampverk
            igångsatt utredning härom och ämnade, därest utredningen gåve
            stöd därför, föreslå anläggandet av en järnsvampanläggning eller
            en förreduk- tionsanläggning, vilken preliminärt beräknats kosta
            1,5 miljoner kronor. Industrikommissionen, som yttrat sig om styrelsens
            förslag, medger oför- behållsamt att räntabilitetsskäl talar för
            att thomasverket kommer till stånd. Några större svårigheter att
            anskaffa material därför synas inte heller föreligga enligt kommissionens
            framställning. Trots detta avstyr- ker dock industrikommissionen
            att thomasverket nu skall uppföras! Kommissionens resonemang är
            följande. Om thomasverket uppföres, kommer detta att förädla det
            tackjärn som framställes i Norrbotten. Detta tackjärn behövs emellertid
            för närvarande för att fylla behovet av tack- järn vid mellansvenska
            stålverk, varför ett thomasverk i Norrbotten kunde betyda att
            dessa stålverk inte erhålla tillräckligt med material för att
            upp- rätthålla driften. Detta anföres emellertid icke som skäl
            för att »uppskjuta» bygget av thomasverket. I stället talar industrikommissionen
            om att byggnadskost- naderna för närvarande äro höga och möjligen
            i framtiden kunna ned- bringas. Vidare anser kommissionen det
            vara möjligt, att de nuvarande höga stålpriserna hinna sjunka
            till dess att verket är färdigt att sätta igång och då skulle
            förräntningen av thomasverket försvåras. Därför förordar industrikommissionen
            att byggandet av det 1941 beslutade thomasverket uppskjutes och
            att i stället 1,5 miljoner kronor anvisas till en järnsvamp- anläggning
            eller en förreduktionsanläggning. Synbarligen efter detta ståndpunktstagande
            från industrikommissionen har järnverkets styrelse insänt en skrift
            från bolagets verkställande direk- tör, vari framhålles önskvärdheten
            av att thomasverket skyndsammast kommer til! stånd, samt har styrelsen
            hemställt om att 1,5 miljoner kronor måtte anvisas för täckande
            av kostnaderna för såväl förreduktionsförsök som den slutgiltiga
            utformningen av en för järnverket lämplig förreduk- tionsanläggning.
            Kungl. Maj:t har följt den av industrikommissionen rekommenderade
            linjen. Visserligen uttalas att den ursprungliga planen om ett
            thomasverk även bör fullföljas, men detta anses dock kunna ställas
            på framtiden. Som motivering härför anföres, att bolaget nu bör
            koncentrera sina ansträng- ningar på att söka fullkomna driften
            i de färdiga anläggningarna och bringa frågan om förreduktionsförfarandet
            till en lycklig lösning. Därest landets järnförsörjning kommer
            i ett annat läge — vilket säges inte — kan frågan om byggandet
            av thomasverket komma i ett annat läge. Det framgår tydligt av
            detta, att skapandet av ett thomasverk är av väsentlig betydelse
            för att järnförädlingsanläggningen i Norrbotten skall kunna baseras
            på fullgoda räntabilitetsprinciper. Ingenting har inträffat
          </p>
          <pb facs="riksdagen-motions-pdf/data/1944/mot_1944__ak__539/mot_1944__ak__539-003.pdf"/>
          <p xml:id="i-XYb97GTFQRGPzMUZyyqBSn">
            Motioner i Andra kammaren, nr 539. 3
          </p>
          <p xml:id="i-XsPvkG7bGac3a2cxo5S73J">
            som rubbar riktigheten av riksdagens inställning till problemet
            år 1941. Fördyringen av material- och byggnadskostnader kompenseras
            av högre stålpriser. Byggnadskostnadernas storlek och stålpriserna
            påverkas i vä- sentlig grad av det penningvärde, som kan komma
            att fixeras vid krigs- slutet. Någon återgång till 1939 års prisnivå
            respektive penningvärde torde knappast bli aktuell. Om alltså
            de ekonomiska motiven såsom de framförts av industrikom- missionen
            enligt min mening äro ganska spekulativa, kvarstår som oemot-
            sägligt, att räntabilitetsskälen nödvändiggöra thomasverket. Det
            måste för. alla dem, som äro anhängare av en norrbottnisk järnförädling,
            framstå som nödvändigt att allt göres för att Norrbottens Järnverk
            i alla avseenden skall kunna hävda sig i konkurrensen. Försummas
            något i detta avseende, får man befara, att dessa försummelser
            komma att utnyttjas av alla dem, som äro motståndare till en norrbottnisk
            järnförädling, för att misskredi- tera densamma och så småningom
            uppbåda en opinion för dess raserande. Jag kan följaktligen inte
            godkänna ett resonemang sådant som industri- kommissionens, vilket
            uppoffrar räntabilitetsprincipen för Norrbottens Järnverk till
            förmån för de mellansvenska stålverkens räntabilitet. Där- med
            vill jag inte nonchalera betydelsen av att dessa erhålla tackjärn.
            Det förefaller mig emellertid som om detta krav motiverar ett
            fullföljande av den ursprungliga planen och att följaktligen en
            ökning av tackjärnsug- narna åstadkommes. Detta borde även vara
            möjligt att åstadkomma i huvudsak inom den tidrymd som behövs
            för att uppföra och igångsätta thomasverket. Även synes det vara
            önskvärt, att Norrbottens Järnverk genom thomas- verket beredes
            möjlighet att framställa thomasfosfat. Säkerligen kan i vårt land
            åtskilligt mera göras för att framställa för jordbruket nödvändiga
            gödningsmedel. Varje steg i sådan riktning är önskvärt. Säkert
            skulle vårt jordbruk, som under kriget utfört stora ting, ha stått
            ändå bättre rustat, därest en tillräcklig inhemsk framställning
            av gödningsmedel på grundval av inhemska resurser hade funnits.
            Sverige kan utan tvivel bli både själv- försörjande och exportör
            av högkvalitativa gödningsmedel, om alla resur- ser utnyttjas.
            Ur denna synpunkt bör den planerade framställningen av thomasfosfat
            vid Norrbottens Järnverk även uppmuntras. Med hänvisning till
            denna motivering föreslås,
          </p>
          <p xml:id="i-AzsECEQzE8w4UNGmgiqiiW">
            att riksdagen utöver vad Kungl. Maj:t föreslagit måtte besluta,
            att det 1941 planerade thomasverket i Norrbotten skall skyndsamt
            uppföras samt att till lån till Norrbottens Järnverk å kapitalbudgeten
            här- för anvisas ett investeringsanslag av 4 500 000 kronor.
          </p>
          <p xml:id="i-5L3DsLq9yo8tU7m2pKELAA">
            Stockholm i maj 1944. H. Hagberg.
          </p>
        </div>
      </div>
    </body>
  </text>
</TEI>
