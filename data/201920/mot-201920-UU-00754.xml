<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00754">
  <teiHeader>
    <fileDesc>
      <titleStmt>
        <title>Somalia och Somaliland</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:754 av Markus Wiechel m.fl. (SD)</title>
          <idno type="rdwebb">H702754</idno>
          <rs type="number">754</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702754/text</ref>
          <ref type="dokument_url_html">http://data.riksdagen.se/dokument/H702754</ref>
          <ref type="dokumentstatus_url_xml">http://data.riksdagen.se/dokumentstatus/H702754</ref>
          <ref type="docx">http://data.riksdagen.se/fil/DEE1566C-4566-48E7-8626-1CD7C58A219B</ref>
          <ref type="pdf">http://data.riksdagen.se/fil/957CBB7A-F796-4555-9DBC-274237152DAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QWDR6WdYSabgVEzhtCKgqv" type="signed"/>
        <correspContext corresp="i-QWDR6WdYSabgVEzhtCKgqv">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-J1FBw8AjL59YoAN5CTZETZ" type="submitted">
          <date when="2019-09-30"/>
          <time when="15:12:21"/>
        </correspAction>
        <correspAction xml:id="i-2a8AYr7Pbw5ghWagAT6HYK" type="reviewed">
          <date when="2019-10-01"/>
          <time when="14:57:39"/>
        </correspAction>
        <correspAction xml:id="i-DbHut3GsWxN3tGwC7WpYgq" type="referred">
          <date when="2019-10-11"/>
        </correspAction>
        <correspAction xml:id="i-3pYuWfnUv6BuWWUkpryzAq" type="assigned">
          <date when="2021-05-05"/>
          <time when="17:12:13"/>
        </correspAction>
        <correspContext corresp="i-3pYuWfnUv6BuWWUkpryzAq">
          <ref type="assignedTo">Utrikesutskottet</ref>
        </correspContext>
        <correspAction xml:id="i-DWAWnXiq2FQ7ePveaFgpvS" type="behandlas_i"/>
        <correspContext corresp="i-DWAWnXiq2FQ7ePveaFgpvS">
          <ref type="uppgift">2019/20:KU1</ref>
          <ref type="ref_dok_id">H701KU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NikrWZ7T6MKcMW7wytmjEg" type="behandlas_i"/>
        <correspContext corresp="i-NikrWZ7T6MKcMW7wytmjEg">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VjtFACTZPvLP7UqP2BDZif" type="behandlas_i"/>
        <correspContext corresp="i-VjtFACTZPvLP7UqP2BDZif">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wcwe6LQSJpth62hKre5G5j" type="behandlas_i"/>
        <correspContext corresp="i-Wcwe6LQSJpth62hKre5G5j">
          <ref type="uppgift">2020/21:UU16</ref>
          <ref type="ref_dok_id">H801UU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU16</ref>
          <ref type="ref_dok_titel">Afrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8orddvrpSBgV44VA6YfZVG" type="motHeader">
        <div xml:id="i-Cd6yc5pMtM9FjS8LoGBCux" type="motTitle">
          Motion till riksdagen 2019/20:754 av Markus Wiechel m.fl. (SD)
          Somalia och Somaliland
        </div>
      </div>
      <div xml:id="i-KKZFo4bGCC5fSyh9pdkPFd" type="motBody">
        <div xml:id="i-Wao5NQ56uHuceeCnqbQNf5" type="motProposal" subtype="förslag">
          <head xml:id="i-AAYZP1rvh7Pb1piJRhdTr">
            Förslag till riksdagsbeslut
          </head>
          <list xml:id="i-RZZwdDHs4YaEoiqsudSycA" style="ol">
            <item xml:id="i-XY6LP5X7azbowQaqqF1pbM">
              Riksdagen ställer sig bakom det som anförs i motionen om att
              erkänna Somaliland som självständig stat och tillkännager detta
              för regeringen.
            </item>
            <item xml:id="i-LigRVGbi3yukDdZELk3PKS">
              Riksdagen ställer sig bakom det som anförs i motionen om att
              upprätta en ambassad i Somalilands huvudstad Hargeysa med ansvar
              för såväl Somalia som Somaliland och tillkännager detta för regeringen.
            </item>
            <item xml:id="i-HQpXzrbUYgxMCaAWEktPvC">
              Riksdagen ställer sig bakom det som anförs i motionen om att
              upprätta samverkan mellan svenska och somaliländska myndigheter
              och tillkännager detta för regeringen.
            </item>
            <item xml:id="i-8Eoq5kwetZtSv2LhnrEap5">
              Riksdagen ställer sig bakom det som anförs i motionen om att
              uppmana Utrikesdepartementet att se över sin säkerhetsklassning
              av Somaliland och tillkännager detta för regeringen.
            </item>
            <item xml:id="i-GN5jU1K3fZX3mniNaDne4J">
              Riksdagen ställer sig bakom det som anförs i motionen om att
              Business Sweden ska ge Somaliland ökad prioritet och tillkännager
              detta för regeringen.
            </item>
            <item xml:id="i-JGCv9UtFVuh91vHgoJrZoQ">
              Riksdagen ställer sig bakom det som anförs i motionen om att
              främja stöd till Somaliland Development Fund och tillkännager
              detta för regeringen.
            </item>
            <item xml:id="i-UFk4vUgXMht7NuMbrgpqGa">
              Riksdagen ställer sig bakom det som anförs i motionen om att
              se över ett tillfälligt stöd till områdena Puntland och Galmudug
              och tillkännager detta för regeringen.
            </item>
            <item xml:id="i-MXVstuFHrmmt6b886Py7UL">
              Riksdagen ställer sig bakom det som anförs i motionen om att
              regeringen, inom världssamfundet, för att finna en långsiktigt
              hållbar lösning på landets styre bör verka för att Somalias demokratiska
              modell i så stor utsträckning som möjligt anpassas till landets
              traditionella klanstrukturer och tillkännager detta för regeringen.
            </item>
            <item xml:id="i-69fDBTrZFctj8CKi6HmFvh">
              Riksdagen ställer sig bakom det som anförs i motionen om att
              regeringen bör arbeta för att givarsamfundet upprättar oberoende
              tjänstemyndigheter som mellanhänder mellan givarsamfundet och
              den somaliska staten å ena sidan och de organisationer som tillhandahåller
              tjänster å andra sidan, och detta tillkännager riksdagen för regeringen.
            </item>
            <item xml:id="i-XEocHU2o2HQWznCCzfG3pP">
              Riksdagen ställer sig bakom det som anförs i motionen om att
              regeringen bör verka för att Unsom utarbetar en plan för att reglera
              de företag som tillhandahåller säkerhetstjänster i landet i syfte
              att hålla kostnader nere, hålla intäkterna borta från potentiella
              terrorister och krigsherrar och stödja uppbyggnaden av en beskattad,
              vit ekonomi i landet, och detta tillkännager riksdagen för regeringen.
            </item>
          </list>
        </div>
        <div xml:id="i-XjcmZjYrSJLkWKXQ845jQA" type="motContent">
          <head xml:id="i-4nsrwjwWQPhag4p5YbRkzT" type="h1">
            Bakgrund
          </head>
          <p xml:id="i-7e8owUJgMZuUVXKekmMTi1">
            Förbindelserna mellan Sverige och Somalia är breda. Sverige har
            i många år bidragit med stora summor i internationellt bistånd
            och vi har sedan länge ett stort politiskt engagemang i att stödja
            fredsprocesserna i landet. Den stora somaliska diasporan i Sverige
            ökar synnerligen också de starka banden mellan Sverige och Somalia.
            Somalias historia visar dock på ett behov av ordentliga förändringar
            för att framöver lyckas vända landets utveckling i en positiv
            riktning.
          </p>
          <p xml:id="i-JJzcqbpMiBddrXbrvWKCqh">
            Fram till den 1 juli 1960 bestod det vi idag kallar för Somalia
            främst av två kolonier: en brittisk del (Somaliland) och en italiensk
            del (övriga Somalia), men området har även varit koloniserat av
            Frankrike. 1960 bildades unionen mellan Somalia och Somaliland.
            Dock undertecknades detta aldrig av parlamenten i de två länderna,
            vilket var en förutsättning för avtalets giltighet, vilket betyder
            att Somalilands folk de facto har berövats sitt eget land.
          </p>
          <p xml:id="i-6wGW9EpiWC14W33QEJWEB3">
            Somalia är idag klassat som ett av de mest krigsdrabbade länderna
            i Afrika, och dess regering har som följd av inbördeskrig sedan
            1991 saknat full kontroll över landet. I början på 2015 låg Somalia
            på fjärde plats på listan över länder med flest flyktingar, med
            runt 2,2 miljoner flyktingar varav 1,2 miljoner flytt till ett
            annat land. Fattigdom, svält och misär hör dessvärre till vanligheterna
            i regionen, varför bland annat FN har bidragit med mycket stöd.
            Som en följd av det klanbaserade samhället och de pågående konflikterna
            har landet delats upp och särskilt tydligt märker tre områden
            ut sig: Somaliland, Galmudug och Puntland.
          </p>
          <head xml:id="i-BQABNmfEHcLvPVpDV4jaFT" type="h1">
            Självständighet för Somaliland
          </head>
          <p xml:id="i-A4FtMD1Q9WvLJR3F1sv97D">
            Somaliland kallas en del av norra Somalia som tidigare varit
            ett brittiskt protektorat. Historiskt saknar området starka band
            till övriga Somalia. Idag har landet ungefär 3,5 miljoner invånare
            och landet är sedan 2008 uppdelat i 13 regioner.
          </p>
          <p xml:id="i-GtDKvtBU9tEjDSXpkphGhv">
            Den 18 maj 1991 utropades självständighet och området har sedan
            dess i praktiken också varit självstyrande där samtliga barn har
            rätt till en kostnadsfri utbildning. Somaliland har en egen huvudstad,
            egna institutioner, en egen president, egna ministrar, egna politiska
            partier, egna pass, ett eget parlament, en egen valuta och till
            och med ett eget landslag i fotboll. I kontrast till övriga Somalia
            har man även haft en fredlig och stabil utveckling och därför
            saknat de problem som varit vanligt förekommande i andra delar
            av Somalia, som drabbats av inbördeskrig och religiös fanatism.
          </p>
          <p xml:id="i-TQaGnbaVsZDjpWxjCZzahr">
            Sedan 2003 har det hållits regelbundna demokratiska val, som
            av utländska valobservatörer bedömts vara fullt legitima, helt
            i enlighet med konstitutionen. Landet har ett tvåkammarsystem,
            där äldsterådet består av representanter för de olika klanerna
            och representanthuset av folkvalda ledamöter. Trots politiska
            olikheter partierna emellan har fredliga maktskiften ägt rum och
            förloraren har gratulerat vinnaren för att sedan utan komplikationer
            fortsätta det politiska arbetet i opposition. Att upprätta tätare
            diplomatiska förbindelser med Somaliland bör därför vara eftersträvansvärt
            för att följa den positiva utvecklingen.
          </p>
          <p xml:id="i-Eun45xEpngzKmVUTUWkTie">
            Somalilands utveckling, i en av världens mest våldsamma regioner,
            bör fungera som föredöme för andra regioner runt om i världen
            som önskar mer självstyre och ett erkännande av den fria världen.
            På grund av att Afrikanska unionen, som främst styrs av diktaturer,
            inte vill erkänna Somaliland som stat går utvecklingen långsamt.
            Det är således osannolikt att Somalilands grannländer skulle erkänna
            dess självständighet och då bör den demokratiska världen visa
            sitt stöd. Somaliland har inte vunnit sin frihet genom separatism
            eller våld eller genom att på något sätt bryta mot internationella
            regleringar. Det var snarare kaoset i Somalia som lämnade just
            denna region utan styre och då valde Somalilands folk att ta styret
            i egna händer.
          </p>
          <p xml:id="i-3pwWVuLrwJpGh52kibSgse">
            Sverige har idag tre uttalade kriterier att uppfylla för att
            ett land ska anses självständigt; det ska finnas ett folk, det
            ska finnas ett territorium och det ska finnas en regering som
            kan utöva kontroll över territoriet. Det bör inte finnas några
            tvivel om att Sveriges tre uttalade kriterier för att erkänna
            ett självständigt land uppfylls och många utöver dem. Somalilands
            folk bör själva få rita kartan över sitt land. Det är därför dags
            att Sverige tar sitt ansvar och erkänner Somaliland som ett självständigt
            land vilket riksdagen bör tillkännage för regeringen.
          </p>
          <head xml:id="i-75QcwVSUaLefDZKLLEm76d" type="h1">
            Ambassad i Hargeysa och utökade diplomatiska förbindelser
          </head>
          <p xml:id="i-73ieAydmzZL3TtJFHNtpKS">
            Att den svenska ambassaden som täcker Somalia idag ligger i Kenyas
            huvudstad Nairobi är förståeligt, givet säkerhetsläget i Mogadishu.
            I Somalilands huvudstad Hargeysa finns dock goda möjligheter att
            upprätta en mer närliggande ambassad med förhållandevis goda kommunikationer.
          </p>
          <p xml:id="i-DXx51FSU641KGxakjBtuf4">
            Sverige bör se över möjligheten till ytterligare diplomatiska
            förbindelser med Somalilands regering och ta ett första steg genom
            upprättandet av en ambassad i Somaliland. En sådan flytt skulle
            öka såväl Somalias som Somalilands legitimitet, samtidigt som
            det skulle effektivisera arbetet och möjliggöra för Sverige att
            bistå i arbetet med förbättrade relationer mellan Somalia och
            Somaliland. Riksdagen bör därför tillkännage för regeringen att
            det bör upprättas en ny ambassad i Hargeysa med ansvar för Somalia
            och Somaliland.
          </p>
          <head xml:id="i-WoiBFdrKfDnnfs21Ac5681" type="h1">
            Samverkan mellan svenska och somaliländska myndigheter
          </head>
          <p xml:id="i-MfkEqZq2hvV8ET6KE2SpMq">
            Somaliland har som bekant ett flertal olika myndigheter som idag
            fungerar precis som i stater med jämförbara förhållanden. Trots
            detta finns idag inga direkta förbindelser mellan svenska myndigheter
            och deras somaliländska motsvarigheter. Istället sker myndighetskontakten
            främst med motsvarigheterna i Somalia. Sätet för dessa ligger
            i Mogadishu, långt ifrån Somaliland, och dessa lider idag av stora
            problem till följd av inbördeskriget i och kring staden.
          </p>
          <p xml:id="i-BpH46UrBQ9o4yryaQ4igmQ">
            Riksdagen bör rikta ett tillkännagivande till regeringen om att
            verka för att skapa samarbeten mellan svenska myndigheter och
            deras motsvarigheter i Somaliland. Om så sker skulle även förutsättningarna
            för myndigheterna i Mogadishu att fungera bättre förbättras avsevärt,
            då de avlastas genom mindre ansvar.
          </p>
          <head xml:id="i-DZtKHYMC5w2jGRiMxPSRd" type="h1">
            UD:s säkerhetsklassificering av Somaliland
          </head>
          <p xml:id="i-Qw8gnkUpwXJ3VsHQPa8nDJ">
            En av de största utmaningarna med den framtida utvecklingen av
            Somaliland är att få känner till att regionen ens existerar och
            ännu färre vet att det är förhållandevis fredligt, demokratiskt
            och stabilt i området. Som en följd av detta är det svårt för
            Somaliland att locka till sig utländska besökare, och när informationen
            om läget i just denna region inte skiljer sig från informationen
            kring exempelvis Somalias huvudstad Mogadishu, är det inte konstigt
            att turister eller handelsmän inte besöker landet. Detta är således
            också ett problem som drabbat förtroendevalda som, på grund av
            Utrikesdepartementets säkerhetsklassning av hela Somalia, rekommenderas
            att inte åka dit. Riksdagen bör därför ge regeringen tillkänna
            att UD:s säkerhetsklassning av Somaliland ska uppdateras för att
            avdramatisera säkerhetsläget.
          </p>
          <head xml:id="i-LkbLEFQWJtxPzpZhZKeou4" type="h1">
            Somaliland bör få ökad prioritet för Business Sweden
          </head>
          <p xml:id="i-TncCWgETmiqBTyYFrvJ3RK">
            Stommen i Somalilands ekonomi är idag boskapsskötsel, vilket
            också är en viktig inkomstkälla för staten. Utöver boskap är de
            största produktionssektorerna i landet fiske, jordbruk och produktion
            av träkol. Samtidigt har handel i alla tider fungerat som ett
            bra sätt att främja en positiv ekonomisk utveckling och förbättrad
            kunskap olika länder emellan. Genom ett utbyte av varor och tjänster
            samt ökad sysselsättning kan ett bättre samhälle för samtliga
            inblandade främjas.
          </p>
          <p xml:id="i-PeCfnFvoiTn95gebjNCD4x">
            Somaliland är rikt på naturtillgångar och nationen är positivt
            inställd till utländska investeringar, då ambitionen är att minska
            arbetslösheten och behålla den yngre arbetskraften i landet. Exempelvis
            fiskeindustrin är kraftigt underutvecklad i Somaliland, trots
            en enorm potential. Vid samtal med företrädare tycks det bland
            annat ha att göra med brist på exempelvis kylskåp, vilket krävs
            för att kunna förvara den fisk som fiskas. Med små medel kan rätt
            satsningar i Somaliland generera arbetstillfällen och stärka ekonomin.
            Att Somaliland inte är internationellt erkänt skadar dessvärre
            möjligheten för dem att få utländska investerare, då de till följd
            av problemen i övriga Somalia inte vågar investera i landet.
          </p>
          <p xml:id="i-GskrDQwQYKoHSuV1gXYitU">
            Idag bedriver Forum Syd verksamhet i Somalia med stöd av Business
            Sweden för att öka företagande i landet. För just svenska företagare
            finns en enorm potential då Sverige har ett gott rykte och förtroendet
            för svenska företag och svenska produkter är högt. Business Sweden
            bör därför ge Somaliland ökad prioritet för att främja svenska
            investeringar. Detta skulle gynna såväl Somaliland som svenska
            företag, samtidigt som det underlättar för att erkänna Somalilands
            framgångar. Detta skulle kunna leda till ett minskat beroende
            av bistånd i området, samtidigt som tillväxten ökar. Genom att
            produktionen av olika varor sker där, möjliggörs samtidigt en
            billigare import av varor till Sverige.
          </p>
          <head xml:id="i-GcWJLe3xbCoJQqr6Vy6E4A" type="h1">
            Somaliland Development Fund
          </head>
          <p xml:id="i-27pvRLwWdHVXYkHNTdPKDk">
            Somaliland Development Fund har som syfte att stödja Somalilands
            utvecklingsmål genom särskilt stöd till den folkvalda regeringen
            i Somaliland. Fonden har likaså som mål att bygga ansvarsskyldighet
            och öppenhet i regionen. Dessutom arbetar man med att stärka banden
            mellan politiken i Somaliland och dess medborgare, för att främja
            inre tillväxt och stabilitet. Detta är en fond som i nuläget är
            i behov av fler större bidrags­givare för att kunna förverkliga
            sitt mål om en stark region i den fredligaste och bäst fungerande
            delen av det vi idag kallar Somalia. Om handeln, stabiliteten
            och den positiva utvecklingen av Somaliland fortsätter, ökar chanserna
            till fred och välstånd i hela regionen. Regeringen bör av den
            anledningen påbörja ett arbete för att främja stöd till Somaliland
            Development Fund.
          </p>
          <head xml:id="i-7tWmXeBh4FT27ighjkgsuL" type="h1">
            Tillfälligt stöd till självstyre i Galmudug och Puntland
          </head>
          <p xml:id="i-GKYiYevWdUrAZ4VHeCQVe1">
            Puntland är ett område i norra Somalia och var tidigare, till
            skillnad från Somaliland, en italiensk koloni vid namn Italienska
            Somaliland. Sedan 1998 är det en självstyrande region av Somalia,
            till följd av det rådande inbördeskriget i Somalia, och området
            är uppdelat i åtta olika regioner. Ungefär två tredjedelar av
            befolkningen är nomader och samhället har idag stora svårigheter
            med den egna försörjningen. Detta har delvis lett till ökad piratverksamhet,
            vilket också blivit internationellt uppmärksammat.
          </p>
          <p xml:id="i-HrLV1ziY2PTopwb8Vg4x7p">
            Galmudug är ett område söder om Puntland, bestående av två somaliska
            regioner. Området präglades av krig och laglöshet fram till 2006,
            då det i praktiken blev en autonom region med en egen president,
            parlament, domstol och armé.
          </p>
          <p xml:id="i-9fwnhQF3WwTNJbDPHK6G1Y">
            I framtiden önskar både Puntland och Galmudug vara delrepubliker
            av en federal somalisk stat och de strävar inte efter självständighet.
            Under det rådande inbördeskriget har de båda områdena dock själva
            agerat som autonoma regioner, vilket har varit positivt för att
            minska spänningarna och förhindra ytterligare konflikter i Somalia.
            Så länge inbördeskrig råder i landet bör riksdagen ge regeringen
            till känna att man bör se över hur dessa områden kan stöttas för
            att förhindra en eventuell eskalering av våldet i Somalia.
          </p>
          <head xml:id="i-EsH2XTY5aeBMFsBcrKDt7t" type="h1">
            Demokratisk modell anpassad till landets traditionella klanstruktur
          </head>
          <p xml:id="i-C6BRYVgx52jAci1wDyqby">
            Sverigedemokraterna välkomnar alla steg mot en demokratisering
            i Somalia. Vi ser det inte som problematiskt att Somalia väljer
            en egen väg, baserad på landets klanstruktur och säkerhetssituation,
            i stället för att kopiera den västerländska modellen. Forskning
            och erfarenhet visar tydligt att när världssamfundet påtvingar
            den västerländska demokratiska mallen på mångkulturella och dåligt
            utvecklade stater, kan resultatet bli katastrofalt.
          </p>
          <p xml:id="i-HCbo8AQDhgCVyLyDtz95ma">
            Regeringen bör inom världssamfundet, för att finna en långsiktigt
            hållbar lösning på landets styre, verka för att en demokratisk
            modell i så stor utsträckning som möjligt anpassas till landets
            traditionella klanstruktur.
          </p>
          <head xml:id="i-4XMhP3kF9gt3Ak3eD2MhB8" type="h1">
            Långsiktig uppbyggnad av den offentliga förvaltningen
          </head>
          <p xml:id="i-QATBiZtXTVLCpqGr9JFH48">
            Tidigare erkända somaliska regeringar, både den transitionella
            och ordinarie federala, har ur förvaltningssynpunkt fungerat katastrofalt
            dåligt. Visselblåsaren Abdirazak Faartag har i flera sammanhang
            öppet vittnat om det så kallade Fadlansystemet genom vilket somaliska
            regeringsföreträdare genomfört enorma transaktioner från landets
            centralbank kontant, ofta helt utan att lämna några kvitton på
            vad pengarna används till. Företrädare för Somalias regering agerar
            enligt Faartag som om landets tillgångar var deras egna, och endast
            en bråkdel av internationella donationer ämnade för statskassan
            hamnade faktiskt på dess konton.
          </p>
          <p xml:id="i-8JUpiwT4uV64XS9PHrmWVo">
            Situationen på intäktssidan var tyvärr lika dålig. En av somaliska
            statens största inkomstkällor är tullar från hamnen i Mogadishu.
            2010 beräknades hamnen ha intäkter på 30 miljoner dollar. Av dessa
            rapporterades 12 till staten varav 6 gick direkt till presidentens
            egna utgifter som inte redovisas offentligt. Experter räknar med
            att den somaliska staten skulle kunna inbringa stora skattetillgångar,
            exempelvis från landets telekomindustri, men att så inte sker
            därför att viljan saknas. Delar av den somaliska staten har även
            enligt rapporter varit involverade i organiserad brottslighet,
            till exempel vapenförsäljning till terrorgruppen al-Shabab som
            man själv ligger i krig med. Ingenting tyder heller på att situationen
            kommer att förbättras under överskådlig tid. Sverigedemokraterna
            drar således slutsatsen att Somalias offentliga förvaltning inte
            är en fungerande samarbetspartner. Samtidigt drabbar den somaliska
            korruptionen oundvikligen hjälpinsatserna i landet.
          </p>
          <p xml:id="i-89RPENVAHXAXaDj5hGDGn3">
            På denna grund bör Sveriges regering arbeta för att minimera
            beroendet av den somaliska staten som tjänsteleverantör och i
            stället arbeta för att det internationella samfundet, för att
            förhindra korruption och på sikt bygga upp fungerande offentliga
            institutioner, upprättar oberoende tjänstemyndigheter (independent
            service authorities) som mellanhänder mellan givarsamfundet och
            den somaliska staten å ena sidan och de organisationer som tillhandahåller
            tjänster å den andra.
          </p>
          <head xml:id="i-GmYvwJsdgUDQYGXUbbuSjs" type="h1">
            CSO:er och säkerhet
          </head>
          <p xml:id="i-EMurzYB5XCK9KB5T1shRnY">
            Ett stort antal CSO:er, civil society organisations, är verksamma
            på marken i Somalia. Det är inte ovanligt att CSO:er spenderar
            upp till 50 % av sina budgetar på säkerhet i Somalia. Det är inte
            heller ovanligt att säkerheten tillhandahålls av parter som är
            mycket olämpliga, vilket leder till en stor marknad för krigsherrar
            och ett stort ekonomiskt incitament att kontrollera vissa territorier.
            Det har också funnits tecken på en kartellisering av dessa så
            kallade implementerande parter, som på olika sätt utför arbete
            åt CSO:er i Somalia. Sammantaget leder detta till en försämrad
            säkerhetssituation.
          </p>
          <p xml:id="i-Dygd87b2eqMWZ3GCWc25xv">
            Regeringen bör därför verka för att Unsom utarbetar en plan för
            att reglera de företag som tillhandahåller säkerhetstjänster i
            landet, i syfte att hålla kostnader nere, hålla intäkterna borta
            från potentiella terrorister och krigsherrar samt stödja uppbyggnaden
            av en beskattad, reglerad ekonomi i landet.
          </p>
        </div>
        <div xml:id="i-GujpZjZ1bey7Mptc3zE1e6" type="motSignatures">
          <list xml:id="i-9MhhsNGJ61gvMVeDkcQpyP">
            <item xml:id="i-5VUN61DNjgiDEYaGYgpjEh" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-KbnChdZ8n5fkRm64Aq84Ux" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-DgvWvH8awReX3rKUjVqoch" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-EphqeKpKRxNJ8Aq72E1u2z" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-9dY4MY3xyHfRe4Z9bE8KVN" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-8Kf59xpQt2Xk9mztaBnrcQ" who="i-7p7goD9VC5HZh4VdEN1AFo">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
