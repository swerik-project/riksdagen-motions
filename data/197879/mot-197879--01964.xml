<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01964">
  <teiHeader>
    <fileDesc>
      <titleStmt>
        <title>om ett miljövänligare skogsbruk</title>
        <author>av Gösta Andersson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett miljövänligare skogsbruk</title>
          <idno type="rdwebb">G2021964</idno>
          <rs type="number">1964</rs>
          <ref type="dokument_url_text">http://data.riksdagen.se/dokument/G2021964/text</ref>
          <ref type="dokument_url_html">http://data.riksdagen.se/dokument/G2021964</ref>
          <ref type="dokumentstatus_url_xml">http://data.riksdagen.se/dokumentstatus/G2021964</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3StoCMLrfUPWDrtLhXAkg1</idno>
            <name>BERTIL JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5RzsVdfbLmeDzfULkmH3NV" type="signed"/>
        <correspContext corresp="i-5RzsVdfbLmeDzfULkmH3NV">
          <note type="signatory" corresp="r-0"/>
          <note type="signatory" corresp="i-8Db8jR6saTELpLZLDGAjHE"/>
          <note type="signatory" corresp="i-3StoCMLrfUPWDrtLhXAkg1"/>
          <note type="signatory" corresp="i-WHymNkDpzAR2nWtNFkNShs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1964/mot_197879__1964-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:1964
          </p>
          <p>
            av Gösta Andersson m. fl. om ett miljövänligare skogsbruk
          </p>
          <p>
            Skogen är den förnämsta förnyelsebara naturresursen vi har i
            vårt land. Den har varit ett avgörande livsvillkor ända sedan
            landet befolkades och kommer så att förbli även i framtiden. I
            dag ses skogen som en råvarupro- ducent för skogsindustrin, och
            det glöms oftast bort att skogen också producerar mycket annat
            av värde. Förutom att försörja skogsindustrin med virke ger skogen
            bär, vilt och svamp. Den har blivit en stor tillgång för turism
            och rekreation. I skogslandskapets otaliga bäckar och vattendrag
            finns stora proteinförråd i form av fisk. Skogen har betydelse
            för vattenhushållning och påverkar klimatet. Den producerar syre
            som en biprodukt av fotosyntesen. Skogen kommer också att få stor
            betydelse för den framtida energiförsörj- ningen. Tillgångarna
            i skogen måste därför brukas av människan på ett sätt som gör
            att inga av dessa värden slås ut eller förbrukas. Brukandet av
            skogen har emellertid alltmer kommit att ske utifrån en teknokratisk
            utgångspunkt. Av alla de värden skogen ger är det råvaruför- sörjningen
            till skogsindustrin som kommit att dominera. När det visar sig
            att skogstillväxten inte når upp till de önskemål som finns inbyggda
            i den moderna skogsindustrin försöker man höja tillväxten med
            konstlade medel. Dessa ansträngningar utgör ett hot mot skogens
            övriga värden. Riskerna ökar för att den ekologiska balansen i
            skogen rubbas. Man har beräknat att omloppstiden i de orörda skogsekosystemen
            legat på ca 400 år. I det moderna skogsbruket har nu denna omloppstid
            sänkts till ca 100 år, och ständiga ansträngningar görs för att
            sänka omloppstiden ytterligare. Det är också omöjigt att förutsäga
            vilken användningen blir av den skog som nu planteras när den
            nått mogen ålder långt in i framtiden. De moderna skogsbruksmetoderna
            innefattar kvävegödsling, kemisk lövbekämpning, införandet av
            det för vår miljö främmande trädslaget Pinus contorta, upptagandet
            av stora kalhyggen, hyggesplöjning samt utdikning av sumpskogar
            och myrmarker m. m. Det är skogsbruksmetoder som innebär allvarliga
            rubbningar av den ekologiska balansen i skogsekosystemen. Utnyttjandet
            av växtförädlat plantmaterial i skogen är i och för sig en neutral
            åtgärd. Emellertid innebär dagens förädlingsarbete vanligen att
            växtmaterialets förmåga att tillgodogöra sig gödning förbättras.
            I detta kan ligga en hårdare bindning till skogsgödsling för att
            utbytet verkligen skall uppnås. Samtidigt vet vi att kvävet framställs
            ur olja, och genom att tillgången på olja är begränsad blir skogsgödslingen
            endast möjlig på kort sikt. Vad som därför bör ske i skogsbruket
            är inte en ökad intensifiering av gödslingen utan en avveckling.
            Beträffande plantmaterialet är det inget som
          </p>
          <pb facs="riksdagen-motions-pdf/data/197879/mot_197879__1964/mot_197879__1964-002.pdf"/>
          <p>
            Mot. 1978/79:1964 11
          </p>
          <p>
            hindrar att förädlingen inriktas mot bättre utnyttjande av marken,
            vatten och klimatförhållanden och mot ökad resistens mot exempelvis
            svampan- grepp. Diskussionen kring den kemiska lövbekämpningen
            har varit intensiv de senaste åren. Ännu är det tillåtet att använda
            sig av dessa metoder trots en negativ ekologisk inverkan. Den
            kemiska lövbekämpningen ingår i målsätt- ningen att skapa ensidiga
            barrskogslandskap. Det är välkänt att inslag av löv i skogen påverkar
            marken positivt. Lövskogen bidrar till att minska effekterna av
            den tilltagande försurningen i markerna — den försurning som i
            sin tur hämmar skogens tillväxt. Lövskogen ger föda och skydd
            åt många djurarter, och det är känt att det i blandskogen inte
            är lika vanligt med insektsan- grepp. De kemiska preparat som
            används i kriget mot lövskogen slår ut alla tvåhjärtbladiga växter.
            Omständigheterna är beroende av hur fort dessa gifter bryts ner
            och blir ofarliga. I vissa situationer, t.ex. vid sur miljö, blir
            nedbrytningstiden mycket lång. Samtidigt som de dödade lövträden
            blir utmärkta yngelhärdar för skadeinsekter försvinner andra som
            är direkt beroende av den vegetation som dödats. Dessa omständigheter
            har lett till att the British Forestry Commission nu planterar
            in lövträd i gran- och | tallplanteringar. Den kemiska lövbekämpningen
            bör försvinna ur skogsbruket och ersättas med manuell röjning.
            Denna ger de växande bestånden en omsorgsfull vård | och möjliggör
            ett maximalt utnyttjande av marken genom inblandning av lövträd
            i de luckor som bildas efter plantering. Därigenom vinner man
            ett maximalt utnyttjande av marken och bättre miljö i skogen.
            Pinus contorta är en nordamerikansk tallart som anses ge en högre
            avkastning per ytenhet än inhemska barrträd. Detta har lett till
            att contortatallen nu planteras i stora delar av norra Sverige.
            Ett införande av en främmande art är emellertid förenat med vissa
            risker. Dels kan i vårt land finnas skadegörare mot vilka den
            främmande arten har låg motståndskraft. Dels kan en införd art
            medföra sjukdomar och parasiter som inte existerar i vårt land.
            Den ekologiska litteraturen är full av exempel på skadeverkning-
            arna av ofullständigt utredda importer och inplanteringar av främmande
            växter och djur. Under 1975 var 10 96 av de barrträdsplantor som
            sattes ut av typen Pinus contorta, och andelen kommer att öka
            främst i norra Sverige. Sammansätt- ningen av flora och fauna
            förändras i och med att ett nytt trädslag inplanteras. Några undersökningar
            på vilket sätt Pinus contorta förändrar livsmiljön för växter
            och djur har inte genomförts. Trots alla betänkligheter kan ändå
            detta trädslag ohämmat utplanteras i det svenska skogslandskapet.
            Under 1960-talet och framåt har skogsbruket genomfört stora rationalise-
            ringsinsatser genom en snabb mekanisering. Mekaniseringen har
            medfört att skadad skog och avverkningsavfall i stora mängder
            lämnats krav på avverkningsplatsen. De stora skogsmaskinerna och
            de nya avverkningsme-
          </p>
          <p>
            [ör SIE EE REN
          </p>
          <pb facs="riksdagen-motions-pdf/data/197879/mot_197879__1964/mot_197879__1964-003.pdf"/>
          <p>
            Mot. 1978/79:1964 12
          </p>
          <p>
            toderna har därigenom skapat goda förutsättningar för skadeinsekternas
            utveckling. F. n. skadas skog varje år för hundratals miljoner
            kronor. Den vanligen föreslagna åtgärden för att komma till rätta
            med insektshärjningarna är ökat insättande av kemiska bekämpningsmedel,
            men sådana åtgärder ändrar inte de biologiska förutsättningarna
            för insektsangreppen. Kemiska medel dödar inte bara skadegörarna
            utan även skadegörarnas fiender, vilket resulterar i ett beroende
            av de kemiska medlen. Därför måste i stället skogsbruksmetoderna
            förändras så att de inte underlättar uppkomsten av insektshärjningar.
            Utvecklingen av mera lämpliga skogsbruksmaskiner i kombination
            med ökade insatser av arbetskraft och en förbättrad plantering
            är en önskvärd inriktning. Som komplement till detta bör det finnas
            möjligheter till biologisk kontroll. Det bör uppmärksammas att
            de från ekologisk synpunkt tvivelaktiga skogsbruksmetoder som
            beskrivits främst drivs fram av storskogsbruket. Många enskilda
            aktiva skogsägare runt om i landet protesterar mot dessa metoder.
            Gödsling, kemisk lövbekämpning, stora skogsmaskiner, inplante-
            ring av främmande trädslag är metoder som i regel inte används
            inom bondeskogsbruket. Av detta kan man med all rätt dra den slutsatsen
            att bondeskogsbruket i dag bedriver ett miljövänligt och uthålligt
            skogsbruk som samhället bör stimulera. Det är därför viktigt att
            det småskaliga bondeskogs- bruket ges möjlighet att utvecklas
            i denna riktning. För att skapa bättre möjligheter för aktiva
            brukare av bondeskog bör samhället öka satsningarna på att utveckla
            en skogsteknik som är bättre anpassad för bondeskogsbruket. Dessutom
            bör tillkomsten av nya bondeskogsbruk underlättas genom en snabbare
            överföring av skogsmark från staten, bolagen och kyrkan. Med hänvisning
            till det anförda hemställs att riksdagen beslutar att som sin
            mening ge regeringen till känna vad som anförts i motionen angående
            ett bättre stöd för ett småskaligt bondeskogsbruk inriktat på
            ett miljövänligt och uthålligt skogsbruk.
          </p>
          <p>
            Stockholm den 25 januari 1979
          </p>
          <p>
            GÖSTA ANDERSSON (c) BIRGITTA HAMBRAEUS (c) BERTIL JOHANSSON (c)
            ANNA ELIASSON (c)
          </p>
        </div>
      </div>
    </body>
  </text>
</TEI>
