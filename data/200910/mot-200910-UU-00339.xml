<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00339">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 7 Internationellt bistånd</title>
          <idno type="rdwebb">GX02U339</idno>
          <rs type="number">U339</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U339/text</ref>
          <ref type="dokument_url_html">http://data.riksdagen.se/dokument/GX02U339</ref>
          <ref type="dokumentstatus_url_xml">http://data.riksdagen.se/dokumentstatus/GX02U339</ref>
          <ref type="doc">http://data.riksdagen.se/fil/B3FA15A2-518B-4210-A113-478842D76F78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SqvjLYzCCaeKhTY7okb5aC" type="signed"/>
        <correspContext corresp="i-SqvjLYzCCaeKhTY7okb5aC">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction type="numbering" xml:id="i-3w1WLoV6TVrrA318BE8PJE">
          <date when="2009-10-08"/>
        </correspAction>
        <correspAction type="submission" xml:id="i-RHFScjMmYrbshVhVPKZgke">
          <date when="2009-10-06"/>
        </correspAction>
        <correspAction type="transfer" xml:id="i-XqnM4Uxd7S9L1CMZU2oryR">
          <date when="2009-10-06"/>
        </correspAction>
        <correspAction type="assigned" xml:id="i-GChD5wLGc4M2Dh9HYPNJPQ"/>
        <correspContext corresp="i-GChD5wLGc4M2Dh9HYPNJPQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Su2uDRuXTXDtYDCAnfHPTQ">
            Förslag till riksdagsbeslut
          </head>
          <list style="ol">
            <item xml:id="i-53TLZKJ9H7zjupUzxcqpXh">
              Riksdagen anvisar med följande ändringar i förhållande till regeringens
              förslag anslagen under utgiftsområde 7 Internationellt bistånd
              enligt uppställning: Anslag Regeringens förslag Anslags- förändring
              1:1 Biståndsverksamhet Nej till kapitaltillskott till Swedfund
              Ökade resurser till UNDP Ökade resurser till UNFPA Ökade resurser
              till civila samhällsorganisationer Ökade resurser till konflikthantering
              och fredsarbete 24 684 836 5 000 100 000 21 000 27 000 40 000
              7 000 1:4 Folke Bernadotteakademin 47 467 +3 000 1:6 Institutet
              för utvärdering av internationellt utvecklingssamarbete 21 008
              +2 000 Summa 27 019 445 0
            </item>
            <item xml:id="i-PcWaf6WbQJkUV4KiSSKjas">
              Riksdagen tillkännager för regeringen som sin mening vad som
              anförs i motionen om att analysera Riksrevisionens granskning
              och rekommendationer avseende Swedfund International AB innan
              ytterligare kapitaltillskott ges.
            </item>
            <item xml:id="i-GZQbwZtekeD8zFzmmednzo">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en redovisning
              där det framgår huruvida medel som avräknats från biståndsramen,
              men inom Dacs regelverk, möter de målsättningar och krav som finns
              i övrigt för att biståndet ska ge resultat och bidra till fattigdomsbekämpningen
              i världen.
            </item>
            <item xml:id="i-5avow1FH6xM6x7N3D2aFxe">
              Riksdagen tillkännager för regeringen som sin mening vad som
              anförs i motionen om överföring av biståndsmedel till utgiftsområde
              6.
            </item>
            <item xml:id="i-L157Sgz6NWC5mRR3DQtB69">
              Riksdagen tillkännager för regeringen som sin mening vad som
              anförs i motionen om konflikthantering, medling och fredsarbete.
            </item>
            <item xml:id="i-8CdHLxzMBhhiBgCZoy1LGZ">
              Riksdagen tillkännager för regeringen som sin mening vad som
              anförs i motionen om kvalitetsförstärkning.
            </item>
            <item xml:id="i-PSvxZytGBhbLpQhcFGJAEF">
              Riksdagen tillkännager för regeringen som sin mening vad som
              anförs i motionen om multilateralt bistånd.
            </item>
            <item xml:id="i-9R5828yJeTQjdQDbcxG4mr">
              Riksdagen tillkännager för regeringen som sin mening vad som
              anförs i motionen om bistånd genom det civila samhällets organisationer.
            </item>
          </list>
        </div>
        <div type="motContent">
          <head type="h1" xml:id="i-SxN8RsbjejiCwWKrxYbH8t">
            Motivering
          </head>
          <p xml:id="i-7LiVSz5oTaDPjS1HkqmzTb">
            Swedfund : Swedfund International AB är ett statligt ägt bolag
            som arbetar med riskkapital och kompetens för investeringar i
            utvecklingsländer. Socialdemokraterna ser positivt på denna verksamhet,
            ekonomisk tillväxt är en grundläggande del av fattigdomsbekämpningen.
            Att främja tillväxt och jobb är mycket viktigt, inte minst mot
            bakgrund av den ekonomiska krisen som drabbar utvecklingsländerna
            hårt, bland annat genom minskade investeringar från utlandet.
          </p>
          <p xml:id="i-DbWAVgDZRL9hNZjCWNK8KW">
            Men vi ser också allvarligt på den kritik som riktats mot Swedfund,
            senast av Riksrevisionen vars kritik handlar om att Swedfund investerat
            i fonder med säte i skatteparadis, att utvecklingseffekten av
            investeringarna som gjorts i utvecklingsländerna inte följs upp
            tillräckligt väl och att utvecklingsmålet ofta har fått stå tillbaka
            för lönsamhetskrav samt att det saknas strategi för bolaget och
            de kapitaltillskott som gjorts. De krav på resultat och effektivitet
            som ställs på övrigt bistånd ska självklart ställas också på Swedfunds
            verksamhet. Riksrevisionen menar bland annat att inga finansiella
            analyser gjorts om bolagets reella kapitalbehov inför de tillskott
            som redan är beslutade tidigare under året. I budgetpropositionen
            skriver regeringen att man har inlett en prövning av Swedfunds
            långsiktiga kapitalbehov. Vi menar att en sådan analys bör genomföras
            innan ytterligare kapitaltillskott sker. Därför säger vi nej till
            det kapitaltillskott om 100 000 000 kronor som föreslås i budgetpropositionen.
          </p>
          <p xml:id="i-HPy7MDo633qBxdaP4exxe6">
            Avräkningar från biståndsramen : Regeringen har i budget efter
            budget urholkat biståndet underifrån genom avräkningar från biståndsramen
            till skuldavskrivningar. I exempelvis budgeten för 2008 avräknade
            regeringen 500 miljoner kronor från biståndet för att betala av
            gamla skulder. I verkligheten var dock den faktiska siffran som
            Exportkreditnämnden använde för att slutgiltigt skriva av skulder
            betydligt lägre, 287 miljoner. Resterande 213 miljoner var en
            luftsiffra som direkt dränerar biståndet. Det kan vara rimligt
            att från biståndsramen räkna av skuldavskrivningar, men det ska
            i sådant fall ske krona för faktisk krona utan luft. Socialdemokraterna
            vill principiellt avvisa sådana uppblåsta avräkningar från biståndsramen,
            i likhet med vår budgetmotion för 2008.
          </p>
          <p xml:id="i-NsWPDuxXDQVCSPS9qxZy2q">
            Vi konstaterar vidare att regeringen fortsätter ligga på en mycket
            hög nivå när det gäller avräkningar från biståndet, för 2010 handlar
            det om 14 %, vilket utgör en oroande och stigande trend.
          </p>
          <p xml:id="i-6cDNwXTr3DBrBRPeELFcNM">
            De avräkningar som görs och som sker inom det internationella
            regelverket för biståndet motsätter vi oss inte, med undantag
            för de uppblåsta skuldavskrivningarna, men vi kräver att regeringen
            återkommer med en redovisning där det framgår huruvida dessa medel
            möter målsättningar och krav som i övrigt finns för att biståndet
            ska ge resultat och bidra till fattigdomsbekämpningen i världen.
          </p>
          <p xml:id="i-TcxWC5UAGrFV1YKvVsjduZ">
            Överföring till utgiftsområde 6 : Sedan förra året överför regeringen
            115 miljoner kronor (avseende vad som tidigare varit Räddningsverkets
            internationella insatser på området humanitärt bistånd) till utgiftsområde
            6 för insatser av Myndigheten för samhällsskydd och beredskap,
            MSB, som handhar denna verksamhet efter myndighetssammanslagningen.
            Vi motsätter oss principiellt sådana överföringar eftersom vi
            anser att biståndsmedel bör hanteras via biståndsanslaget såsom
            tidigare varit fallet. Det är en viktig princip att inte blanda
            biståndsmedel med andra anslag. Att hantera dem över försvarsbudgeten
            är något som också OECD/Dac har varnat Sverige för.
          </p>
          <p xml:id="i-Vzz8Y28AXevRCpXNAhT4nF">
            Konflikthantering, medling och fredsarbete : Konflikter och krig
            för med sig katastrofala följder både för enskilda människor och
            som ett hinder för utveckling och kamp mot fattigdom. Fred och
            säkerhet är en förutsättning för utveckling samtidigt som utvecklingssamarbetet
            bidrar till att stärka säkerheten.
          </p>
          <p xml:id="i-DgafKXY8eYVfVVeZPXqHMJ">
            Den rådande finanskrisen riskerar också att ge upphov till ökad
            social oro, och hårdnande villkor kan leda till konflikter, särskilt
            i utsatta länder med svaga samhällsstrukturer.
          </p>
          <p xml:id="i-2hJpg4pd7NkbZmKhy9qxL9">
            Sverige har genom sin utrikes- och utvecklingspolitik över tiden
            byggt upp en stor trovärdighet. Många gånger över åren har Sveriges
            roll efterfrågats i olika sammanhang men vi har vare sig haft
            resurser, organisation eller kunskap att ta oss an flera av de
            uppgifter vi ombetts att bistå i. Vi socialdemokrater vill stärka
            arbetet för fred och säkerhet och göra en särskild satsning på
            medling, konflikthantering och förebyggande fredsarbete. Sverige
            ska vara en stark röst i världen för fred och vara en viktig aktör
            i fredsarbete och konflikthantering.
          </p>
          <p xml:id="i-8goEuKz3gTkM4ajA44CrLW">
            Därför vill vi bygga upp ytterligare kapacitet inom detta område,
            både på UD och genom att stärka arbetet på Folke Bernadotteakademin,
            exempelvis med utbildning av personal för olika konflikthanteringsinsatser.
            Under 2010 tillför vi 7 000 000 kronor till freds- och konflikthanteringsarbete
            inom anslag 1:1 och 3 000 000 kronor till anslag 1:4 utöver regeringens
            förslag.
          </p>
          <p xml:id="i-GDHSRACjmTCvRVHkmRXPzp">
            Kvalitetsförstärkning : Vi förespråkar en ambitiös utvecklingspolitik,
            vilket är viktigt inte minst i en tid då klimat- och livsmedelskriser
            och ekonomiska kriser drabbar de redan utsatta hårdast.
          </p>
          <p xml:id="i-GAFaSyihc9TSy4XQvPrBgM">
            Socialdemokraterna beklagar den snedvridna bild av svenskt utvecklingssamarbete
            som ibland målas upp där kvantitet sägs stå i motsatsförhållande
            till kvalitet och där strategisk styrning och resultatorienterat
            tänkande är något nytt sedan regeringsskiftet. Den borgerliga
            regeringen tog över en internationellt mycket respekterad biståndspolitik.
            Den har hållit god kvalitet, åstadkommit resultat och gett Sverige
            möjlighet att göra sin röst hörd vid förhandlingsborden i de tunga
            internationella organisationerna.
          </p>
          <p xml:id="i-XgWTCQvSKyuU5Em9E7wn32">
            Självklart ska stor möda ägnas åt kontroll, revision och utvärdering
            av hur biståndsmedel används och om de når målen. Utvecklingssamarbetet
            ska präglas av höga ambitioner för effektivitet, kvalitet och
            måluppfyllelse. Därför välkomnar vi granskning och redovisning
            av hur biståndet uppfyller de mål vi satt upp. Men det är svårt
            att mäta resultat av utvecklingssamarbete och sambanden är inte
            alltid lätta att se. Därför vill vi utveckla metoderna för granskning
            och utvärdering och se till att lärdomarna omsätts i praktik.
          </p>
          <p xml:id="i-Sy4gjyEQnajWnsD8b3o4j2">
            Utvecklingspolitiken är betjänt av en saklig och korrekt debatt
            där utvärdering och analys bidrar till förbättrade strategier
            som driver politiken ytterligare framåt. Därför anser Socialdemokraterna
            det angeläget att utvärderingsmyndigheten Sadev, som inrättades
            i januari 2006, får ökade resurser och att dess kapacitet successivt
            ska öka under de kommande åren. Under 2010 tillför vi 2 000 000
            kronor till anslag 1:6 i detta syfte utöver regeringens förslag.
          </p>
          <p xml:id="i-XgWB4xpaoRWgw212Bm8Pcr">
            För att öka tydligheten i biståndspolitiken vill vi införa ett
            nytt sätt att redovisa bistånd. Den moderatledda regeringen har
            gång på gång urholkat biståndet genom avräkningar från biståndsramen
            till skuldavskrivningar med rena luftsiffror. Även om också denna
            sorts avräkning är tillåten enligt Dac-reglerna (OECD:s biståndskommitté
            som bestämmer reglerna för vad som räknas till bistånd) vill vi
            att sådana åtgärder enkelt ska kunna utläsas ur redovisningen.
          </p>
          <p xml:id="i-JUo3zc9t2hZiNCw8jaMaqA">
            Multilateralt bistånd : Det multilaterala biståndet uppgår till
            cirka hälften av svenskt utvecklingssamarbete. Under den förra
            mandatperioden initierade vi i riksdagens utrikesutskott en granskning
            av det multilaterala biståndet, en förhållandevis okänd men stor
            del av den svenska biståndspolitiken. Då framkom brister i den
            strategiska styrningen av det multilaterala biståndet liksom i
            redovisningen. Det är bra att regeringen nu arbetar med en mer
            strategisk styrning av också denna biståndsform.
          </p>
          <p xml:id="i-TZZtyPx3aEfubmkNZsnrms">
            Med den neddragning som följt av BNI-minskningen minskar också
            en del av svenskt stöd till vissa FN-organ. Vi anser att UNDP
            som bedriver en mycket viktig verksamhet inte bör få fullt så
            stor neddragning av anslaget då det redan fått minskade anslag
            under flera års tid. Också UNFPA bedriver en verksamhet som är
            mycket viktig bland annat för jämställdhet, kvinnors rättigheter,
            sexuell och reproduktiv hälsa och rättigheter, och uppfyllandet
            av millenniemål om minskad mödradödlighet. Det är viktigt att
            Sveriges stöd till denna sektor är fortsatt starkt.
          </p>
          <p xml:id="i-L3svNJVh9GuZRYkmMxig6W">
            Under 2010 tillför vi därför 21 000 000 kronor till UNDP och
            till UNFPA 27 000 000 kronor under 2010 utöver regeringens förslag.
          </p>
          <p xml:id="i-8j72xQhakwSAwUL8ZZFC9g">
            Utvecklingssamarbete genom det civila samhällets organisationer
            : I takt med att svenskt bistånd ökat på senare år är det viktigt
            och rimligt att förbättra återkopplingen till svenska folket om
            utvecklingspolitikens mål och resultat. För oss är det viktigt
            att det finns en stark förankring för biståndet hos svenska folket.
            Vi vill därför göra en satsning på att ta fram metoder för att
            ge återkoppling till svenska folket på hur skattefinansierat bistånd
            används. En viktig faktor i relation till svenska folket är det
            civila samhällets organisationer. De står bara för en del av biståndsbudgeten
            men de spelar en viktig roll såväl i utvecklingsländerna som i
            relation till svenska folket när det gäller informationsverksamhet
            om biståndet. För oss är det viktigt med en mångfald av röster
            och aktörer i utvecklingssamarbetet.
          </p>
          <p xml:id="i-S9U3h3uTKbASisyzBxe28e">
            Vidare undantogs det civila samhällets organisationer, också
            kallat folkrörelsebiståndet, från de senaste årens ökning av biståndet
            och det handlar om en på många sätt unik verksamhet med kontakter
            som är svåra att skapa annars. Dessa organisationers verksamhet
            spelar en viktig roll i demokratiprocesser. Det civila samhällets
            medverkan i det internationella utvecklingssamarbetet gör det
            också möjligt för Sverige att stärka det civila samhällets roll
            i utvecklingsländerna, något som är grundläggande för ett samhälles
            demokratiska utveckling.
          </p>
          <p xml:id="i-KzFojGaU2YdxhM8p5pfCa7">
            I budgetpropositionen föreslås en viss minskning av anslaget
            till det civila samhällets organisationer och av informationsanslaget.
            Vi tillför viss förstärkning till anslaget för dessa organisationers
            arbete med 40 000 000 kronor.
          </p>
          <p xml:id="i-EVyVTjbTErb9RMhFT7yLpS">
            Sveriges representation i världen : Socialdemokraterna vill investera
            i en kompetent utrikesförvaltning. Sveriges representation utomlands
            är en vital fråga för vår utrikes-, bistånds- och näringspolitik.
            Vi måste ha en väl rustad utrikesförvaltning både på Utrikesdepartementet
            i Stockholm och på plats ute i världen för att kunna förstå politiska,
            ekonomiska och kulturella trender och för att kunna upprätthålla
            relationer som ligger till grund för samarbete på en mängd viktiga
            områden. Vi vill slå vakt om UD:s möjligheter att såväl behålla
            som nyrekrytera kompetent personal.
          </p>
          <p xml:id="i-9ci5wwhp4UqUmRcKVd3N35">
            Regeringen saknar en genomtänkt strategi och vi vill, eftersom
            detta är en fråga av nationellt intresse, söka breda lösningar
            och överenskommelser. Vi menar att den enmansutredning som Carl
            Bildt nyligen tillsatte inte motsvarar de krav vi ställt på en
            bred översyn gällande Sveriges internationella närvaro i form
            av ambassader och konsulat i världen.
          </p>
          <p xml:id="i-WD6CooyBadXigbgZT7FrUw">
            De ekonomiska problemen på UD har funnits under både föregående
            och nuvarande regering. Det visar ytterligare på vikten av att
            skapa en lösning på frågan om Sveriges utrikesförvaltning över
            partigränserna. På så sätt kan man lägga grunden till en brett
            förankrad och långsiktigt hållbar strategi.
          </p>
          <p xml:id="i-LY6jnNWJiinc39iZs7cMMr">
            Beslut om såväl nya utlandsmyndigheter som nedläggning av befintliga
            kommer att tas också i framtiden men de måste vara del av en helhetsbedömning.
            Det finns också möjliga vägar att gå för att finna nya samverkansformer
            som kan bidra till en stark utrikesförvaltning också i tider av
            kris.
          </p>
          <p xml:id="i-FKf89Mc7zRtZKaXvxwy8bQ">
            I den breda och genomgripande översyn vi efterlyser bör man inte
            bara betänka Sveriges egen utrikesförvaltning utan också studera
            de möjligheter som ryms inom ett ökat nordiskt samarbete eller
            hur man kan använda sig av regionala ambassader. Översynen måste
            vidare analysera vad EU:s External Action Service får för konsekvenser
            för vår nationella utrikesförvaltning. Dessutom bör perspektivet
            vidgas och andra aktörers roll vägas in, såsom samarbete med näringslivet
            och samspelet med biståndssektorn.
          </p>
          <p xml:id="i-6MVY9djqyjo7YDLpdzpTXp">
            Det finns exempel på länder där Sverige avbryter utvecklingssamarbetet;
            och där också ambassader läggs ned trots att de är ett viktigt
            verktyg i arbetet med att behålla liksom att utveckla relationer
            och partnerskap. Man bör kunna nyttja biståndsmedel för att behålla
            svensk närvaro i utvecklingsländer, samtidigt som ambassaderna
            i större utsträckning ska kunna användas som mötesplats och dialogforum
            kring utvecklingsfrågor, demokrati och mänskliga rättigheter.
          </p>
          <p xml:id="i-XaUZwmDw3ZabMEwmvth6FD">
            Sverige har en lång historia av solidaritet och samarbete med
            Afrika. An-gola utgör ett tydligt exempel där Sverige sedan länge
            haft ett väl utvecklat utvecklingssamarbete; vi var ett av de
            första länderna på plats efter självständigheten. Sverige var
            närvarande under alla de svåra åren av inbördeskrig. Men när situationen
            i Angola äntligen ger hopp om en bättre framtid ville regeringen
            lägga ned ambassaden. Angolas reala tillväxt 2006 har beräknats
            till cirka 20 %. Att i detta läge slå igen vår ambassad var kortsiktigt
            tänkt, vilket det delvis återtagna beslutet också visade. Regeringen
            kritiseras med rätta också av näringslivet för att man drar bort
            svensk närvaro från tillväxtmarknader. Samtidigt som andra länder
            öppnar utlandsmyndigheter i tillväxtmarknader stänger Sverige
            sina. Detta leder till förlorade jobb och skatteintäkter.
          </p>
          <p xml:id="i-WM3U9hzDKjrBnobDdevaTF">
            UD har en viktig roll att spela när det gäller exportfrämjande.
            Vi oroas av att regeringen nedprioriterar exportfrämjandet. Den
            svenska regeringens agerande är viktigt inte bara när det gäller
            anslag till exportfrämjande utan också genom att hjälpa svenska
            företag att kunna få stora kontrakt. Enskilda ministrar måste
            vara beredda att ställa upp på resor och med engagemang.
          </p>
          <p xml:id="i-kcuSHYc51ZqxEWobH3cio">
            En närvaro runt om i världen, i form av ambassader, har också
            stor betydelse för Sveriges förmåga att inhämta kunskap och analysera
            skeenden i omvärlden. Den ökade turismen och migrationen leder
            vidare till att en stark konsulär verksamhet är viktig för vårt
            land.
          </p>
          <p xml:id="i-87oggPaUitEnYmAtofExvx">
            Sverige har kunnat hantera globaliseringens negativa effekter
            samtidigt som vi dragit fördel av dess möjligheter. För att kunna
            fortsätta med detta måste vi söka breda lösningar för vår internationella
            politik och Sveriges närvaro i olika delar av världen för att
            tillvarata våra intressen.
          </p>
          <p xml:id="i-9oC1AuHnDt7V4mtvyre8gT">
            Ett exempel på regeringens kortsiktiga prioriteringar är det
            hårt kritiserade beslutet om nedläggning av generalkonsulatet
            i New York. Samtidigt som man öppnar ambassader med oerhört höga
            kostnadslägen, bland annat på grund av säkerhetssituationen, stänger
            man generalkonsulatet i New York. Vi socialdemokrater menar att
            denna besparing inte uppväger nackdelarna. Sverige bör ha ett
            generalkonsulat i New York och detta bör finansieras inom ramen
            för Regeringskansliets anslag.
          </p>
          <p xml:id="i-46a5Th4F5hzuNrRretLbU8">
            Övrigt : För andra delar av socialdemokratisk solidaritetspolitik
            hänvisar vi till vår kommittémotion En rättvis värld är möjlig.
          </p>
        </div>
        <div type="motSignatures">
          <list>
            <item xml:id="i-5QaosUHZS9vpAVk4iWwr1J" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-KWj9m2BSJsjCxEwkVR3k1h" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-FzxbMG9DUsCDVwisJ8nLkJ" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-UPUEgD2HfENgHZRpwthPR2" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-AP31K1sWBaNgTSL5ERqmv" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-W3LPnHwqp6mFwUzxYQ9mpE" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-F3RcJLKSs3HBucoZmfCi6v" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-AX2DazNoRUpfxJkaEtZRyt" who="i-LYgs6CxKoYV4fCQZqbNzzy">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
