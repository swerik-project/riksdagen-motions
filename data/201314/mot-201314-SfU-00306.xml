<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00306">
  <teiHeader>
    <fileDesc>
      <titleStmt>
        <title>Finsam</title>
        <author corresp="i-RZNwwHohbyBgLVVG4Dy1Bj">av Carin Runeson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finsam</title>
          <idno type="rdwebb">H102Sf306</idno>
          <rs type="number">Sf306</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf306/text</ref>
          <ref type="dokument_url_html">http://data.riksdagen.se/dokument/H102Sf306</ref>
          <ref type="dokumentstatus_url_xml">http://data.riksdagen.se/dokumentstatus/H102Sf306</ref>
          <ref type="doc">http://data.riksdagen.se/fil/D4FDC0F8-B50D-4301-8023-D2D5DA5AA7E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6C34Sg1nvkFhGZCgCA5i7r" type="signed"/>
        <correspContext corresp="i-6C34Sg1nvkFhGZCgCA5i7r">
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-YMP8nuJqySuXaujevkGpSV"/>
        </correspContext>
        <correspAction type="numbering" xml:id="i-6krXHQwwPumsGA3GTZw6Et">
          <date when="2013-10-07"/>
        </correspAction>
        <correspAction type="submission" xml:id="i-NHgcWPdsL15Fg4WJWcJ1K9">
          <date when="2013-10-03"/>
        </correspAction>
        <correspAction type="transfer" xml:id="i-VE3BXK5ZfR6ZaU1gssgLwN">
          <date when="2013-09-30"/>
        </correspAction>
        <correspAction type="assigned" xml:id="i-3DDexvmXXXgxDnrFQ6Jm4b"/>
        <correspContext corresp="i-3DDexvmXXXgxDnrFQ6Jm4b">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-G1tzpc3k77nY9kKN8BpKNG">
            Förslag till riksdagsbeslut
          </head>
          <p xml:id="i-B1YPZaVkzqrDQYpWVC2Qiy">
            Riksdagen tillkännager för regeringen som sin mening vad som
            anförs i motionen om Finsam.
          </p>
        </div>
        <div type="motContent">
          <head type="h1" xml:id="i-739zsuqkujLTnkGFLLDyEW">
            Motivering
          </head>
          <p xml:id="i-PmQniGBpyfaYWtW5LUaAGW">
            I dagens Sverige finns drygt 80 samordningsförbund och mer än
            220 av landets kommuner är med i något Finsamförbund.
          </p>
          <p xml:id="i-P8NVWrPMiwA1NrjeNGu7ou">
            Det finns ett stort lokalt engagemang kring välfärdsfrågorna,
            och Arbetsförmedlingen och Försäkringskassan stödjer detta arbete.
            Erfarenheten är att samordningsförbund är en väl fungerande och
            hållbar struktur för att hantera samverkan mellan stat, landsting
            och kommun. Samordningsförbunden har bidragit till att upparbeta
            strukturer och personkännedom mellan myndigheter, vilket underlättar
            hanteringen av förändringar som påverkar medborgare. Här märks
            en tydlig skillnad mellan de kommuner som saknar samordningsförbund
            och de som har. Förtroende och respekt mellan både handläggare
            och ledningsnivåer upparbetas också genom samordningsförbunden.
          </p>
          <p xml:id="i-TwgmsDVRa1RzQazvhFCggV">
            Lokala utvärderingar visar entydigt på positiva effekter för
            medborgare som upplever sig sedda, fått stärkt självkänsla, upplevt
            bättre hälsa och ökad arbetsförmåga samt fått hjälp att ta itu
            med de problem som är ett hinder för att komma till en egen försörjning.
            De samhällsekonomiska utvärderingar som samordningsförbunden själva
            har gjort, eller med stöd av Pay Off och Ingvar Nilsson, visar
            också på goda positiva effekter både på samhällsnivå och för respektive
            samverkanspart. Främst kan man framhålla den positiva utvecklingen
            för många människor som deltagit i Finsams olika aktiviteter och
            därigenom lyckats få ett arbete och egen försörjning.
          </p>
          <p xml:id="i-NkubtvYiXZemJHM3g8uL6h">
            I beskrivningen nedan redogörs och problematiseras några områden
            som är förutsättningar för att samordningsförbunden skulle kunna
            utvecklas för att bli mer effektiva. Inledningsvis beskrivs erfarenheter
            från aktuell forskning kring samverkan.
          </p>
          <p xml:id="i-XbS5t8Zt6N967WyWL6aLK3">
            Vårt sätt att organisera insatser kring välfärden genom stat
            och kommun och olika myndigheter har historiska förklaringar och
            anses inte alltid motsvara det moderna samhällets behov av att
            hantera komplexa frågeställningar och behov. Tjänster som erhålls
            blir i vissa fall fragmenterade på grund av ökad specialisering.
            Dessutom har antalet aktörer ökat genom privatisering och engagemang
            av idéburna organisationer. Avsaknaden av helhetslösningar riskerar
            att leda till onödig rundgång för individen eller passivitet då
            ansvaret upplevs som oklart. Genom forskningen har man visat att
            samverkan kan ske på flera olika sätt och med olika aktörer. Samverkan
            kan vara mer eller mindre utvecklad från ett kontaktmannaskap
            – samordningsfunktioner – till samlokalisering och gemensamma
            metoder. Samverkan som sker intersektoriellt och interprofessionellt
            är en av de svåraste formerna av samverkan. För att lyckas krävs
            stödjande strukturer – Finsam är en sådan stödjande struktur.
          </p>
          <p xml:id="i-STiDXqD6L1BuNtsbdorE2d">
            Den för staten förvaltningspolitiska inriktningen mot renodlingssträvanden
            och betoning på kärnverksamhet har under de senaste åren inte
            haft samma genomslag som tidigare. En stor skillnad är att det
            idag finns en mer och allmän uppfattning bland myndigheter om
            vikten av att samverka. Myndigheter har i regleringsbrev i uppdrag
            att samverka, och exempelvis Arbetsförmedlingen och Försäkringskassan
            har under de senaste åren fått gemensamma uppdrag och utvecklat
            gemensamma metoder exempelvis för personer som är arbetslösa och
            sjukskrivna eller har aktivitetsersättning. Samverkan mellan stat,
            landsting och kommun har däremot inte utvecklats på samma sätt
            förutom genom samordningsförbunden.
          </p>
          <p xml:id="i-GUhMf8o29DCMLwPqSUxYN8">
            Antalet samordningsförbund och deras verksamhet ökar i landet
            samtidigt som de statliga medlen inte ökar i samma takt. På sikt
            behövs några principer för vad som är en rimlig ekonomisk nivå
            för samordningsförbunden och hur fördelningen av medel skall ske.
            Idag är skillnaderna mellan förbundens stöd mycket stor. Vi konstaterar
            att det skiljer mellan 11 kronor upp till 232 kronor om man bryter
            ner det på personer mellan 16 och 64 år.
          </p>
          <p xml:id="i-Xb7jbSgjhR5B6oPbS4s5W">
            Den analys av samverkansbehov som gjordes inför nuvarande lagstiftning
            behöver uppdateras. Den då bedömda målgruppen motsvarade ca 300
            000 medborgare. Vid senaste sammanställningen av hur många deltagare
            som finns i nuvarande förbund motsvara dessa bara ca 10 procent
            av den tänkta målgruppen. Härav följer flera frågor, blanda annat
            om det faktiska behovet men också om vilka strategier som finns
            inom nuvarande förbund samt vilka långsiktiga strategier samordningsförbunden
            bör ha.
          </p>
          <p xml:id="i-EfRaqwYXv5YXYW1GWjVx8">
            Nuvarande samordningsförbund är mycket olika organiserade. Det
            finns länsförbund, kommungemensamma förbund, enskilda kommuner
            och kommundelar som bildar förbund. Storleken mätt i förbundens
            resurser eller invånare, varierar stort. Genom att styrelsen är
            en egen juridisk person och agerar som en myndighet ställs höga
            krav på redovisning, juridik och effektivitet.
          </p>
          <p xml:id="i-QJPb2UXtYXQadpAiZajKwt">
            I samordningsförbunden pågår för närvarande en omfattande verksamhet
            och utvärdering av densamma. Det är ett lagkrav att verksamheten
            skall både följas upp och utvärderas. Samtidigt saknas från samordningsförbunden
            en mottaglighet av utvärderingars resultat. När man påvisar samhällsekonomisk
            lönsamhet kan de enskilda samverkansaktörerna inte ta ett gemensamt
            ansvar för verksamheten utan ser ofta sektorsnyttan som avgörande.
            Frågan om helhetssyn och ansvaret för denna behöver belysas.
          </p>
          <p xml:id="i-QsFKcYJQLeFdShd2uN5CQV">
            Förbundens verksamhet är, som Statskontorets utvärdering visade,
            till stor del avhängig det engagemang som finns i styrelsen och/eller
            från den tjänsteman som verkar i förbundet. För att säkra samverkan
            över tid bör ytterligare strukturella förutsättningar utvecklas.
            Det kan vara att som Statkontoret föreslår ta ett samlat grepp
            om rehabiliteringsfrågan.
          </p>
          <p xml:id="i-NMLmcS7YrgTB8ts6Y7vSwa">
            Samordningsförbunden har utvecklats utifrån ett lokalt perspektiv.
            För att det lokala arbetet skall fungera ändamålsenligt krävs
            ett centralt stöd. Under 2009 har myndigheterna bildat ett nationellt
            råd i syfte att möte detta behov.
          </p>
          <p xml:id="i-Q42AmRPB8CeX4SBjQoY4C8">
            Mer än 60 samordningsförbund har dessutom bildat ett gemensamt
            nätverk (NNS) för att diskutera och lösa gemensamma frågor samt
            utbyta erfarenheter. I ett mer långsiktigt perspektiv bör man
            överväga hur det centrala stödet bör utformas både vad gäller
            roller och kompetens.
          </p>
          <p xml:id="i-M6TCqixkbAYHvy4RaftDCx">
            Samordningsförbunden är en struktur för samverkan kring rehabilitering.
            Det är en struktur som har visat sig vara hållbar och kunnat överbrygga
            samverkanssvårigheter mellan myndigheter. En fråga uppstår därför
            om denna struktur även är användbar för andra samverkansbehov.
            I stället för att bygga nya strukturer vid samverkansbehov, det
            kan vara både projektorienterade och mer långsiktiga, bör man
            pröva om samordningsförbundens struktur kan användas för detta
            ändamål. Ett bra exempel är de insatser som behövs kring nyanlända
            och som inte står nära arbetsmarknaden och där man bedömer att
            det finns behov av insatser från flera myndigheter. Här kan samordningsförbunden
            ha rollen av att samordna dessa insatser så att de blir effektiva.
          </p>
          <p xml:id="i-eCGjrdrFwmoX84JQaRwE4">
            De investeringar som behövs för att få samverkan att fungera
            bör också användas rationellt, dvs. det bör vara samhällsekonomiskt
            lönsamt att använda samordningsförbundens struktur för samverkan
            och eventuellt utveckla dessa former istället för att bygga nya
            alternativa strukturer som har likartade uppgifter. Frågan om
            samordningsförbund som en struktur för hela landet som kan inkludera
            olika samverkansaktiviteter bör därför prövas. Om samordningsförbund
            är etablerade i alla kommuner blir det också mer naturligt att
            använda denna struktur för olika samverkansuppdrag.
          </p>
          <p xml:id="i-AEUnRGTbicXKmyDPUvRZrx">
            Den långsiktiga osäkerhet som råder när det gäller finansieringen
            av Finsam är inte bra. Det är nödvändigt att denna fråga får en
            långsiktigare lösning. Regeringen bör se över hur samordningsförbundens
            finansiering kan förstärkas och återkomma med ett förslag.
          </p>
        </div>
        <div type="motSignatures">
          <list>
            <item xml:id="i-7dQsK7Fzx6txYiJAqcFPtG">
              Carin Runeson (S)
            </item>
            <item xml:id="i-Qty6Y9KHuqxt2GFhceGTZL">
              Lennart Axelsson (S)
            </item>
            <item xml:id="i-FJ4TVbeMkzSEVYkgMBUt7N">
              Raimo Pärssinen (S)
            </item>
          </list>
        </div>
      </div>
    </body>
  </text>
</TEI>
