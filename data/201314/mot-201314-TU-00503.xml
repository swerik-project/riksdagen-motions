<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00503">
  <teiHeader>
    <fileDesc>
      <titleStmt>
        <title>Infrastrukturen i Västsverige</title>
        <author corresp="i-Uxe3rhosBnSZpqJX5d7gpy">av Carina Ohlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i Västsverige</title>
          <idno type="rdwebb">H102T503</idno>
          <rs type="number">T503</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T503/text</ref>
          <ref type="dokument_url_html">http://data.riksdagen.se/dokument/H102T503</ref>
          <ref type="dokumentstatus_url_xml">http://data.riksdagen.se/dokumentstatus/H102T503</ref>
          <ref type="doc">http://data.riksdagen.se/fil/C671C5C6-6D62-40A8-98F6-354464E3A838</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FrwN7JC9dX5UAeSCb9ZwRK" type="signed"/>
        <correspContext corresp="i-FrwN7JC9dX5UAeSCb9ZwRK">
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-CksKgXj6RQCidtpN3NmKCH"/>
          <note type="signatory" corresp="i-V3GjREvdYiesCjNn7quoGc"/>
        </correspContext>
        <correspAction xml:id="i-QUkiWynYF3XB8S5h1smeSD" type="numbering">
          <date when="2013-10-08"/>
        </correspAction>
        <correspAction xml:id="i-CTW3cbkyLfMHeRKB3mdT7f" type="submission">
          <date when="2013-10-04"/>
        </correspAction>
        <correspAction xml:id="i-HEfY87UYWnDsA8Nu4Aex5c" type="transfer">
          <date when="2013-10-01"/>
        </correspAction>
        <correspAction xml:id="i-X9n6wUyGzx4wjN4cBXGLE2" type="assigned"/>
        <correspContext corresp="i-X9n6wUyGzx4wjN4cBXGLE2">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AaRUXmS7b7rgKQN5WKZHgU">
            Förslag till riksdagsbeslut
          </head>
          <p xml:id="i-DdDhMa6T931a5NYZfGBn5g">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen se över förutsättningarna
            för att skapa en bättre infrastruktur i Västsverige.
          </p>
        </div>
        <div type="motContent">
          <head xml:id="i-T2WABF2nRVDBdPqBjrbM2s" type="h1">
            Motivering
          </head>
          <p xml:id="i-UgTG5VpoRdQfU3GV6uLpkz">
            Västsverige har med sitt strategiska läge mellan tre av Nordens
            huvudstäder en mycket stor utvecklingspotential. Här bor och verkar
            över två miljoner människor och området är en naturlig knutpunkt
            för handel, industri och internationella utbyten. Västsverige
            står idag för en fjärdedel av landets transporter och är det område
            i Sverige som har störst flöde av gods.
          </p>
          <p xml:id="i-46Fp3vmWXfeqMgc3YcGpCa">
            Näringslivets transportråd har tydligt pekat ut tre centrala
            godsstråk som är en riksangelägenhet. Det är dubbelspår Hallsberg–Mjölby
            för ökad kapacitet på hela det sammanhängande godsstråket genom
            Bergslagen, investeringar för ökad bärighet och kapacitet på Bergslagsbanan
            väster om Vänern samt dubbelspår på Hamnbanan till Göteborgs hamn.
            I Trafikverkets nationella plan för 2014–2025 vill man tidigarelägga
            åtgärder som ökar tillgängligheten, kapaciteten och framkomligheten
            i centrala godsstråk för näringslivets transporter. Det understryks
            här att Näringslivets Transportråds bedömning sammanfaller med
            den prioritering som socialdemokrater i Västsverige också gör.
          </p>
          <p xml:id="i-XPLZ8EU53CtojesRL4b9FK">
            Regionen är ur sysselsättningsperspektiv landets viktigaste industrilän.
            Regionen blandar fordonsindustri, tung verkstadsindustri, medicinteknisk
            industri, läkemedelsindustri, it-industri, massa- och pappersindustri,
            textil- och konfektionsindustri, livsmedelsindustri, trä- och
            möbelindustri med jord- och skogsbruk och besöksnäring.
          </p>
          <p xml:id="i-6TcEgxKETMX5C8vHfgKVGf">
            Lågkonjunkturen har slagit särskilt hårt mot Västsverige. Främst
            fordonsindustrin och övrig verkstadsindustri har drabbats men
            precis som i övriga landet har även tjänstebranschen påverkats
            negativt. Även om den värsta tiden tycks ligga bakom oss så behövs
            det en rad åtgärder för att stärka regionens konkurrenskraft,
            inte minst genom investeringar i infrastrukturen.
          </p>
          <p xml:id="i-P7JET5uZTECw7zuALxj4Pe">
            I lågkonjunkturen, då enskilda orter kan drabbas mycket hårt
            av företagsnedläggningar, är det särskilt angeläget att underlätta
            arbetspendling. En utbyggd infrastruktur kan leda till en regionförstoring
            med ett större och mer varierat näringsliv. Ett utbyggt väg- och
            järnvägsnät är viktigt för att underlätta industrins varutransporter
            och för att invånarna ska kunna resa till sina arbeten. Därmed
            blir det också en bredare och mindre sårbar marknad för både företag
            och människor. Samtidigt måste en hållbar utveckling vara en självklar
            utgångspunkt när vi diskuterar morgondagens infrastruktursatsningar.
            Som alltid så överstiger behoven av ny infrastruktur de ekonomiska
            medel som finns att tillgå.
          </p>
          <head xml:id="i-SPKN9WUCB3FZ9LbpM66EYY" type="h2">
            Finansiering
          </head>
          <p xml:id="i-MMTxRdWUVBH3YEeeuY1348">
            Vår inställning är att staten ska fortsätta att ha huvudansvaret
            för finansiering av statliga och regionala vägar och järnvägar.
            Men om det kan leda till snabbare genomförande och till lägre
            kostnader så anser vi att det är rimligt att överväga nya former
            av finansiering av infrastruktur. Det kan gälla samverkan med
            det regionala näringslivet och att använda EU:s strukturfonder.
            Vi är även positiva till olika former av trängselskatt eller banavgifter
            när medlen återinvesteras i kollektivtrafiken. Vi tycker också
            det är rimligt att i större grad än hittills lånefinansiera ny
            infrastruktur via Riksgälden. Det innebär att kapitalutgifterna
            i stället för att bokföras i sin helhet på ett år fördelas under
            investeringens ekonomiska livslängd. Kapitalutgifterna på investeringen
            i form av amorteringar och räntor finansieras därmed löpande med
            anslag. Alla projekt måste dock vägas mot de nationella prioriteringarna,
            och de projekt som ger störst effekt på sysselsättningen ska särskilt
            prioriteras. Samtidigt är det förstås viktigt att staten långsiktigt
            kan bära de utgifter som kostnaderna för samtliga tagna lån betingar.
          </p>
          <head xml:id="i-3EAkNjPvwhJ35Q3VBPRbZT" type="h2">
            Järnväg och väg
          </head>
          <p xml:id="i-CnzcqyfgnXFFP7wfpZAxMu">
            Trots det västsvenska infrastrukturpaketet, och trots regeringens
            tidigare beslutade närtidssatsning på infrastrukturen, är Västsverige
            fortfarande i stort behov av väg- och järnvägsinvesteringar. Det
            handlar om investeringar i E6, E20 och E45 samt riksvägarna 40
            och 44. För att öka möjligheterna att flytta transporter från
            vägarna till mer miljövänliga transporter på järnväg krävs flera
            satsningar.
          </p>
          <p xml:id="i-8sMwtKrf7jgqc67Rz7ugn8">
            Göteborg fungerar som en av Norges största export och importhamnar.
            Orsaken är att Oslofjorden inte kan ta in de stora oceangående
            handelsfartygen. Samtidigt är behovet av handel med världen allt
            större för Osloområdet där 2,5 miljoner människor bor. Göteborgs
            Hamn blir precis som för Sverige ett avgörande godsnav. Det finns
            nu ett stort behov av att förbättra järnvägstrafiken mellan Göteborg
            och Oslo. I dag går huvuddelen av allt gods på E6. Trots utbyggnad
            till motorväg tätnar trafiken allt mer. Regeringen måste därför
            ta initiativ till överläggningar med den norska regeringen för
            att nå en överenskommelse om att bygga ut järnvägen mellan Öxnered
            och Kornsjö på den svenska sidan samtidigt som man på den norska
            sidan gör motsvarande investeringar.
          </p>
          <p xml:id="i-MVtWEZbL7wtga2btk8XXwE">
            Även Västra stambanan är en viktig förutsättning för Göteborgs
            Hamn. Där handlar det framför allt om att få bort flaskhalsen
            genom Lerum och se till att kapaciteten förbättras genom att bygga
            ut Västra stambanan med fyrspår hela vägen till Stockholm. Gällande
            Lerum har de lokala moderaterna ett tungt ansvar att nå en överenskommelse
            med Trafikverket. Snabbare resor med Västkustbanan fordrar att
            en tunnel under Varberg byggs snarast möjligt. Det är av största
            vikt att tågtrafiken effektivt sammanbinder de stambanor som finns
            i västra och centrala delarna av Sverige. En sammanhållen kollektivtrafik
            förutsätter goda omstigningsmöjligheter mellan olika trafikslag
            och mellan lokal- och rikstrafik. Därför är det viktigt att utveckla
            resecentrum för effektiva resor för invånarna.
          </p>
          <p xml:id="i-V1m3Y34mZ2jpKM3J33cBjc">
            Andra viktiga projekt som måste till är bland annat fyrfältsväg
            på resterande delen av E20 och bygget av Götalandsbanan. En satsning
            på en ny höghastighetsbana mellan Stockholm och Göteborg är klimatsmart
            och framtidsinriktat men får inte ställas mot den viktiga upprustningen
            av den befintliga Västra stambanan. Som ett första steg i att
            förverkliga Götalandsbanan vill vi bygga en järnväg för snabbtåg
            från Göteborg till Borås.
          </p>
          <p xml:id="i-KrWSTu7CSRsJ7JvwEDWYuK">
            En utbyggnad av E20 till fyrfältsväg hela sträckan Göteborg och
            Stockholm är avgörande för industrins utveckling för flödet till
            och från Bergslagen, för Stockholmsområdet och för kommunerna
            i delregion Skaraborg. Sveriges farligaste väg måste bli säkrare
            och mer framkomlig. Idag är hastigheten på denna Europaväg delvis
            nedsatt till 70 km, vilket självklart är oacceptabelt för landets
            viktigaste transportstråk.
          </p>
          <p xml:id="i-6ovySmVSdKpGDRNFCKLsN1">
            Trafikverket pekar på att allt fler sträckor i Västsverige kommer
            ha omfattande kapacitetsproblem. Stråken Stockholm–Oslo och Karlstad–Göteborg
            ökar och prognoserna för 2025 visar på att problematiken kommer
            att förvärras. Detta gäller både väg och järnväg.
          </p>
          <p xml:id="i-R2mTpT9DREQLMfXmNpz9Dp">
            Det värmländska vägnätet håller låg standard och bristen på infrastruktur
            är ett stort problem både för medborgare och för näringslivet.
            Över 5 000 värmlänningar pendlar till Norge. Utbytet mellan länderna
            är stort och är en viktig marknad som skapar arbetstillfällen
            genom bland annat handel och besöksnäring. Sträckan Stockholm–Karlstad–Oslo
            är därför också central för pendlingen på både järnvägs- och vägsidan.
          </p>
          <p xml:id="i-BxGAYT1319CkY4EH8T8b4z">
            Handelskammaren i Värmland menar att infrastrukturen är helt
            avgörande för nyföretagande och för att företag ska våga satsa
            i Värmland. Länet är en av de mest exportberoende regionerna i
            Sverige, vilket innebär att framtiden ställer höga krav på en
            fungerande och utbyggd infrastruktur. Om inte någonting görs väntar
            tillgänglighetsbrist och kapacitetsbrist för såväl person- som
            godstrafik.
          </p>
          <p xml:id="i-9YxnMPo2XByKe4r25utXPg">
            Fordonsindustrin i Västsverige är en idealisk testregion för
            att utveckla världens bästa transportsystem. Förutom investeringar
            i vägar och järnvägar vill vi också genomföra stora satsningar
            i kombicentraler och intelligent infrastruktur. Målsättningen
            måste vara att snabbt införa och testa ny teknik för att se hur
            den kan effektivisera transporterna.
          </p>
          <head xml:id="i-9nZg2dAb1PT9pkrXySszdH" type="h2">
            Sjöfart
          </head>
          <p xml:id="i-ErFqdSZuz732f2uBFUkc8V">
            Trafikverket har i sin kapacitetsutredning konstaterat att sjöfarten
            har kapacitet att avlasta övriga trafikslag. Ett avgörande problem
            för att sjöfarten ska kunna öka är att man kommer tillrätta med
            utsläppen från fartygen. Svaveldirektivet ska vara infört 2015,
            vilket ställer stora krav på rederierna att med ny teknik göra
            båtarna miljömässigt acceptabla.
          </p>
          <p xml:id="i-Mj4kQtJ1XMiv26bwkMqWxf">
            Regeringen kan medverka genom ett omfattande omställningsstöd
            till sjöfarten. Det kan skapa nya jobb i Sverige samtidigt som
            det blir renare fartyg. Men på kort sikt kommer transportkostnaderna
            att öka avsevärt. Farledsavgifterna måste mot denna bakgrund ses
            över. Sjöfartsverkets verksamhet finansieras genom farledsavgifter.
            Isbrytarna som i huvudsak går i Östersjön finansieras av sjöfarten.
            Vi anser att dessa kostnader borde belasta statsbudgeten och på
            det viset skapa utrymme för den svenska sjöfarten att expandera.
            Men det förutsätter också att tonnageskatt för sjöfarten införs
            snarast.
          </p>
          <p xml:id="i-5fw3pYU4uGjUKAqkwSnAWH">
            Idag körs enbart bulk på Vänern. Ska Vänern kunna ta container
            i framtiden är Inland Water Ways, IWW, en nödvändighet. Värmland
            har inom sina traditionella näringsgrenar som pappers- och massaindustrin
            samt stål- och verkstadsindustrin varit framgångsrik. Dessa industrier
            är stora arbetsgivare, vilket gör det extra viktigt med satsningar
            på Vänersjöfarten för att inte exporten ska drabbas av flaskhalsar
            i transportsystemen.
          </p>
          <p xml:id="i-EPaS9YdDFga17MuL4FdPKV">
            Västsverige har en stor potential med närheten till havet, den
            strategiskt viktiga Göteborgshamnen och vattenvägen via Trollhättan
            upp till Vänern. Göta älv fungerar som Vänerns aorta. Regeringen
            måste därför snarast ge besked om att slussarna i Trollhätte Kanal
            kommer att ersättas när deras ekonomiska livslängd är slut om
            20 år.
          </p>
          <head xml:id="i-67Q3BL1pddVBcnB8VKogzv" type="h2">
            Datatrafik och telefoni
          </head>
          <p xml:id="i-CtJLkCH52VpuR2tuELqFoe">
            I Västsverige är man helt beroende av fungerande nät med höga
            hastigheter för tillväxten i gles- och landsbygd, för jobben,
            tryggheten och inom utbildningssektorn. Tillgång till bredband
            och internettjänster är i dagens samhälle lika viktigt som annan
            form av infrastruktur, såsom el och transporter.
          </p>
          <p xml:id="i-XLbha7BNQgXFCsmXV1RW33">
            Oavsett om man bor i flerfamiljshus, radhus, villa eller i en
            fastighet på landsbygden. Hög hastighet är helt avgörande för
            såväl privatpersoner, turister, hushåll och företag. I dag finns
            märkbara brister i mobiltäckningen.
          </p>
          <p xml:id="i-XMEEyrLzSmMcV8YNVAsUB9">
            Sverige hade länge en ledande position när det handlar om utbyggnad
            av en digital infrastruktur, men tyvärr har utbyggnadstakten kommit
            av sig. För dem som arbetar ute i skog, mark och längs kusterna
            är detta många gånger ett arbetsmiljöproblem och det skapar även
            svårigheter för friluftsliv och besöksnäring. Oroväckande tecken
            på att telekomregleringen fungerar dåligt märks och det skapar
            osäkerhet för operatörerna, vilket kan bromsa investeringar i
            ny kapacitet. Dessutom är det dags för ett mål när det gäller
            mobilt internet. 4G måste naturligtvis vara öppet och tillgängligt
            när de nya licenserna delas ut.
          </p>
        </div>
        <div type="motSignatures">
          <list>
            <item xml:id="i-Gpw81QFmirPv8kbioCcYwx">
              Carina Ohlsson (S)
            </item>
            <item xml:id="i-8SCwowTX19v5EtENwSETFX">
              Adnan Dibrani (S)
            </item>
            <item xml:id="i-96vVqV6f27WzfDdxLVWhst">
              Berit Högman (S)
            </item>
            <item xml:id="i-Lh6i1bUCs8SBYgbDm7y3vL">
              Catharina Bråkenhielm (S)
            </item>
            <item xml:id="i-CYz26G3T3Rk3M7bA8VmS68">
              Cecilia Dalman Eek (S)
            </item>
            <item xml:id="i-GFjvu6WvdembCAQfH9jurZ">
              Hans Olsson (S)
            </item>
          </list>
        </div>
      </div>
    </body>
  </text>
</TEI>
