<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-00932">
  <teiHeader>
    <fileDesc>
      <titleStmt>
        <title>En handelspolitik för tillväxt</title>
        <author corresp="i-4dnqFdd2E3dHMPK1WWi5Tx">av Johan Nissinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:932 av Johan Nissinen m.fl. (SD)</title>
          <idno type="rdwebb">H502932</idno>
          <rs type="number">932</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H502932/text</ref>
          <ref type="dokument_url_html">http://data.riksdagen.se/dokument/H502932</ref>
          <ref type="dokumentstatus_url_xml">http://data.riksdagen.se/dokumentstatus/H502932</ref>
          <ref type="docx">http://data.riksdagen.se/fil/B509BEEC-4FD0-4CAE-8C26-A1189BCCE36C</ref>
          <ref type="pdf">http://data.riksdagen.se/fil/AA95D53D-70E2-4081-A8F6-98353830E75F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LBqNc178a6BNu2ZCjSEjQH" type="signed"/>
        <correspContext corresp="i-LBqNc178a6BNu2ZCjSEjQH">
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-5JKbBodBpCZ1A4ajEWCxPv"/>
        </correspContext>
        <correspAction xml:id="i-B66aVQCXgHN5K6UJtVutW2" type="submitted">
          <date when="2017-10-02"/>
          <time when="10:01:08"/>
        </correspAction>
        <correspAction xml:id="i-MGMRYCnN3pNkE5hw6Qvwuo" type="reviewed">
          <date when="2017-10-02"/>
          <time when="11:34:20"/>
        </correspAction>
        <correspAction xml:id="i-SUALBqK6UtUgQ64BySheqQ" type="referred">
          <date when="2017-10-13"/>
        </correspAction>
        <correspAction xml:id="i-SzJwCgYzQVLDZ6th25muNC" type="assigned">
          <date when="2018-10-11"/>
          <time when="10:46:42"/>
        </correspAction>
        <correspContext corresp="i-SzJwCgYzQVLDZ6th25muNC">
          <ref type="assignedTo">Näringsutskottet</ref>
        </correspContext>
        <correspAction xml:id="i-T3erys1bttwF6sd3gd2VXR" type="behandlas_i"/>
        <correspContext corresp="i-T3erys1bttwF6sd3gd2VXR">
          <ref type="uppgift">2017/18:TU4</ref>
          <ref type="ref_dok_id">H501TU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU4</ref>
          <ref type="ref_dok_titel">Postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HvTp5a56TY7yrwziczJ1L6" type="behandlas_i"/>
        <correspContext corresp="i-HvTp5a56TY7yrwziczJ1L6">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BxprhfmZohMhiA8gTQgcFC" type="behandlas_i"/>
        <correspContext corresp="i-BxprhfmZohMhiA8gTQgcFC">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-gUbcZhtFoo4ENBRwV5uZi" type="motHeader">
        <div xml:id="i-XHUnhGmz9uaNKFgzfryU2X" type="motTitle">
          Motion till riksdagen 2017/18:932 av Johan Nissinen m.fl. (SD)
          En handelspolitik för tillväxt
        </div>
      </div>
      <div xml:id="i-WgwDhpGBRi9LFnkjGRbYt8" type="motBody">
        <div xml:id="i-L8SubYk6srSnF82FPRtj9C" type="motProposal" subtype="förslag">
          <head xml:id="i-UcaZ1UEq7ufqXBXN3VJjpu">
            Förslag till riksdagsbeslut
          </head>
          <list xml:id="i-CHTuyLLs9JDSkWgsuQHgFK" style="ol">
            <item xml:id="i-A8eC6KJrWo5QSdGowwsw78">
              Riksdagen ställer sig bakom det som anförs i motionen om att
              det behöver göras en konkurrensöversyn och tillkännager detta
              för regeringen.
            </item>
            <item xml:id="i-QdNrushaeXQTf7SdFWVBVv">
              Riksdagen ställer sig bakom det som anförs i motionen om att
              verka för icke snedvridande konkurrensregler nationellt och globalt
              och tillkännager detta för regeringen.
            </item>
            <item xml:id="i-9sXyBAvuZkvfVLX4WcEQ4L">
              Riksdagen ställer sig bakom det som anförs i motionen om att
              en utvärdering bör göras gällande svenska sektorers långsiktiga
              importbehov och tillkännager detta för regeringen.
            </item>
            <item xml:id="i-ME7jK68QUttC5eQfNVKXKo">
              Riksdagen ställer sig bakom det som anförs i motionen om att
              stärka svenska exportmöjligheter gällande högteknologiska produkter
              högt upp i värdekedjan och tillkännager detta för regeringen.
            </item>
            <item xml:id="i-TsVHuqfV4qrBJvn8WL6J4T">
              Riksdagen ställer sig bakom det som anförs i motionen om att
              Sverige ska verka för en öppen och fri handel samt motverka protektionism
              och tillkännager detta för regeringen.
            </item>
            <item xml:id="i-Evdra1r7LeRw81iSUcmwyz">
              Riksdagen ställer sig bakom det som anförs i motionen om att
              handelsavtal i första hand ska prioritera en real tillväxt gällande
              den svenska industrin och tillkännager detta för regeringen.
            </item>
            <item xml:id="i-Ktd2TPE2dXERstSdNmSoL1">
              Riksdagen ställer sig bakom det som anförs i motionen om att
              handelsavtal bör innefatta djuretik, CSR och miljöaspekter där
              prioriteringen ligger i ett minskat koldioxidläckage och tillkännager
              detta för regeringen.
            </item>
            <item xml:id="i-Bt3Mg64MmWYAmXcD5ta8Zj">
              Riksdagen ställer sig bakom det som anförs i motionen om handelsavtalet
              TTIP och tillkännager detta för regeringen.
            </item>
            <item xml:id="i-Sz6rvnewS56q7Nea3wuqNQ">
              Riksdagen ställer sig bakom det som anförs i motionen om att
              Sverige ska vara en drivande kraft inom EU för att ett nytt handelsavtal
              mellan EU och Storbritannien kommer till stånd och tillkännager
              detta för regeringen.
            </item>
            <item xml:id="i-CVegNc8rc9LRtp2YuN4EK2">
              Riksdagen ställer sig bakom det som anförs i motionen om harmonisering
              av terminalavgifterna och tillkännager detta för regeringen.
            </item>
          </list>
        </div>
        <div xml:id="i-RkL2LKZwy66Lkp6NQ1by7g" type="motContent">
          <head xml:id="i-FezoShVy7iKBzywHrtheAK" type="h1">
            Handel
          </head>
          <p xml:id="i-FGjXHfZxBZ8M62Zc6wx1jx">
            Sverigedemokraterna har en positiv syn på en fri och öppen handel
            med varor och tjänster. Handeln minskar protektionism samt förmedlar
            kontakter och kompetens mellan länder och världsdelar. Den globala
            handeln är därmed en stor bidragande faktor till både ökat välstånd
            och minskad fattigdom.
          </p>
          <p xml:id="i-F8HqhB8DWC6FwCb4QZZERP">
            Sverigedemokraterna menar att goda handelsrelationer och konkurrensneutrala
            globala handelsavtal är av största vikt, samt att det genererar
            en väl avstämd handelspolitik och bidrar till sunda konkurrensförhållanden.
            Detta gynnar bl.a. den svenska industrin och deras handelspartners,
            som tillsammans står för ungefär en femtedel av vår BNP, tre fjärdedelar
            av exporten samt direkt eller indirekt sysselsätter omkring en
            miljon personer och därmed är ryggraden i den svenska ekonomin.
          </p>
          <head xml:id="i-3hV5bJown7f9mi3CR5w3W5" type="h1">
            Konkurrens
          </head>
          <p xml:id="i-VHGvXpbc264H7pQnCPUnSr">
            Sverigedemokraterna avser att stärka den svenska industrins konkurrenskraft
            genom en ökad handel. Vårt mål är att öka marknadsandelarna, tillväxten
            och vinstmarginalerna för svenska bolag och att detta sker i reella
            termer med jämförbara länder. Vi ser dock ett behov av ytterligare
            faktorer gällande konkurrens.
          </p>
          <p xml:id="i-JBx5im8g1rnRd8FCBAW52">
            Sverigedemokraterna anser att det behövs en total konkurrensöversyn
            och därmed en genomgång av dessa så kallade konkurrensfaktorer.
            Vi vill dock poängtera att det är marknadens uppgift att se över
            de egna sektorernas konkurrenskraft och att politiken inte ska
            gå in och detaljstyra på minsta möjliga nivå, men vi ser behovet
            av ytterligare faktorer och en övergripande konkurrensöversyn
            gällande större mätområden i sin helhet.
          </p>
          <head xml:id="i-JCgFF4M4ThRWV85dc9qAzu" type="h1">
            Konkurrensregler
          </head>
          <p xml:id="i-PV3CVpppetG8VH6dNsLkC6">
            Sverige som nation måste hela tiden utveckla rätt förutsättningar
            för att vara ett attraktivt land för industriföretag. Sverigedemokraterna
            vill verka för sund konkurrens och därmed icke snedvridande konkurrensregler,
            både nationellt och globalt. Vi anser inte att stora exportnationer
            och ekonomiskt tunga nationer ska agera protektionistiskt och
            ge marknadsstöd och snedvridande subventioner till sin egen industri.
          </p>
          <head xml:id="i-Kbg662BGQpHN4XEFoKaR2w" type="h1">
            Frihandel
          </head>
          <p xml:id="i-4WGXeq2h6kCc3DULFC6S2f">
            Sverigedemokraterna är i grunden positiva till frihandel och
            globala handelsavtal i sin helhet. Vi anser att Sverige inom såväl
            EU som i internationella forum, så som WTO, ska verka för en öppen
            och fri handel och för att motverka protektionism. Få saker skulle
            skada vår industri mer än om vi och våra handelspartners skulle
            börja begränsa eller på andra sätt förhindra eller fördyra internationell
            handel. Vi förordar i princip att Sverige för en frihandelsvänlig
            linje både som nation och inom Europeiska unionen. Som medlemsland
            i EU är Sverige en del av den inre marknaden. Vi är dock i vissa
            avseenden kritiska till EU-medlemskapet, men även om villkoren
            för Sveriges EU-medlemskap bör diskuteras i framtiden så ser vi
            ändå att Sverige kommer att förbli en del av EU:s inre marknad,
            i likhet med Norge och Island.
          </p>
          <head xml:id="i-PSsynX1TUH7L5K6hRLyB5t" type="h1">
            Import
          </head>
          <p xml:id="i-Ui1uVjVrtPTXwK6zLepxkJ">
            Sverigedemokraterna ser positivt på import i sin helhet och dess
            betydelse för den svenska konkurrenskraften. Allt fler produkter
            innehåller delar som produceras någon annanstans i världen och
            den s.k. värdekedjan är i viss mån positiv, även om önskan gällande
            geografisk närhet till värdekedjor bör tas i beaktning.
          </p>
          <p xml:id="i-WFRqcY6cWszbqqC44WTafE">
            Svenska företag får ta del av en global marknad med en ökad variation
            av produkter, genom detta ökar konkurrenskraften på inhemsk produktion
            och därmed gynnas även exporten. Dock anser vi att importbehovet
            behöver utvärderas på lång sikt. Politisk instabilitet eller påtryckningar
            i exporterande nationer, länders monopolställningar när det gäller
            vissa produkter eller naturliga orsaker kan förändra den globala
            handelsmarknaden. Sverigedemokraterna anser att en långsiktig
            utvärdering bör göras gällande svenska sektorers långsiktiga importbehov
            och att den svenska produktionen av produkter med betydelse i
            de globala värdekedjorna bör stärkas.
          </p>
          <head xml:id="i-YBW467kKsvZ3GghChQyL4v" type="h1">
            Export
          </head>
          <p xml:id="i-XgCRCZNyBY7Qm33WBfy6ZY">
            Sverigedemokraterna ser positiva utsikter gällande svensk konkurrenskraft
            och avser att fortsatt stärka den svenska industrins exportmöjligheter
            genom goda handelsrelationer och världsledande produkter, särskilt
            gällande högteknologiska tjänster och produkter högt upp i värdekedjan.
            Vår vision är att fortsätta utvecklingen genom att förädla de
            redan befintliga nationella konkurrensfördelarna och därmed stärka
            Sveriges marknadsandelar samt genom att ta del av nya och växande
            internationella tillväxtregioner så som bl.a. Indien, Kina och
            Sydamerika. Vi ser att detta gynnar hela den nationella företagskedjan
            från små enskilda underleverantörer till större kluster av bolagssamarbeten.
          </p>
          <head xml:id="i-VfDkCbDos2fZEDru5TcmZz" type="h1">
            Handelsavtal
          </head>
          <p xml:id="i-NkLr5ubhb5n3fS5T1oY9Xy">
            Vi ser vikten av att skapa globala handelsavtal i sin helhet,
            men vi vill även belysa vikten av deras innehåll och hur detta
            påverkar den svenska marknaden. Ett avtal är inte per automatik
            optimalt ur svensk synvinkel då sektorerna och faktorerna är många.
            Sverigedemokraterna anser därmed att avtal ska skrivas med hänsyn
            till reella fördelar gällande den svenska industrin. Vi menar
            att vissa avtal kan gynna svenska sektorers intressen, dock kan
            övriga starka handelsnationers sektorer gynnas än mer.
          </p>
          <p xml:id="i-3weEVjRCsBUSX95W1UWLT3">
            Vi ser därmed att avtal i första hand skall prioritera en real
            tillväxt gällande den svenska industrin. Handelsavtal kan därför
            riktas mot t.ex. regionala delar av världen eller genom bilaterala
            samt multilaterala avtal nationer emellan för att uppnå bästa
            möjliga effekt. Vi anser även att andra intressen än rent ekonomiska
            bör kunna beaktas inom handelspolitiken som t.ex. djuretik, Corporate
            Social Responsibility, s.k. CSR, och miljöaspekter där prioriteringen
            ligger i ett minskat koldioxidläckage.
          </p>
          <head xml:id="i-TzaGMQiY1vKb1BQQCLnuY2" type="h1">
            TTIP – handelsavtalet mellan EU och USA
          </head>
          <p xml:id="i-6y4K7FSyYfsVXnGphc3opd">
            Sverigedemokraterna är generellt positiva till ett handelsavtal
            mellan EU och USA – det s.k. TTIP-avtalet. Vi tror att detta kommer
            att stärka den svenska industrin genom borttagandet av både tarrifära
            samt befintliga icke-tariffära handelshinder men även genom att
            förebygga tillkomsten av nya handelshinder.
          </p>
          <p xml:id="i-JMWgBrFFk9qGhPFNcHrNXS">
            Sverigedemokraterna ser positivt på USA:s uttalade indikationer
            om transparens, deltagande och ansvarstagande och vår förhoppning
            är att framtagna standardiseringar styr mot redan befintliga handelsmekanismer
            i WTO:s avtal. Avtalet innehåller dock väldigt många faktorer
            och komplexiteten är påtaglig när det gäller bl.a. det tekniska
            och de icke-tarrifära regelhindren, jämfört med borttagande av
            t.ex. ekonomiska tullar.
          </p>
          <p xml:id="i-WzZVe3p8EViM6hUmCrekAQ">
            Sverigedemokraterna ser vikten av att i första hand se över de
            områden som har störst möjlighet till regelsamarbete snarare än
            att försöka hitta gemensamma nämnare för alla sektorer. Dessutom
            behövs en förståelse för att vissa regelverk är svåra att samköra
            pga. olika myndighetsstrukturer samt olika produktregelverk. Vi
            anser att en gemensam minsta nämnare gällande de olika sektorerna
            ska generera avkastning, ökad marknadsintegration samt i viss
            mån skydd av nationella intressen samt att handelsrelationer med
            tredje land inte får försämras.
          </p>
          <p xml:id="i-YSJR2h8Tk3TTPkZFznTNSu">
            Gällande utfallet i de olika sektorerna vill vi poängtera att
            redan framtagna prognoser är just generella uppskattningar. Rapporter
            som visar vilka sektorer eller olika regioner som gynnas av handelsavtalet
            är osäkra. Även om vår generella uppfattning av avtalet i sin
            helhet är positiv gällande industrins exportmöjligheter så vill
            vi dock flagga för vissa klausuler i avtalet.
          </p>
          <p xml:id="i-CF6WF7JCewX9ymtDkNzdrN">
            Sverigedemokraterna anser att tvistlösningsklausulen (ISDS) ska
            tas i största beaktning gällande hur denna kommer att utformas
            i det slutgiltiga avtalet. Vi vill vidare se att det blir fråga
            om en lista där de delar som ska vara föremål för ett handelsavtal
            tas upp och inte som idag en lista där endast de delar som inte
            kommer vara föremål för avtalet tas upp.
          </p>
          <p xml:id="i-DeGZYzmy8gvKDYLcU5Xv62">
            Sammanfattningsvis välkomnar vi ett frihandelsavtal med USA,
            men anser att ett sådant avtal inte får utmynna i en situation
            där företag generellt ska kunna stämma stater med stöd av avtalet,
            där den svenska modellen skadas eller i en situation där avtalet
            i övrigt leder till en underminering av den svenska autonomiteten.
          </p>
          <p xml:id="i-KS4fZDQX3HNmJmrUzgUAkA">
            Även om vi nu ser stora utmaningar med att få till stånd ett
            avtal inom snar framtid då förhandlingarna inte har resulterat
            i några färdiga förslag är avsikten att noggrant följa de kommande
            förhandlingarna gällande TTIP-avtalet men även uppföljning gällande
            CETA-avtalet för att vi i hög grad har den svenska industrins
            bästa för ögonen samtidigt som vi står upp för svenskt lantbruk.
          </p>
          <head xml:id="i-G6BUgK6LcsFy81mhQ1F2Ap" type="h1">
            Brexit
          </head>
          <p xml:id="i-PCa2vQAgEcfeJPQUbSZkQH">
            I juni 2016 förändrades synsättet på det europeiska samarbetet
            i sin helhet då Storbritannien med klar demokratisk majoritet
            röstade för ett utträde ur EU. Storbritanniens utträde ur EU kommer
            att få mer långtgående effekter för unionens medlemsstater än
            man hittills velat diskutera. Frågan kommer inte bara gälla ekonomi,
            den fria rörligheten och handel utan den kommer också handla om
            folkrättsliga relationer med andra stater utanför dagens samarbete.
          </p>
          <p xml:id="i-UZBMUU4ecqHmwBHLURvUBt">
            Sverige och Storbritannien har många gemensamma drag så som den
            industriella utvecklingen och den privata sektorn, därmed har
            samarbetet och de nära företagsrelationerna varit goda. Vi sverigedemokrater
            avser att fortsätta på den linjen.
          </p>
          <p xml:id="i-4VfN7Sz56AUXt6xa37AHa8">
            Vi blir dock oroade över tidigare uttalanden på regeringsnivå
            gällande framtida krav på Storbritannien för att de ska få tillgång
            till den inre marknaden. Vi är fullt på det klara med att EU:s
            institutioner och dess förespråkare i medlemsstaterna inte vill
            ge Storbritannien något bra avtal till den inre marknaden, eller
            för den delen skynda på processen. Vi är medvetna om att ett snabbt
            utträde för Storbritannien kan resultera i att likvärdiga länder
            som Sverige även väljer att rösta om utträde ur EU och det är
            något som unionens förespråkare vill förhindra genom långa och
            utdragna processer. Men vi anser inte att det är vare sig EU eller
            de nationella EU-förespråkarnas roll att ställa krav på Storbritannien.
            Storbritannien är en av Sveriges mest betydande handelspartner,
            både gällande export och import.
          </p>
          <p xml:id="i-BjkcVEHx2jkYB4DFynRiGe">
            Sverige exporterar mestadels verkstads-, trä- och petroleumprodukter,
            men även andra varor som t.ex. mode är en del av den totala exporten.
            Sveriges basindustri, men även den svenska ekonomiska sektorn,
            är väl förankrade gentemot Storbritannien. Utöver detta är brittiska
            företag några av de största direktinvesterarna i Sverige.
          </p>
          <p xml:id="i-6eLBzTSDFY2H4FFdRvHHLV">
            Sverigedemokraterna respekterar Storbritanniens suveräna beslut
            att gå ur EU och betonar vikten av att förhandlingarna gällande
            framtida handelsavtal med EU sker skyndsamt. Det är dock viktigt,
            inte bara för den svenska industrin, utan även för hela den europeiska
            handeln i sin helhet, att arbeta fram underlag till ett kommande
            handelsavtal så fort som möjligt. Detta skulle ge mer trovärdighet
            för EU men framför allt underlätta för investeringar både i Sverige
            och i Storbritannien då det ger en möjlighet för företagen att
            planera sin kommande verksamhet. Vår uppfattning är att Sverige
            ska vara en drivande kraft inom EU för att ett nytt handelsavtal
            mellan EU och Storbritannien kommer till stånd.
          </p>
          <head xml:id="i-Xx46Nqizq1vragnQfUyfPS" type="h1">
            Harmonisera terminalavgifterna i den globala poststrategin
          </head>
          <p xml:id="i-FUsY7RtVuvDR3EXVokNdWz">
            Flertalet utvecklingsländer har haft särskilt förmånliga postregler
            som sträcker sig ända tillbaka till 1800-talet. Dessa dåtida förmånliga
            regler har i vissa fall genererat nutida handelsfördelar, exempelvis
            för bl.a. China Post och kinesiska e-handelsföretag.
          </p>
          <p xml:id="i-V88yMTPj4dPJoRmhExggA4">
            Dessa ekonomiska lättnader för China Post påverkar särskilt den
            globala e-handeln och betyder förenklat att vissa bl.a. europeiska
            mottagarländers postsystem subventionerar utgående försändelser
            ifrån China Post. Vår syn är att detta på senare tid har missgynnat
            de nordiska länderna och deras e-handelsföretag.
          </p>
          <p xml:id="i-SJcpucDeH63BXYMPGuTPYR">
            I september 2016 togs en ny global poststrategi fram i Turkiet,
            den s.k. Istanbul World Postal Strategy. Frågor som behandlades
            på konferensen var bl.a. dessa ekonomiska lättnader och bl.a.
            terminal dues (terminalavgifter) för olika utvecklingsländer.
            Dock är den nya strategin oerhört komplex och vissa länder kommer
            även fortsättningsvis att ha delvis subventionerade postförsändelser
            som finansieras av bl.a. europeiska e-handlare och portobetalare,
            vilket i sin tur ger en snedvriden konkurrens som missgynnar inte
            minst svenska företag.
          </p>
          <p xml:id="i-4m94kPAjU61DWzJo7gJ16v">
            Vi sverigedemokrater menar att den internationella e-handeln
            och dess globala postförsändelser måste spela på likvärdiga villkor
            för att sund konkurrens ska råda och anser därför att regeringen
            ytterligare ska verka för att harmonisera terminalavgifterna i
            den globala poststrategin.
          </p>
        </div>
        <div xml:id="i-YZ5BYbRc195KEz1wkpkS71" type="signatureBlock">
          <list xml:id="i-HPquXEFnHqEKfWEiQXPXSh">
            <item xml:id="i-DkzXG1aD2ANyJdmyRmpUZ2" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
            <item xml:id="i-KpBRdsHw4Z8AiGwPPLLRqo" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-D8tiSALcxU3d8q4M7StVMc" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
          </list>
        </div>
      </div>
    </body>
  </text>
</TEI>
