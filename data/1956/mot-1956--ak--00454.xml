<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__454/mot_1956__ak__454-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 454 år 1956 9
          </p>
          <p>
            Nr 454
          </p>
          <p>
            Av herr Andersson i Brämhult, om utredning av principerna och
            förutsättningar för en lokalisering av statliga ämbets- verk och
            institutioner till annan plats än Stockholm.
          </p>
          <p>
            I sitt år 1951 avgivna betänkande Näringslivets lokalisering
            (SOU 1951:6) ansåg utredningen angående näringslivets lokalisering
            det motiverat att upp- märksamhet ägnas möjligheterna att förlägga
            statliga verksamheter till andra platser än Stockholm. Frågeställningen
            har senare varit föremål för ett flertal motioner till riks- dagen.
            I de likalydande motionerna I: 173 och II: 221 till 1953 års riksdag
            hem- ställdes att riksdagen måtte besluta att i skrivelse till
            Kungl. Maj:t begära skyndsam utredning rörande förläggning av
            centrala ämbetsverk till annan ort än Stockholm. I yttrande över
            motionen konstaterade arbetsmarknads- styrelsen bl. a., att frågan
            om utflyttning av statliga verksamheter från Stock- holm bör ägnas
            fortlöpande uppmärksamhet. Statsförvaltningarnas lokalise- ring
            bör således övervägas t. ex. då nya organ inrättas och i samband
            med att befintliga organs lokalfrågor blir föremål för prövning.
            Statsutskottet uttalade att frågan om förläggningen av de centrala
            ämbetsverken bör prövas från fall till fall, t. ex. då myndigheternas
            lokalfrågor omprövas eller då nya organ inrättas. Riksdagen lämnade
            detta utlåtande utan erinran. I motionerna I: 341 och II: 280
            till 1954 års riksdag framhöll motionärerna vid behandling av
            frågan om de större städernas tillväxt, att en decentralise- ring
            av statsförvaltningen måste vara ett viktigt led i strävandena
            att lösa ifrågavarande problem för huvudstadens vidkommande. I
            sitt utlåtande hän- visade statsutskottet till sitt ovan nämnda
            utlåtande till 1953 års riksdag och uttalade att med en omprövning
            av principerna för lokaliseringsverksamheten bör kunna anstå,
            till vilken uppfattning riksdagen anslöt sig. Till 1955 års riksdag
            hemställdes i motion II: 190, som behandlade behovet av en decentralisering
            av bl. a. förvaltningen med hänsyn till förhållandena i krig,
            att en utflyttning av statliga verk och inrättningar måste äga
            rum i fredstid. Utskottet delade i sitt utlåtande över motionen
            motionärens uppfatt- ning om betydelsen för landets försvarsberedelser
            av en decentralisering av förvaltningen men uttalade, att någon
            riksdagens åtgärd för närvarande icke
          </p>
          <pb facs="riksdagen-motions-pdf/data/1956/mot_1956__ak__454/mot_1956__ak__454-002.pdf"/>
          <p>
            10 Motioner i Andra kammaren, nr 454 år 1956 syntes påkallad,
            då frågan om den framtida utformningen av närings- och bebyggelsestrukturen
            är föremål för Kungl. Maj:ts uppmärksamhet och då berörda beredskapsmyndigheter
            följer frågan. Till detta uttalande anslöt sig riksdagen. Riksdagen
            har sålunda vid upprepade tillfällen tagit en visserligen avvak-
            tande men dock positiv ställning till frågan om en utflyttning
            av statliga verksamheter från Stockholm. Här bör också erinras
            om riksdagens beslut år 1948 att förlägga den då inrättade fiskeristyrelsen
            till Göteborg. Genom Kungl. Maj:ts åtgärder har också frågan om
            en lokalisering av statliga ämbetsverk till annan plats än Stockholm
            bringats under omprövning. Den 3 juni 1955 bemyndigade Kungl.
            Maj:t chefen för handelsdepartementet att tillkalla utredningsmän
            med uppdrag att verkställa en undersökning rö- rande sjöfartsstyrelsens
            förläggning. Likaså bemyndigade Kungl. Maj:t den 16 december 1955
            chefen för kommunikationsdepartementet att tillkalla en utredningsman
            för att skyndsamt utreda frågan huruvida vattenfallsstyrelsen
            lämpligen bör förläggas till annan ort än Stockholm. Intill denna
            dag har ingen av utredningarna framlagt sina förslag. Som av ovanstående
            framgår har riksdagen vid upprepade tillfällen uttalat att frågan
            om lokalisering vid centrala ämbetsverk bör prövas från fall till
            fall. Kungl. Maj:ts beslut att tillkalla utredningsmän för omprövning
            av frågan om lokalisering av sjöfartsstyrelsen och vattenfallsstyrelsen
            ger också vid han- den att Kungl. Maj:ts delar riksdagens uppfattning
            i detta spörsmål. Praktisk erfarenhet visar att olika statliga
            ämbetsverk och institutioner är mer eller mindre beroende av direkta
            och upprepade kontakter med departe- menten och med andra ämbetsverk
            liksom med civila myndigheter, enskilda organisationer, personalorganisationer
            m. fl. För de ämbetsverk, som i högre grad är beroende av dessa
            kontakter, innebär en utflyttning större problem. Vid en prövning
            från fall till fall av lokalisering förefinnes risk att dessa
            problem överdimensioneras, då man under omprövningen icke har
            möjlighet att ställa olika ämbetsverks speciella kontaktfrågor
            i jämförelse med varandra. Då statsmakterna, som vid flera tillfällen
            uttalats och i handling praktiskt visats, är enstämmiga i sin
            uppfattning att en utflyttning av statliga äm- betsverk är att
            rekommendera, borde icke detta förhållande få inverka men- ligt
            på lösandet av huvuduppgiften: att åstadkomma en rationell lokalisering
            av förvaltningen. En mera allmän prövning av hela frågekomplexet
            skulle i avgörande grad underlätta nödvändiga bedömningar av konsekvenserna
            av en utflyttning. Lokaliseringen av statsförvaltningarna skulle
            också kunna ske med betyd- ligt mindre omgång, för så vitt en
            allmän omprövning av frågan om flyttning kunde ske. All hänsyn
            kunde då tas till de befolkningspolitiska fakta, som kommer in
            i sammanhanget. Varje ämbetsverks särskilda svårigheter vid en
            utflyttning kunde klarläggas och en allmän omprövning ge vid handen
            i vilken
          </p>
          <pb facs="riksdagen-motions-pdf/data/1956/mot_1956__ak__454/mot_1956__ak__454-003.pdf"/>
          <p>
            Motioner i Andra kammaren, nr 454 år 1956 11
          </p>
          <p>
            ordning en lokalisering skulle komma ifråga. Vidare kunde en
            gång för alla kartläggas de synpunkter framför allt personalorganisationer
            och andra civila sammanslutningar har på frågan om de statliga
            ämbetsverkens lokalisering lik- som också de problem som alltid
            uppstår på den plats, dit ett ämbetsverk förlägges. En allmän
            utredning av frågan om lokaliseringen av den statliga förvalt-
            ningen är icke ägnad att komma i konflikt med riksdagens uttalade
            mening, att lokalisering bör övervägas, då befintliga organs lokalfrågor
            blir föremål för prövning. De allmänna principer för lokaliseringen
            en generell prövning av frågan leder fram till, skulle göra detta
            övervägande väsentligt lättare. Då ett flertal statliga organ
            är i behov av nya lokaler för sin förvaltning, bör ut- redningen
            ske med största möjliga skyndsamhet. Med anledning av det sålunda
            anförda får jag hemställa, att riksdagen i skrivelse till Kungl.
            Maj:t måtte hemställa om skyndsam utredning av principerna och
            förutsättningarna för en lokalisering av statliga ämbetsverk och
            institutioner till annan plats än Stockholm samt i vilken omfattning
            en dylik lokalisering bör äga rum.
          </p>
          <p>
            Stockholm den 26 januari 1956
          </p>
          <p>
            Torsten Andersson i Brämhult
          </p>
        </div>
      </div>
    </body>
  </text>
</TEI>
