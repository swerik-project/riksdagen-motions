<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00101">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__101/mot_1960__fk__101-001.pdf"/>
      <fw xml:id="i-G1Sa7DZt9fmGqT7k8N8AEY">
        12 Motioner i Första kammaren, nr 101 år 1960
      </fw>
      <div xml:id="i-UoAnZkes6cZg8mPtoHa4KS" type="motHeader">
        <div xml:id="i-XXkm9Ucf2mQBEoh3tZ17JG" type="motTitle"/>
        <div xml:id="i-JwFGCp1LwZN1TcYK9EY1rK" type="motSubmissionInfo"/>
      </div>
      <div xml:id="i-P4TBP4YaxgcQmngeeRpiAT" type="motBody">
        <div xml:id="i-VwcbL3wZ9HFqn213LiPKPb">
          <p xml:id="i-QZaGmbKTrxi3eUjnwk4DEJ">
            Nr 101
          </p>
          <p xml:id="i-SkmqYf9qd41XZFp8HaHjT4">
            Av herr Anderson, Carl Albert, m. fl., om en personlig laborators-
            befattning åt docenten Bertil Björklund i immunologi.
          </p>
          <p xml:id="i-NS5Mb3PjY7SJpQPMXLTtGS">
            Som bekant erhöll docent Bertil Björklund under föregående år
            det stör- sta forskningsanslag, som ur amerikanska fonder hitintills
            lämnats någon svensk vetenskapsman. Beloppet uppgick till inte
            mindre än 1,3 miljoner kronor och måste betraktas som ett uttryck
            för den internationella upp- märksamhet och det vidsträckta erkännande
            vederbörande rönt för ban- brytande insatser inom cancerimmunologien.
            Vid sina undersökningar på detta område har nämligen docent Björklund
            som den förste i världen på- visat, hur cancerceller har en från
            normala celler avvikande immunologisk struktur och hur de kan
            oskadliggöras av för normal vävnad oskadliga immunbiologiska preparat.
            Många och svåra sjukdomar beror på störningar i vad som kallas
            den immunologiska processen. I de flesta fall förmår kroppen att
            själv genom en immunitetsreaktion skapa sitt skydd mot främmande
            mikroorganismer eller organiska substanser. Från denna normala
            process finns emellertid av- vikelser; dels kan människor utsättas
            för rubbningar i den skyddsmeka- nism, som bygger upp immuniteten,
            dels kan också, om disposition härför föreligger, själva skyddsreaktionen
            bli till skada i stället för till nytta. Till de sjukdomar, som
            har sådana orsaker, hör allergierna och således också astman.
            Forskningarna inom detta område pågår emellertid världen över
            och mycket starka skäl talar för att man härigenom skall lära
            känna orsakerna till och botemedlen för sådana folksjukdomar som
            multipel skleros och olika slags reumatiska åkommor. Det bör vidare
            framhållas, att immunitetsreaktioner kan orsaka kompli- kationer
            vid blodöverföring liksom i samband med graviditet samt att de
            alltjämt skapar ett ännu ej övervunnet hinder mot transplantation
            av livs- viktiga organ. Allt detta tarvar en intensifierad men
            löftesrik forskning. Om immunologien som vetenskap således å ena
            sidan är upptagen av att klarlägga de processer, som leder till
            uppkomsten av immunitet samt or- sakerna till rubbningar i dessa,
            så söker den samtidigt lämna anvisningar om hur immunitetsreaktionerna
            kan användas i folkhälsans tjänst. Här räcker det att erinra om
            de vaccin, vilka skapats mot sjukdomar som stel- kramp, difteri,
            kikhosta och polio. Särskilt betydelsefullt är detta i fråga om
            virussjukdomarna, som endast kan bekämpas genom förebyggande åt-
            gärder. På detta arbetsområde av immunologien kvarstår en rad
            olösta arbets-
          </p>
          <pb facs="riksdagen-motions-pdf/data/1960/mot_1960__fk__101/mot_1960__fk__101-002.pdf"/>
          <fw xml:id="i-S2ApwJwJzQP6QTNc3bkujp">
            Motioner i Första kammaren, nr 101 år 1960 13
          </fw>
          <p xml:id="i-DJ4eq5mfiU7fvm4zSwrieb">
            uppgifter. Till det man nu söker skapa hör vaccin mot mässling,
            röda hund och gulsot, men därtill kommer att under senare år ett
            nytt och ytterst be- tydelsefullt arbetsfält öppnats. Det har
            nämligen blivit alltmer uppenbart, att sjukdomar som cancer och
            leukemi förorsakas av virus och därför lig- ger påverkbara för
            immunbiologisk bekämpning. Som ovan nämnts är det just på sistnämnda
            område som docent Bertil Björklund gjort en banbrytande insats.
            Sin forskning har han hittills be- drivit under tjänstledighet
            från en med undervisning icke förenad labora- torstjänst (Ae 26)
            vid statens bakteriologiska laboratorium och dess epi- demiologiska
            avdelning. En rad starka skäl talar emellertid för att man på
            ett mer permanent sätt bör knyta docent Björklund till svensk
            medicinsk forskning och utbildningsverksamhet. Immunologien, vars
            betydelse för samhället här i korthet har belysts och genom vilken
            nu öppnas nya vägar för forskning kring flera av de stora folksjukdomarna,
            är inte självständigt representerad vid våra medicinska läroanstalter.
            Detta är en uppenbar och omvittnad brist ur forskningssyn- punkt
            men medför därjämte att endast mycket begränsad undervisning kan
            bedrivas på detta för vår folkhälsa allt viktigare område. Under
            hänvisning till ovan anförda skäl hemställes, att riksdagen måtte
            i skrivelse till Kungl. Maj:t uttala sig för att åt docent Bertil
            Björklund inrättas en personlig laboratorsbefattning i immunologi.
          </p>
          <p xml:id="i-MS7NQi6R8RKSXSBTEyKb81" type="date">
            Stockholm den 25 januari 1960
          </p>
          <div xml:id="i-JtAX9Kz1eUdu12EdZg2FZz" type="signatureBlock">
            <p who="unknown" type="signature">
              Carl Albert Anderson David Ollén Rolf Kaijser
            </p>
          </div>
        </div>
      </div>
    </body>
  </text>
</TEI>
