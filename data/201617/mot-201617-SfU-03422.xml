<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03422">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-QQYotqFjTJA7EiQZc1Wmzs">av Emma Carlsson Löfdahl m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3422 av Emma Carlsson Löfdahl m.fl. (L)</title>
          <idno type="rdwebb">H4023422</idno>
          <rs type="number">3422</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023422/text</ref>
          <ref type="dokument_url_html">http://data.riksdagen.se/dokument/H4023422</ref>
          <ref type="dokumentstatus_url_xml">http://data.riksdagen.se/dokumentstatus/H4023422</ref>
          <ref type="docx">http://data.riksdagen.se/fil/D8639AF3-651E-471A-89C3-5AEDC6737A9D</ref>
          <ref type="pdf">http://data.riksdagen.se/fil/505BDDA5-651E-4FA8-8C12-E8C00A1C474B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-45quc5oGwncGtSaY1zJyDB" type="signed"/>
        <correspContext corresp="i-45quc5oGwncGtSaY1zJyDB">
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-D6WSxnGFHfH2R9qm3NqbDK" type="submitted">
          <date when="2016-10-05"/>
          <time when="16:35:16"/>
        </correspAction>
        <correspAction xml:id="i-PhyoUE5uVQvnHfW3vWMDe" type="reviewed">
          <date when="2016-10-07"/>
          <time when="18:24:35"/>
        </correspAction>
        <correspAction xml:id="i-Y6nBMSNsHrpcHEsi8jEFj5" type="referred">
          <date when="2016-10-14"/>
        </correspAction>
        <correspAction xml:id="i-44MUC9R4aCMzJHfJ8hZArx" type="assigned">
          <date when="2017-04-28"/>
          <time when="09:37:28"/>
        </correspAction>
        <correspContext corresp="i-44MUC9R4aCMzJHfJ8hZArx">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FYQhGpCcMZV1184jfXzYro" type="behandlas_i"/>
        <correspContext corresp="i-FYQhGpCcMZV1184jfXzYro">
          <ref type="uppgift">2016/17:SfU4</ref>
          <ref type="ref_dok_id">H401SfU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3422 av Emma Carlsson Löfdahl m.fl.
          (L) Utgiftsområde 8 Migration
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UBCXDk7KcLrU4CBSDmWiuL">
            Förslag till riksdagsbeslut
          </head>
          <list>
            <item xml:id="i-6rFfQTYBwktfqhyjot1Z1Y" sortKey="Yrkande 1">
              Riksdagen anvisar anslagen för 2017 inom utgiftsområde 8 Migration
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head xml:id="i-AtV8g19hmZzbTySExVajCc" type="h1">
            Motivering
          </head>
          <p xml:id="i-KwoAFTu1mE19LxRyLDZjB4">
            Utgiftsområde 8 omfattar frågor som rör utlänningars rätt att
            resa in i, och vistas i Sverige, samt frågor som rör mottagande
            av asylsökande.
          </p>
          <p xml:id="i-3jatMs66QNj8ZzBRDkuGcj">
            Världen står mitt i den största flyktingkrisen i modern tid,
            med drygt 65 miljoner människor på flykt. Förra året kom över
            1 miljon flyktingar till EU. Till Sverige kom 163 000 människor,
            och aldrig tidigare har så många sökt skydd i Sverige som under
            2015. Under hösten kom runt 10 000 människor i veckan vilket innebar
            stora praktiska svårigheter. Myndigheter, kommuner och civilsamhället
            gjorde viktiga insatser för att bara klara av att ge alla tak
            över huvudet. Den rådande flyktingkrisen är framförallt en kris
            för de människor som tvingas fly, men när så många människor på
            kort tid kommer till Sverige befinner sig det svenska mottagandet
            i ett mycket ansträngt läge. Konflikten i Syrien måste få ett
            slut och fler EU-länder måste solidariskt ta emot fler asylsökande.
            Tillsammans med andra EU-länder har Sverige ett ansvar att värna
            asylrätten. Människor som flyr krig och förföljelse måste få skydd.
          </p>
          <p xml:id="i-TNouH7tyM6pM1UaMkKDg34">
            Liberalerna vill se fler lagliga vägar in i EU. Människor ska
            inte behöva riskera livet på väg till säkerhet och vara beroende
            av människosmugglare som tjänar pengar på människors utsatthet.
            Liberalerna stöder ett gemensamt system för gränsskydd och kustbevakning,
            men ett sådant system får inte göras till svepskäl för att minska
            flyktingmottagandet. I dag är flyktingmottagandet inom EU alltför
            ojämnt fördelat och flera EU-länder utmanar öppet principen att
            EU ska erbjuda en fristad åt flyktingar från andra regioner. Det
            behövs mer samarbete och harmonisering, inte mindre. EU:s gemensamma
            asylpolitik måste stärkas. Behovet av en mer varaktig lösning
            för att dela ansvaret avseende flyktingmottagandet mellan EU:s
            länder är stort. Sekundär förflyttning, det vill säga möjligheten
            för flyktingar att resa vidare till andra medlemsstater, måste
            stramas upp. Systemet bör utgå från en fördelningsnyckel som grundas
            på befolkningsmängd, BNI och andra relevanta faktorer. Sverige
            måste spela en aktiv roll i förhandlingar som nu pågår inom EU.
          </p>
          <p xml:id="i-Kme4aPuM8DmT8B5n3Mju3w">
            Sverige ska vara med och ta ett stort ansvar för en human flyktingpolitik
            i Europa men inte heller våra resurser är obegränsade. För att
            kunna ta emot dem som flyr på ett värdigt sätt måste helt enkelt
            färre människor söka sig till just Sverige, fler EU-länder måste
            ta sitt ansvar och fokus måste vara på att ge skydd åt dem som
            verkligen behöver skydd.
          </p>
          <p xml:id="i-Cu67gQqy4XraANnKsAv7Mx">
            Därför slöt sex av riksdagens partier – Liberalerna, Centerpartiet,
            Kristdemokraterna, Miljöpartiet, Moderaterna och Socialdemokraterna
            – en uppgörelse om migrationspolitiken i oktober 2015. Det var
            en uppgörelse med andra ansvarstagande partier som innebär att
            Sveriges mottagningsregler i större utsträckning liknar andra
            jämförbara länder, till exempel Tyskland, samt en rad åtgärder
            för att förbättra och effektivisera svenskt mottagande och integration.
            Därefter har regeringen beslutat om tillfälliga inre gränskontroller
            samt tagit initiativ till en tillfällig lagstiftning om identitetskontroller
            vid inresa till Sverige.
          </p>
          <p xml:id="i-5X1Fux17HJXFXubLAyEgqG">
            Sedan 20 juli 2016 ligger svensk migrationslagstiftning på en
            miniminivå enligt EU-rätten och internationella konventioner.
            Svensk migrationslagstiftning behöver ligga mer i linje med andra
            europeiska länder men Liberalerna kan däremot inte acceptera alltför
            restriktiva och inhumana regler. Liberalerna står fast vid migrationsöverenskommelsen,
            och vi försvarar också rätten för barnfamiljer att återförenas
            även vid tillfälliga uppehållstillstånd och oavsett skyddsskäl.
            Vi röstade därför emot regeringens förslag som innebär att barnfamiljer
            nu splittras.
          </p>
          <p xml:id="i-RQ5e2ssnjJuytXDvSctUzC">
            Vidare är vi kritiska till att bestämmelserna om uppehållstillstånd
            på grund av synnerligen eller särskilt ömmande omständigheter,
            vilka var en viktig ventil för utsatta grupper som kvinnor, barn,
            äldre och hbt-personer, nu tagits bort. Detsamma gäller nödvändigheten
            och proportionaliteten med att grunden för uppehållstillstånd
            när det gäller övriga skyddsbehövande tagits bort.
          </p>
          <p xml:id="i-Vp4cBsCeL3rDwN6Pti98Y4">
            Regeringen har nu infört mycket korta tillfälliga uppehållstillstånd
            vilket kraftigt kommer att försämra integrationen då nyanlända
            får svårare att etablera sig på arbetsmarknaden. Gruppen alternativt
            skyddsbehövande, som framförallt omfattar syrier, får nu tidsbegränsat
            uppehållstillstånd i 13 månader. Det leder till etableringsplaner
            som i praktiken är betydligt kortare än ett år. Individen måste
            ges realistiska förutsättningar att komma i jobb och komma in
            i det svenska samhället. Tiden för uppehållstillstånd bör i stället
            ligga mer i linje med det som framkommer av migrationsöverenskommelsen,
            det vill säga treåriga uppehållstillstånd. Även en rad remissinstanser
            har uttryckt kritik mot alltför korta uppehållstillstånd. Därtill
            gör Migrationsverket bedömningen att 95 procent av alla som fått
            tillfälliga uppehållstillstånd kommer att ansöka om förlängning
            vilket kommer öka Migrationsverkets ärendehantering.
          </p>
          <p xml:id="i-72hH3Z1y5eq728q3UjWgmx">
            Liberalernas förslag för att värna familjeåterföreningen uppskattas
            leda till cirka 5 000 fler beviljade och mottagna anhöriginvandrare
            2017. En mer generös och human familjeåterförening i förhållande
            till regeringens leder till ökade kostnader. På detta utgiftsområde
            och för år 2017 innebär det att anslag 1:1 Migrationsverket tillförs
            12 miljoner kronor. Förslaget får även konsekvenser under utgiftsområde
            13, där resurstillskott görs med totalt 439 miljoner kronor för
            år 2017.
          </p>
          <p xml:id="i-9h3s3DLNe5RQ5XnpdSwSEE">
            Kvotflyktingar är en grupp som FN:s flyktingorgan UNHCR utpekat
            som särskilt skyddsbehövande. Liberalerna har drivit på att Sverige
            ska ta emot 5 000 kvotflyktingar årligen vilket också framkommer
            av migrationsöverenskommelsen. Att öka antalet kvotflyktingar
            innebär att fler får möjlighet till lagliga vägar till EU och
            därmed färre farliga resor över Medelhavet vilket minskar flyktingsmugglares
            lukrativa affärer. Det är rimligt att Sverige successivt ökar
            denna kvot.
          </p>
          <p xml:id="i-TSFfwQYEyrjMUrfvCgrE7r">
            Även om antalet människor som nu kommer till Sverige är betydligt
            lägre söker sig fortfarande många hit och vårt mottagningssystem
            är under press. På fullsatta asylboenden sitter människor och
            väntar på besked. Kommuner kämpar med att klara av sitt uppdrag
            att ge skydd och stöd. Skolor gör alltför att kunna ta emot alla
            nya elever. Mottagningssystemet måste effektiviseras och förbättras
            bland annat för att påskynda vägen till besked för den enskilde
            och för att minska kostnaderna. De som får ett positivt besked
            om att få stanna måste ges rätt förutsättningar att lära sig svenska
            och få jobb. Det är en stor uppgift för det svenska samhället
            att klara av.
          </p>
          <p xml:id="i-4BHsDyvZtXp43RnNeFC7fB">
            För närvarande befinner drygt 150 000 människor i Migrationsverkets
            mottagningssystem. Mer än 17 000 personer är kvar på Migrationsverkets
            boenden trots att de fått uppehållstillstånd. Liberalerna föreslår
            därför ett antal insatser för att korta handläggningstiderna för
            asylbesked och minska kostnaderna samt för att asyltiden ska bli
            mer av en förberedelsetid för en eventuell framtid i landet.
          </p>
          <p xml:id="i-K6bkXrDFk1n4ypKwsUfmv1">
            Handläggningstiderna för asylbesked ligger runt ett år. Det är
            en lång väntan som är destruktiv för individen och kostsam för
            samhället. Migrationsverket måste ges förutsättningar att snabbare
            behandla ärenden som med stor sannolikhet får bifall respektive
            avslag. Det är orimligt att exempelvis människor som flytt från
            Syrien, som i princip alla kommer att få stanna, ska få vänta
            i ett år på besked. Liberalerna vill därför att klara bifallsärenden
            och tydliga avslagsärenden ska avgöras inom tre månader. De som
            nu finns i Sverige ska snabbt beviljas uppehållstillstånd under
            förutsättning att de klarar en säkerhetskontroll och identitetsutredning
            och när det är visat att den sökande verkligen flytt från Syrien.
            Vidare bör personal från domstolarna kortsiktigt flyttas till
            Migrationsverket för att öka takten på ärendehanteringen.
          </p>
          <p xml:id="i-L3QGogDmsrLgKkPYAUKpBM">
            Ärendehanteringen avseende Syrienflyktingarna måste prioriteras
            och förenklas betydligt. Cirka 44 000 syrier finns inskrivna i
            Migrationsverkets mottagningssystem där handläggningstiden för
            närvarande är beräknad till cirka 1 år. Under antagandet att 26
            000 av dessa syrier i snitt skulle ha befunnit sig i mottagningssystemet
            under tre månader 2017 kommer reformen att innebära en besparing
            om cirka 400 miljoner kronor nästkommande år. På detta utgiftsområde
            och för 2017 innebär det att anslaget 1:1 minskas med 280 miljoner
            kronor.
          </p>
          <p xml:id="i-Amvy1usa51jAWaVk8aobb9">
            Vidare bör prövningstillstånd för överklagande och en förenklad
            överklagandeprocess införas. Ett ökat antal asylärenden innebär
            också att antalet överklagade beslut kommer att öka framöver.
            Av de överklagade besluten ändras endast runt 10 procent, det
            vill säga domstolarna fastslår Migrationsverkets avslagsbeslut
            i nio av tio fall. Tillfälliga prövningstillstånd för överklagande
            av Migrationsverkets beslut till domstol ska därför införas under
            förutsättning att det är förenligt med EU-rätten. Dessutom bör
            vissa mål kunna hanteras skriftligen av enmansdomare i stället
            för en fullsutten domstol. Prövningstillstånd ska ges om domstolen
            bedömer att det finns skäl att betvivla riktigheten i det beslut
            som Migrationsverket fattat, t.ex. om domstolen gör bedömningen
            att den kommer att ändra Migrationsverkets beslut eller om det
            förekommit fel i handläggningen hos Migrationsverket.
          </p>
          <p xml:id="i-EUhAtEAkpedzQdeizfY15Q">
            I sammanhanget är det viktigt att understryka att detta inte
            innebär att rätten att begära ny prövning inskränks. Effekten
            av denna förändring är att klara avslagsfall inte får prövningstillstånd
            och därmed inte prövas i sak en andra gång. Verkställighet av
            ett avslagsbeslut ska dock först ske efter att ett lagakraftvunnet
            beslut om att neka prövningstillstånd föreligger.
          </p>
          <p xml:id="i-8eS3hFF4WJU6RaCMe7ppWY">
            Prövningstillstånd bedöms preliminärt och på sikt minska måltillströmningen
            till Migrationsdomstolarna med cirka 60 procent. Införandet av
            prövningstillstånd för att få överklaga ett asylärende beräknas
            ge kostnadsbesparingar. På detta utgiftsområde och för 2017 innebär
            det att anslaget 1:4 minskas med 206 miljoner kronor.
          </p>
          <p xml:id="i-CSFPwUoxf1HeAnjSK3uX65">
            Ensamkommande barns och ungas ålder är en viktig fråga att hantera
            bland annat utifrån principen att barn ska behandlas som barn
            och de ska få det stöd och hjälp de behöver. Därför behöver medicinska
            åldersbedömningar göras. Vid åldersbedömningen ska medicinska
            och psykologiska bedömningar vägas samman till en helhet. Åldersbedömningar
            måste göras så tidigt som möjligt under asylprocessen. Det kan
            kräva lagändringar.
          </p>
          <p xml:id="i-7S9bX18gaTtRibXbXc15vz">
            Liberalerna föreslår att de särskilda regler för ersättning på
            garantinivå i sjuk- och aktivitetsersättningen som finns för flyktingar,
            alternativt skyddsbehövande och för övrigt skyddsbehövande tas
            bort och att olika grupper därmed behandlas på samma sätt, när
            det gäller rätten till ersättning på garantinivå. Det innebär
            minskade utgifter på 400 miljoner kronor under utgiftsområde 10.
          </p>
          <p xml:id="i-E8SZKwkx3GuyvJFK8WESMy">
            Liberalerna föreslår också att de särskilda regler inom garantipensionssystemet
            som finns för flyktingar, alternativt skyddsbehövande och för
            övrigt skyddsbehövande tas bort, vilket beskrivs närmare under
            utgiftsområde 11. Det är viktigt för legitimiteten i pensionssystemet
            att vissa grupper inte särbehandlas. Reformen innebär också ökade
            drivkrafter att komma i arbete. Förslaget innebär sammantaget
            minskade utgifter om 500 miljoner kronor under utgiftsområdet
            11.
          </p>
          <p xml:id="i-9MK3JPMxrQRKt9SxedK4Hb">
            Efterlevandestödet behöver reformeras och göras mer likt underhållsstödet.
            Syftet med efterlevandestöd är att ett barn som förlorat en eller
            båda föräldrarna ska få ekonomiskt stöd för att klara omkostnader
            för boende m.m. Ett barn som i stället får ett omfattande stöd
            från det offentliga i form av till exempel boende i HVB-hem eller
            stödboende ska därför inte samtidigt få efterlevandestöd. Beräknande
            kostnadsminskningar för reformerat efterlevandestöd är 110 miljoner
            kronor under utgiftsområde 12.
          </p>
          <p xml:id="i-WbXwKe6jDrRejM7dtBoBNw">
            Vårt fokus ska vara på dem som behöver vår hjälp mest. Antalet
            som återvänder till sitt hemland efter att ha fått avslag på sin
            asylansökan behöver öka. Återvändandessamordnare på plats i ett
            antal länder, t.ex. Afghanistan, Marocko och Irak, kan spela en
            viktig roll för att underlätta återvändandet. Sverige ska tillsammans
            med EU ställa krav på återvändandeländer att ta emot dem som inte
            får uppehållstillstånd. Regeringen bör till exempel se över hur
            det svenska biståndet till den afghanska staten kan användas för
            att underlätta återvändande till landet. Samarbetet med International
            Organization for Migration (IOM) för återvändande behöver utvecklas
            för att underlätta för dem som nekats asyl att åka hem.
          </p>
          <p xml:id="i-Ukd7uzFVFYCVZRHLrM6jJu">
            Samtidigt som åtgärder görs för att korta människors väntan måste
            den destruktiva sysslolösheten under asyltiden motverkas. Grundinställningen
            måste vara att asylsökande i större utsträckning som aktiva individer
            ska involveras i asylmottagandet. Fortfarande bedrivs alldeles
            för många anläggningsboenden med en omhändertagandementalitet
            där vuxna människor inte anses förmögna att kunna laga sin egen
            mat eller hantera andra självklara sysslor. För att bryta det
            destruktiva omhändertagandet och passiviteten ska huvudregeln
            på anläggningsboenden vara att de asylsökande själva sköter städning,
            matlagning och liknande. Vidare måste tryggheten på boenden förbättras
            avsevärt. Det gäller bland annat för flickor, kvinnor, hbtq-personer
            och religiösa minoriteter. Människor som flytt krig och förföljelse
            ska inte förföljas och trakasseras på svenska asylboenden. Det
            är tydligt att upphandlingskraven för asylboenden måste skärpas.
            Förutom att tillgodose tillräcklig standard på boenden bör fler
            asylboenden se till att de boende har sysselsättning i form av
            svenskundervisning och samhällsinformation och säkra tryggheten
            för alla.
          </p>
          <p xml:id="i-UFWB3kwPeFVpbfzWSLM5h2">
            Tillgången till digitala verktyg för enklare språkinlärning och
            samhällsinformation under asyltiden måste möjliggöras och Liberalerna
            avsätter därför medel till detta ändamål. På detta utgiftsområde
            och för 2017 innebär det att anslaget 1:1 ökas med 5 miljoner
            kronor.
          </p>
          <p xml:id="i-M7nFonGiK4Y3juQZ7Q5jHr">
            Kunskaper i svenska och om det svenska samhället liksom demokratiska
            värderingar är centralt för att kunna bygga sin framtid i Sverige.
            Liberalerna anser att svenskundervisning och obligatorisk samhällsinformation
            ska ges redan under asyltiden. Tillgången till digitala verktyg
            för språkinlärning och samhällsinformation under asyltiden måste
            möjliggöras. Jämställdhet mellan kvinnor och män inklusive vikten
            av kvinnors och mäns lika möjligheter och skyldigheter i samhället
            generellt och på svensk arbetsmarknad ska betonas. Hedersrelaterat
            våld och förtryck liksom hbtq-personers rättigheter måste behandlas
            och frågor om yttrandefrihet och tryckfrihet och andra centrala
            frågor för vårt demokratiska samhälle måste belysas.
          </p>
          <p xml:id="i-UsgK7WHGb94QArps7fwz95">
            Det måste bli enklare att arbeta och praktisera under asyltiden.
            För att i dag få jobba krävs att den asylsökande av Migrationsverket
            får AT-UND vilket betyder att hen är befriad från kravet att ha
            arbetstillstånd. Vidare krävs ett samordningsnummer som utfärdas
            av skattemyndigheten och som är en identitetsbeteckning för dem
            som inte är eller har varit folkbokförda i Sverige. Vi anser att
            varje asylsökande vars identitet är styrkt per automatik ska få
            ett samordningsnummer och att huvudregeln bör vara att man ska
            kunna jobba och praktisera även under asyltiden.
          </p>
          <p xml:id="i-171pyiH4vpgTuRP7xpfxQg">
            Flyktingmottagandet är ett nationellt ansvar som måste vara gemensamt.
            Många kommuner har tagit stort ansvar, medan andra inte har gjort
            tillräckligt. Den extraordinära situationen kräver mer av alla.
            Det är därför positivt att kommuner nu kan åläggas att ta emot
            fler nyanlända.
          </p>
          <p xml:id="i-5BFVHKLZxCfJmoD99iiU2K">
            Boendekedjan för asylsökande och nyanlända behöver förbättras.
            Väntetider i bosättningsprocessen försenar etableringen vilket
            är olyckligt både för individ och för samhället. Det generella
            bostadsbyggandet måste öka och Sverige behöver en bostadsmarknad
            med fler bostäder och mer marknad. Snabbare planprocesser och
            förkortad instansordning för överklaganden är några av de åtgärder
            som behövs. Regeringens statliga byggsubventioner löser inte problemen
            på svensk bostadsmarknad och de löser inte situationen för de
            cirka 17 000 personer med uppehållstillstånd som väntar på landets
            asylboenden. Ett högt asylmottagande kräver också snabba och kreativa
            lösningar, till exempel inventering av alla bostadsmöjligheter
            och modulboenden. Det behövs en effektivare statlig organisation
            och fler långsiktiga anläggningsboenden till rimligt pris. Migrationsverket
            bör ges förutsättningar att driva anläggningsboenden. Lägenheter
            ska prioriteras för dem som har erhållit uppehållstillstånd, särskilt
            barnfamiljer.
          </p>
          <p xml:id="i-Bc3sr2j8NKd2EC7wentbc4">
            Arbetskraftsinvandring bidrar till Sveriges tillväxt. Liberalerna
            har medverkat till att det sedan 2008 är lättare att komma till
            Sverige som arbetskraftsinvandrare. Arbetskraftsinvandrare från
            länder utanför EU/EES är få till antalet men de är ofta de högt
            kvalificerade och hjälper till i bristsektorer. Att Sverige kan
            attrahera arbetskraft från andra länder är viktigt för att klara
            av den demografiska utmaningen vi står inför. Den som kan försörja
            sig själv bör enkelt kunna söka tillstånd för att komma hit för
            att arbeta eller starta företag. Liberalerna vill att Migrationsverket
            får resurser för att kunna snabba på handläggningen för arbetstillstånd.
            Arbetet med att underlätta för arbetskraftsinvandringen måste
            fortsätta och arbetsgivare måste utifrån behov enkelt kunna rekrytera
            anställda från hela världen. Det finns anledning att titta närmare
            på alltför rigida regler som leder till att människor utvisas
            på orimliga grunder som att hen enligt facket anses tjäna cirka
            100 kronor för lite i månaden eller att jobbet hen sökt och fått
            inte anses vara utlyst på rätt sätt och det är tydligt att uppsåtet
            inte varit att kringgå reglerna. Liberalerna anser att den utredning
            som för närvarande tittar närmare på skärpt tillsyn avseende arbetskraftsinvandring
            även bör titta närmare på regler som gör det enklare för arbetskraftsinvandrare
            som gör rätt för sig att stanna i Sverige. Liberalerna vill avsätta
            medel för att snabba på handläggningen av arbetskraftstillstånd.
            På detta utgiftsområde och för 2017 innebär det att anslaget 1:1
            ökas med 15 miljoner kronor.
          </p>
          <p xml:id="i-JuuSBLtt4UERFy2duWJGjR">
            2014 lade alliansregeringen fram förslag för att underlätta för
            doktorander att kvalificera sig för permanent uppehållstillstånd
            i Sverige. Denna reform har gjort det möjligt för studenter att
            stanna kvar i sex månader efter slutförda studier för att söka
            arbete eller starta näringsverksamhet i Sverige. Dessutom har
            det införts enklare och tydligare regler för familjemedlemmar
            till näringsidkare.
          </p>
          <p xml:id="i-TiCY7APkDhjERNzJxwfasN">
            Liberalerna föreslår att pris- och löneomräkningen för åren 2017–2019
            justeras ned med 20 procent årligen. På detta utgiftsområde påverkas
            anslag 1:1 samt 1:4.
          </p>
          <p xml:id="i-Ag9MJ1gi3RNFCCPxEjY4nH">
            Tabell 1 Anslagsförslag 2017 för utgiftsområde 8 Migration
          </p>
          <p xml:id="i-TL6GPGDwzWtntuEMt8A8cG">
            Tusental kronor
          </p>
          <table>
            <row xml:id="i-Apa8vvwrQnsz8JQBDTYN3V" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-QwbUoPPnqhfuRDzwqw8P5a">
              <cell>
                1:1
              </cell>
              <cell>
                Migrationsverket
              </cell>
              <cell>
                5 904 447
              </cell>
              <cell>
                −260 903
              </cell>
            </row>
            <row xml:id="i-B8vsFABw9GhmBd2jVVEQ1R">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                23 728 000
              </cell>
            </row>
            <row xml:id="i-LDVM1NvPjWsdfuxAdJH7tj">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                741 547
              </cell>
            </row>
            <row xml:id="i-BtoeBiR8Jd4L34HctUAi9Q">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                1 042 723
              </cell>
              <cell>
                −207 711
              </cell>
            </row>
            <row xml:id="i-22D6jsmB52EPHmPDfuWGoS">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                255 800
              </cell>
            </row>
            <row xml:id="i-AnpSSzqnw3YCYT8CjG43oM">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                396 150
              </cell>
            </row>
            <row xml:id="i-ZE2BpcTS4TAC7z7m5wtZr">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                356 202
              </cell>
            </row>
            <row xml:id="i-4udvswCRKctCDHrUpWKHkW">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                155 450
              </cell>
            </row>
            <row xml:id="i-CvhwNdCC96pMzbukGzpMzs">
              <cell>
                Summa
              </cell>
              <cell>
                32 580 319
              </cell>
              <cell>
                −468 614
              </cell>
            </row>
            <row xml:id="i-J7YCzfQ2fM9eQBonk14Ut5">
              <cell>
                Specificering av anslagsförändringar
              </cell>
            </row>
            <row xml:id="i-8rEZTTHGip8rNTEtMyqG9G">
              <cell>
                1:1
              </cell>
              <cell>
                Migrationsverket
              </cell>
              <cell>
                +12 000
              </cell>
            </row>
            <row xml:id="i-To5UJtbjRRRzzejhUywafB">
              <cell>
                1:1
              </cell>
              <cell>
                Migrationsverket
              </cell>
              <cell>
                −280 000
              </cell>
            </row>
            <row xml:id="i-WUVpTJQiaU9BoLJBfhG58Q">
              <cell>
                1:1
              </cell>
              <cell>
                Migrationsverket
              </cell>
              <cell>
                +15 000
              </cell>
            </row>
            <row xml:id="i-W532NzYwgek1Edd9szvj5g">
              <cell>
                1:1
              </cell>
              <cell>
                Migrationsverket
              </cell>
              <cell>
                +5 000
              </cell>
            </row>
            <row xml:id="i-Rfs6ax3e1RFgQaULvmTibx">
              <cell>
                1:1
              </cell>
              <cell>
                Migrationsverket
              </cell>
              <cell>
                −12 903
              </cell>
            </row>
            <row xml:id="i-9yKtSqtvUySs74t2S33efJ">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                −206 000
              </cell>
            </row>
            <row xml:id="i-8L86QQ43ZcwgszsXo5WaRb">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                −1 711
              </cell>
            </row>
            <row xml:id="i-TVQJPXX3EpFJxQPe8JXfLR"/>
          </table>
        </div>
        <div type="motSignatures">
          <list>
            <item xml:id="i-9Wb1yaqA62EHdCoDKKR584">
              Emma Carlsson Löfdahl (L)
            </item>
            <item xml:id="i-KFfWjdbdRq5Sms4zmRcw6L">
              Christer Nylander (L)
            </item>
            <item xml:id="i-T6rhsMzLjLoGiikzGYaPRS">
              Tina Acketoft (L)
            </item>
            <item xml:id="i-Hmbe7dGR5nAkH5qa7JumqW">
              Mats Persson (L)
            </item>
            <item xml:id="i-8rr5Rus8FMuzNxjbZngxBJ">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
