<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00098">
  <teiHeader>
    <fileDesc>
      <titleStmt>
        <title>om offentliga utfrågningar i riksdagens utskott.</title>
        <author>av herrar Ahlmark och Ullsten</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om offentliga utfrågningar i riksdagens utskott.</title>
          <idno type="rdwebb">FV0298</idno>
          <rs type="number">98</rs>
          <ref type="dokument_url_text">http://data.riksdagen.se/dokument/FV0298/text</ref>
          <ref type="dokument_url_html">http://data.riksdagen.se/dokument/FV0298</ref>
          <ref type="dokumentstatus_url_xml">http://data.riksdagen.se/dokumentstatus/FV0298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CGE99Qeeqq8bq8Lfg1G7E6" type="signed"/>
        <correspContext corresp="i-CGE99Qeeqq8bq8Lfg1G7E6">
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-4uJEFdvmwfbMmozZhv5XDY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__98/mot_1972__98-001.pdf"/>
      <fw xml:id="i-H9yq7HbLYNATHRqei89gvg">
        Mot. 1972: 98 3
      </fw>
      <div type="motHeader" xml:id="i-RzEEwW6X2ojBziEuJ7gdUj">
        <div type="motTitle" xml:id="i-PSGB1nGfjHfw3ftpttNScA"/>
        <div type="motSubmissionInfo" xml:id="i-LtRfJuc8Rk528u1jAmJa5Y"/>
      </div>
      <div type="motBody" xml:id="i-WGRiSxVFvtzwtWGAYEHFHz">
        <div xml:id="i-m1RYfQ5hCFKzGxrb1hitZ">
          <p xml:id="i-RRHPhWVuzYrMfYLFZ8aSFR">
            Nr 98
          </p>
          <p xml:id="i-WqmQbZD52rAtvJERoSSM4r">
            av herrar Ahlmark och Ullsten om offentliga utfrågningar i riksdagens
            utskott.
          </p>
          <p xml:id="i-HBqFGKvd2WTavDGL6teJzB">
            Det finns vissa slag av reformkrav där problemet inte är om de
            kom- mer att genomföras utan när de blir verklighet. Det går att
            streta emot under några år, ibland ganska många. Till slut blir
            opinionen för re- formen så stark att de motsträviga inte vågar
            vidhålla sitt motstånd. Kravet om offentliga utskottsutfrågningar
            är — fastän det är mindre viktigt — av samma typ: det är troligen
            en tidsfråga innan det blir verklighet. Anledningen till att den
            här förändringen kan komma att genom- föras under 1970-talet är
            att argumenten för den är så starka, Riks- dagens utskott samlar
            ofta in information, bl.a. genom utfrågningar av experter, företrädare
            för organisationer och andra. Enligt vår me- ning bör utfrågningar
            av det slaget få en ökad betydelse. Utskotten bör kunna kalla
            in också statsråd för att ytterligare tränga in i viktiga frågor
            och propositioner. Genom muntligheten och frågeformen kan man
            dra fram informationer som annars lätt döljs eller försvinner.
            Då är frågan: Varför skall en sådan utfrågning ske bara innanför
            slutna dörrar? Varför bör de informationer, som ett utskott kan
            få fram, på det viset förbehållas endast utskottet? Ett skäl kan
            vara att materialet är hemligt. Det kan gälla vissa ut- rikes-
            eller försvarspolitiska frågor. Och då är det klart att man också
            i fortsättningen skall kunna hålla slutna utfrågningar. Vårt förslag
            går ju ut på att ge utskotten rätt, men inte skyldighet, att hålla
            öppna ut- frågningar. Ett annat skäl kan vara att man får mera
            uppriktiga svar om de avges bara inför utskottet. Man slätar över
            och glider förbi om mass- media är närvarande, säger man. Den
            tanken tror vi ofta överdrivs väl- digt mycket. Men ibland kan
            man naturligtvis tänka sig att en person som skall utfrågas kan
            ange bärande skäl för varför det bör ske i slutna former. Och
            det vi föreslår är alltså ingenting som hindrar detta. Flera hållbara
            skäl än så mot offentliga utskottsutfrågningar kan vi inte finna.
            Man har anfört andra synpunkter, men de bygger på miss- uppfattningar
            eller på värderingar som vi omöjligt kan dela. Några har sagt
            att överläggningarna i utskotten skulle förlora på om de skedde
            offentligt. Vi har heller aldrig föreslagit något sådant. Det
            är själva utfrågningen av någon utomstående, inte utskottets överläggning
            och beslut, som vi anser bör kunna bli offentlig.
          </p>
          <pb facs="riksdagen-motions-pdf/data/1972/mot_1972__98/mot_1972__98-002.pdf"/>
          <fw xml:id="i-GQ3e3gnTV37zjFSALqDGkV">
            Mot. 1972: 98 4
          </fw>
          <p xml:id="i-FyJiv6PcmNqxCFme6gZuM">
            Andra har sagt att vi inte i detalj kan överta det amerikanska
            systemet. Det är också rätt, och inga har visat det mera utförligt
            än de motionärer (Per Ahlmark och Thorbjörn Fälldin i första kammaren,
            Ola Ull- sten och Rune Gustavsson i Alvesta i andra kammaren)
            som 1968 lade fram en utredning i frågan i form av motion (I:
            34 och II: 51), där vi just visade på skillnaderna mellan svensk
            parlamentarism och det ame- rikanska dualistiska systemet. Däremot
            har vi inte sagt att de institu- tioner som här i Sverige ersätter
            en del av de amerikanska utfråg- ningarna — remisser, enkla frågor,
            interpellationer, debatter i riks- dagen i övrigt, parlamentariska
            utredningar — inte kan kompletteras och förbättras genom offentliga
            utfrågningar i ett utskott. För fyra år sedan sammanfattade vi
            i ovan nämnda motion de värde- fulla inslag som offentliga utskottsutfrågningar
            kan tillföra riksdags- arbetet:
          </p>
          <p xml:id="i-TgS4cA3NJaKqzcx87SSEGo">
            Slutsatsen av dessa konstateranden torde vara att det knappast
            finns skäl att ändra något av de steg i den svenska beslutsprocessen
            som här beskrivits men att det däremot kan vara värt att diskutera
            en komplet- tering av de redan existerande instituten med någon
            form av öppna hearings. En sådan påbyggnad av det nuvarande systemet
            ger naturligt- vis hearingen en långt mindre central ställning
            än den har i det ameri- kanska kongressarbetet. Med den utförliga
            dokumentation av olika sidors synpunkter, som i Sverige normalt
            ackumulerats redan innan ett utskott får en proposition på remiss,
            finns det ingen anledning att låta hearingen bli ett forum där
            denna information endast upprepas. Däremot förefaller den öppna
            hearingen vara en lämplig form för en granskning och en vägning
            av de förslag som föreligger. I tre avseenden har den öppna hearingen
            förtjänster framför andra institut: 1. Muntligheten. Skriftlig
            och muntlig information har kompletterande fördelar. För en utförlig
            redovisning av en parts synpunkter är den skriftliga formen överlägsen
            därför att en muntlig framställning är alltför tidsödande för
            adressaterna, Av flera skäl är en skriftlig fram- ställning emellertid
            inte tillräcklig. För informationslämnaren dröjer ofta en känsla
            kvar att budskapet inte når fram; det kan inte alltid förut- sättas
            att de som har att fatta besluten läser det material de tillställs
            eller att de begriper det. Därtill kommer att en muntlig föredragning
            ofta gör ett starkare intryck än en skriftlig framställning. För
            informationsmottagarna kvarstår även efter genomläsningen av en
            skriftlig redovisning vanligen en del frågor obesvarade. Lagstiftare,
            som har att fatta beslut på grundval av ett visst urval av ofta
            mot- stridande upplysningar, har ett behov av att konfrontera
            uppgiftsläm- narna med frågor om vad de egentligen menar, om vilka
            grunder de bygger sina uttalanden på, om vilken vikt de tillmäter
            sina rekommen- dationer etc. Från alla dessa utgångspunkter är
            det rimligt att kombinera skriftliga och muntliga upplysningar
            i utskottens granskningsarbete. Det är inte oväsentligt hur avvägningen
            sker. Alltför stor tonvikt på skriftliga informationer leder lätt
            till oklarheter och skiljaktiga före- ställningar om innebörden
            av de beslut som fattas. Alltför stort utrymme åt muntliga upplysningar
            leder till tidsspillan, Lämpligt är att begränsa den muntliga
            framställningen till en kortfattad summering av vad som tidigare
            meddelats skriftligen och till svar på frågor.
          </p>
          <p xml:id="i-DG4Um78ZARxobZHEhJbUGJ">
            Fl
          </p>
          <pb facs="riksdagen-motions-pdf/data/1972/mot_1972__98/mot_1972__98-003.pdf"/>
          <fw xml:id="i-MLkvbXtoszPMscWdu61ThJ">
            Mot. 1972: 98 5
          </fw>
          <p xml:id="i-AP2rXqbyQN2BgtAjiAT5ek">
            2. Frågeformen. Utfrågningens förtjänster framför diskussionen
            i vissa sammanhang har berörts i det föregående. Karakteristiskt
            för allmänna debatter är att frågor som ställs lätt kommer bort;
            när flera personer talar samtidigt om flera olika ämnen har den
            som befinner sig i ett utsatt läge ofta möjlighet att kringgå
            eller undvika de problem han inte vill beröra. Utfrågningen är
            i detta avseende mer informativ och sko- ningslös, Därmed är naturligtvis
            inte sagt att utfrågningen behöver vara inkvisitorisk. 3. Offentligheten,
            Offentlighetsprincipen har i svensk konstitutionell tradition
            och praxis en så stark ställning att det inte är principen utan
            undantag från principen som behöver motiveras, Det saknas inte
            skäl för att utskottens sammanträden hålls bakom lyckta dörrar.
            Den slutna sammanträdesformen erbjuder generellt sett vissa klara
            fördelar. Bl. a. möjliggör den en sökande diskussion; ledamöterna
            kan kasta fram idéer och uppslag utan att därmed binda sig för
            en viss ståndpunkt. Att utskottsmedlemmarna inte på ett tidigt
            stadium tvingas ta definitiv ställning leder till att kompromisser
            lättare kan nås. Att märka är emellertid att detta motiv för slutna
            utskottssamman- träden endast täcker den del av sammanträdena
            som ägnas åt över- läggningar. Vad däremot angår den del av utskottens
            verksamhet som utgörs av informationssamlande (föredragningar,
            hearings, remisser etc.) är argumenten mot offentlighet åtskilligt
            svagare. För begränsade sek- torer är givetvis sekretessen nödvändig.
            Upplysningar om militära och liknande angelägenheter måste delges
            utskotten bakom lyckta dörrar. Mindre uppenbart är att också sådana
            uppgifter som rör rent civila ärenden måste lämnas på det sätt
            som nu sker, Här synes tvärtom flera skäl tala för offentlighet,
            Dels är det ett samhällsintresse att allmän- heten får kännedom
            om det faktamaterial på vilket de politiska instan- serna grundar
            sina beslut. Dels kan offentligheten fungera som ett kor- rektiv
            mot felaktiga och tvivelaktiga upplysningar. Det kan förutsättas
            att utskottens uppgiftslämnare väger sina ord mer noggrant om
            de vet att deras utsagor kan granskas av personer som på grund
            av sin sak- kunskap bättre än utskottets ledamöter kan bedöma
            vad de säger. Möj- ligheten till gensagor borde rimligtvis minska
            riksdagens beroende av de experter som kallas till utskottens
            sammanträden, De tre egenskaper som här redovisats — muntligheten,
            frågeformen och offentligheten — motiverar ett införande av öppna
            hearings i den svenska riksdagen.»
          </p>
          <p xml:id="i-XgK4vqn7ZrZoiij1joBs9F">
            Många andra synpunkter kan anföras för offentliga utskottsutfråg-
            ningar, Så har alltså skett i motioner under tidigare år och i
            debatterna i riksdagen. Beträffande den närmare utformningen av
            sådana utfråg- ningar vill vi hänvisa till den rapport »Offentliga
            utskottsutfrågningar» som en arbetsgrupp inom folkpartiet lade
            fram 1969. Med hänvisning till det anförda yrkar vi att riksdagen
            hos Kungl. Maj:t hemställer om förslag under 1972 till offentliga
            utskottsutfrågningar i den svenska riksdagen.
          </p>
          <p xml:id="i-K5LVhsY3G9z1YYiWbgdYhn" type="date">
            Stockholm den 13 januari 1972 PER AHLMARK (fp) OLA ULLSTEN (fp)
          </p>
        </div>
      </div>
    </body>
  </text>
</TEI>
