<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0706/mot_199900_MJ_0706-0001.pdf"/>
      <div type="motHeader" xml:id="i-M4Mfs4u1dvjMvNhjKpDgz8">
        <div type="motTitle" xml:id="i-YNL4Lj5W3G5tNukxBKjmSW"/>
        <div type="motSubmissionInfo" xml:id="i-N2XSnJQ3wzsm4wedYQsJGQ"/>
      </div>
      <div type="motBody" xml:id="i-7C21D6JbgazXiF6bBxJVER">
        <div xml:id="i-4VFVC4vPCq441mtH5VnMoS">
          <p xml:id="i-V6QrrSZDvfE9n8BMy6hx9o">
            1999/2000 mnr: MJ706 pnr: mp539
          </p>
          <p xml:id="i-8799nBEhJhvoAqu8QzHnFZ">
            Motion till riksdagen
          </p>
          <p xml:id="i-NDnDzTmk7piYPYp6GamnqV">
            1999/2000:MJ706 av Gudrun Lindvall (mp)
          </p>
          <p xml:id="i-wevnvKKSrQAVarXf5xAi6">
            Silver och andra metaller i slam
          </p>
          <p xml:id="i-86jnakHQHEhL2FGX4Se6H6">
            Metallhalter i slam har diskuterats i många år. Det har då främst
            varit kadmium, som oroat. Miljöpartiet de gröna har i flera motioner
            och inter- pellationer tagit upp denna problematik under åren.
            Vi anser det oacceptabelt att Cd-haltigt slam hanteras som idag.
            Mer om det i en separat motion. Nu visar mätningar från flera
            reningsverk att slammet innehåller även andra metaller. Det gäller
            silver, platina, palladium och wolfram. An- vändningen av flera
            av dessa ökar i samhället.
          </p>
          <p xml:id="i-HEo3KHWTosiyPpmpgsdo5T">
            Silver giftigt för jordbakterier
          </p>
          <p xml:id="i-aWeT7npRxfCL6z23J3npY">
            Enligt Naturvårdsverkets rapport nr 4664 Silver är silver giftigare
            för jordbakterier än mer uppmärksammade metaller som kadmium,
            bly, koppar och zink. Eftersom silvret blir kvar och anrikas ju
            mer slam som sprids ut förgiftas miljön för dessa nödvändiga nedbrytare
            för tid och evighet. Det vi gör idag kommer även framtidens generationer
            att få dras med. Ökningen av silverhalten i marken är mycket stor.
            Beräkningar visar att halterna kommer att fördubblas i marken
            på 10 år, om slammet används i jordbruket.
          </p>
          <p xml:id="i-GD4H5Nmte16JmDs5QKHjri">
            Ny undersökning
          </p>
          <p xml:id="i-NeoYrWzRJF4cxHbzyu92nR">
            Naturvårdsverket har tittat på halter av tidigare inte uppmärksammade
            metaller i slam från tolv olika reningsverk. För sju av dem, bly,
            kadmium, koppar, krom, kvicksilver, nickel och zink, finns gränsvärden.
            Men för en mängd andra finns inte ens det. De mäts inte heller
            kontinuerligt. De metaller man nu funnit i oacceptabla mängder
            är inte bara silver utan även uran, platina och wolfram.
          </p>
          <p xml:id="i-6tnsXFfRgKpBPiPfebJG3M">
            Använd inte slam
          </p>
          <p xml:id="i-vkvvvFYL7oGLhtLg88Sep">
            Det är i och för sig angeläget att sluta kretsloppet mellan stad
            och land, men om resultatet av det blir ökande halter av giftiga
            metaller i åkermarken har vi gjort kommande generationer en björntjänst.
            En del metaller blir kvar i marken, andra vandrar vidare via grödan
            till människor och djur. Ny kunskap visar hela tiden på allt fler
            anledningar till detta. Tidigare var det mest de sju metallerna,
            som finns med i den så kallade slamöverenskommelsen, som
          </p>
          <p xml:id="i-Xfia1jD7Fe5kLfbPHWWNsz">
            11
          </p>
          <pb facs="riksdagen-motions-pdf/data/199900/mot_199900_MJ_0706/mot_199900_MJ_0706-0002.pdf"/>
          <p xml:id="i-7rTHHCiw8FYqPJ8NABt84A">
            12
          </p>
          <p xml:id="i-XRHd35bnxbWF58x1hovKmK">
            diskuterades. Även läkemedelsrester och organiska föreningar
            i små koncen- Mot. 1999/2000
          </p>
          <p xml:id="i-yxYv56uUvuY83ZccpE9dH">
            trationer har anförts som oroande. Det finns alltså all anledning
            att inte använda slammet som jordför- bättringsmedel. Försiktighetsprincipen
            måste tillämpas.
          </p>
          <p xml:id="i-PP8ebUr4bK2JLFVtZMvw6k">
            Minska metallinnehållet i slam
          </p>
          <p xml:id="i-NkMUG1wcV8xiFncg68KN3X">
            Det är ett faktum att användningen av olika kemiska ämnen ökar.
            Det är då bara att vänta att de återfinns på ställen där vi inte
            vill ha dem och där de orsakar miljöproblem. Det bästa sättet
            att skapa ett slam som kan återföras till jordbruket är naturligtvis
            att se till att inte blanda avlopp från olika källor. Den rena
            urinen innehåller inga metaller som förorenar och med separata
            system skulle kvävet i den kunna bli en ren och värdefull produkt
            för jordbruket och ersätta konstgödningen. För att en separation
            ska ske är det viktigt att veta varifrån silver, uran, platina
            och wolfram kommer. Först då kan utsläppen åtgärdas. Målet måste
            vara att göra slammet så rent att det blir utan problem, vare
            sig anrikat i jorden eller transporterat vidare i näringskedjor.
          </p>
          <p xml:id="i-Tg94egMMFF5bRzfJj2WXZb">
            Hemställan
          </p>
          <p xml:id="i-PKs8wd8CBVZHiMhK1S2DSP">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            slam och försiktighetsprincipen, 2. att riksdagen som sin mening
            ger regeringen till känna vad i motionen anförts om åtgärder för
            att förhindra att silver anrikas i jorden med slam, 3. att riksdagen
            som sin mening ger regeringen till känna vad i motionen anförts
            om undersökning och åtgärder för att eliminera de i motionen nämnda
            metallerna ur slam.
          </p>
          <p xml:id="i-CosV2N8zmLnWwuBKKvJrnL">
            Stockholm den 27 september 1999
          </p>
          <p xml:id="i-YQecFfM8bqYwVzkfjZhPPZ">
            Gudrun Lindvall (mp)
          </p>
          <p xml:id="i-DWhNwdKLjhB8nrSZyDyQh">
            MJI706
          </p>
          <p xml:id="i-ACVWcNQ5EHuKbDtQV3Gy9X">
            12
          </p>
        </div>
      </div>
    </body>
  </text>
</TEI>
