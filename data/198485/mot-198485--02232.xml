<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02232">
  <teiHeader>
    <fileDesc>
      <titleStmt>
        <title>Datapolitiken, m. m.</title>
        <author>Lars Tobisson m. fl</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datapolitiken, m. m.</title>
          <idno type="rdwebb">G8022232</idno>
          <rs type="number">2232</rs>
          <ref type="dokument_url_text">http://data.riksdagen.se/dokument/G8022232/text</ref>
          <ref type="dokument_url_html">http://data.riksdagen.se/dokument/G8022232</ref>
          <ref type="dokumentstatus_url_xml">http://data.riksdagen.se/dokumentstatus/G8022232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FYyRXPgwp22BpTRV76t6ga</idno>
            <name>FILIP FRIDOLFSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LENNART BLOM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RZjsvHQz5czMrGkoME6F46</idno>
            <name>OVE ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>ANDERS ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ahzryxd2b7naJSD37mfHNJ</idno>
            <name>HUGO HEGELAND</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>MARGIT GENNSER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6vKru9GdDb8h4rKyAVyRvP</idno>
            <name>MARGARETA GARD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2oi2RxTC8QHYN99UhUt9iL" type="signed"/>
        <correspContext corresp="i-2oi2RxTC8QHYN99UhUt9iL">
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-FYyRXPgwp22BpTRV76t6ga"/>
          <note type="signatory" corresp="r-0"/>
          <note type="signatory" corresp="i-RZjsvHQz5czMrGkoME6F46"/>
          <note type="signatory" corresp="r-0"/>
          <note type="signatory" corresp="i-Ahzryxd2b7naJSD37mfHNJ"/>
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-6vKru9GdDb8h4rKyAVyRvP"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2232/mot_198485__2232-001.pdf"/>
      <fw xml:id="i-NwHAS4sWD3aKRnn3LZejzh">
        Mot. 1984/85:2232 2
      </fw>
      <div xml:id="i-6tExW1B2gnpanvWh5Eg3C4" type="motHeader">
        <div xml:id="i-Vr5X2trppzDSWrwPACqUzJ" type="motTitle"/>
        <div xml:id="i-CsDLMmbdTs9FSWj2jgnzTR" type="motSubmissionInfo"/>
      </div>
      <div xml:id="i-G7YCHTumxxAjK72qxTEVvd" type="motBody">
        <div xml:id="i-LxfL5mrTSsf5HG5JzQDpPH">
          <p xml:id="i-QPTHVZaD1DT9bNAEfXi93T">
            Mot. 1984/85
          </p>
          <p xml:id="i-ERG1RoUDdFY3xbnKF1TnNr">
            2232—2233 Motion
          </p>
          <p xml:id="i-6Gze9ETSQyTBBrXSwRNQHo">
            1984/85:2232
          </p>
          <p xml:id="i-6TJHBf7AUbXDu8Rjhp6e3C">
            Lars Tobisson m. fl Datapolitiken, m. m.
          </p>
          <p xml:id="i-DQkpwDHsNRr2Sz5HPr63cf">
            Inledning
          </p>
          <p xml:id="i-KKHSUZ1zeGnbug9YFGArWs">
            Datateknikens utveckling och användning återspeglar samhällets
            struk- tur. Ett centraliserat samhälle leder till stora och övergripande
            datasystem. Information om medborgare, företag och andra förhållanden
            samlas i stora register och bearbetas i komplexa datasystem på
            ett fåtal ställen. Systemens uppbyggnad inverkar starkt på vidsträckta
            samhällsområden. I det centraliserade samhället styrs teknik-
            och systemutvecklingen, uppgiftsinsamlingen och lagringen av data
            av myndigheternas och byrå- kratins rutiner och behov. Tekniken
            blir ett hjälpmedel för styrning som frestar till en alltmer detaljerad
            samhällsplanering. Målet för datatekni- kens användning blir i
            första hand att effektivisera myndigheternas kon- troll och inblandning
            i medborgarnas liv. Eftersom syftet med myndighets- utövningen
            ofta är att underordna individens önskemål och preferenser den
            kollektivistiska helheten är det lätt att inse varför nya hjälpmedel
            som datatekniken av medborgare och allmänhet uppfattas som hot
            i stället för som möjligheter. I ett pluralistiskt, decentraliserat
            samhälle utvecklas datatekniken och uppstår nya användningsområden
            för denna på helt andra sätt. Tekniken blir ett hjälpmedel för
            de enskilda människorna i produktionen och i hemmen, samt befriar
            från trista rutinuppgifter och förenklar vardagen. Datatekniken
            blir ett HJÄLPMEDEL FÖR MEDBORGARNA i stället för bara ett STYR-
            OCH KONTROLLMEDEL FÖR ÖVERHETEN. Sverige är i likhet med de flesta
            andra västländer mitt uppe i ”datarevo- lutionen”. Men vår samhällsstruktur
            är delvis annorlunda. I vårt land är den offentliga sektorn långt
            större än annorstädes i väst. Skattetrycket är högst i den fria
            världen. Påfrestningarna på medborgarnas lojalitet mot det allmänna
            är stora. Den stora offentliga sektorn och det höga skattetrycket
            föder omfattan- de regleringar och kontrollåtgärder. Oftare än
            i andra länder tycks därige- nom datatekniken i Sverige hamna
            i konflikt med den enskildes integritet. Detta gäller i synnerhet
            det offentligas omfattande uppgiftsinsamling. Offentlig verksamhet
            på ett område tenderar att leda till att privatlivet penetreras
            och registreras på ett sätt som strider mot medborgarnas intres-
            sen och värderingar. Den offentligt skötta sjukvården leder exempelvis
            till krav på insamling och lagring av intima uppgifter om individernas
            hälsa, vilka sedan under beteckningen statistik i betydande utsträckning
            utnyttjas för samhällsplanering av planhushållningskaraktär.
          </p>
          <p xml:id="i-2UGQ3Awk7G8PALAa9Ag3MC">
            I Riksdagen 1984/85. 3 saml. Nr 2232—2233
          </p>
          <pb facs="riksdagen-motions-pdf/data/198485/mot_198485__2232/mot_198485__2232-002.pdf"/>
          <p xml:id="i-QHbnko9noc2JGQXnb52BqT">
            Datatekniken understryker farorna med ett alltför centraliserat
            och av de myndighetsstyrda byråkratiska systemen dominerat samhälle.
            Men samma teknik kan också vara ett effektivt hjälpmedel för dem
            som vill decentralisera en administration eller för att minska
            densamma — eller som har ambitionen att i vissa delar t. o. m.
            avskaffa den. De observerade farorna blir ännu större när myndigheter
            använder datatekniken för att sammanställa och sälja uppgifter
            om enskilda och använda inkomsterna till att bibehålla eller utvidga
            omfattningen av sin verksamhet i strid med allmänna nedskärningsambitioner.
            Det finns många exempel på sådan verksamhet som är artfrämmande
            för den nor- mala myndighetsverksamheten och som bedrivs med den
            värdefulla of- fentlighetsprincipen som svepskäl. Sådana exempel
            finns inom lantmäte- riverkets, trafiksäkerhetsverkets och riksskatteverkets
            områden. Ett annat exempel på tvivelaktig användning av datatekniken
            är när den statliga ”servicemyndigheten” DAFA använder överskott
            från det författningsreg- lerade och monopolskyddade SPAR-registret
            för att finansiera underskott i andra verksamheter där monopolskydd
            saknas. En av riksdagens och regeringens främsta uppgifter inom
            ramen för en sammanhållen datapolitik är att stimulera till en
            användning av datatek- niken för att decentralisera och effektivisera
            arbetet inom olika förvalt- ningar och inte för att öka kontrollen
            av medborgarna. Hittills har snarast det motsatta inträffat, vilket
            exemplet riksskatteverket och de s. k. RS- och REX-projekten visar.
            Inom den statliga förvaltningen har taxeringens och skatteindrivningens
            krav fått styra en stor del av utvecklingen av datasystem. Dessa
            hart. o. m. fått en avgörande betydelse för utformningen av en
            för hela samhället så väsentlig funktion som folkbokföringen.
            I framtiden måste utvecklingen ske med utgångspunkter i de enskilda
            verksamheternas speciella behov och krav inom olika myndighetsområden.
            Målsättningen måste vara att myndigheterna skall, med datatekniken
            som verktyg, hjälpa och lämna service till medborgarna och inte
            som nu ofta är fallet använda tekniken på sätt som gör det närmast
            omöjligt för dem att hävda sina rättigheter. Den omvända bevisbördans
            princip, dvs. att den enskilde blir tvingad att bevisa sin oskuld
            när myndigheterna intresserar sig för hans göranden och låtanden,
            har i praktiken införts på flera områden. Detta strider mot en
            uråldrig, god svensk rättstradition. De rationaliseringsvinster
            som kan åstadkommas skall vidare inte ut- nyttjas till att vidga
            myndigheternas verksamhetsområden. Tvärtom skall strävan vara
            att använda tekniken i syfte att överföra offentliga verksam-
            heter till den enskilda sektorn eller helt avskaffa dem. Integritetsskyddet
            måste ägnas ökad uppmärksamhet. De offentliga or- ganen ägnar
            sig åt en avsevärd överinsamling av uppgifter. En mycket starkare
            prövning av behovet och relevansen av olika uppgifter måste ske,
            innan beslut fattas om insamling och lagring av data om enskilda
            medbor-
          </p>
          <pb facs="riksdagen-motions-pdf/data/198485/mot_198485__2232/mot_198485__2232-003.pdf"/>
          <fw xml:id="i-PtAiecrGiqzNDSXLCTzM4p">
            Mot. 1984/85:2232 3
          </fw>
          <p xml:id="i-TRQ3RpUWM1EjG12hcGqSM">
            gare. Den principiella utgångspunkten för all insamling av data
            om en individ måste vara att uppgifterna är den enskildes egendom,
            som hon eller han frivilligt ger det offentliga tillgång till
            för bestämda och i förväg förutsebara ändamål. Den enskilde måste
            kunna ställa krav på hur uppgifterna används och att de uppgifter
            som finns lagrade är korrekta. Med tanke på de ibland mycket stora
            konsekvenserna av felaktiga uppgifter måste den enskildes insynsmöjligheter
            och rätt att utkräva ansvar för felaktig behandling för- stärkas.
            Mot bakgrund av ovan redovisade mera övergripande synpunkter vill
            vi framlägga ett antal förslag syftande till en klarare utformad
            generell data- politik och ett därmed sammanhängande rationellt
            utnyttjande av den nya informationsteknologin. Vissa av förslagen
            är inte nya, de har tidigare aktualiserats motionsvis. Vi utgår
            från att det i budgetpropositionen avi- serade och av riksdagen
            (FiU 1983/84:28) begärda samlade datapolitiska programmet ger
            anledning till ytterligare utveckling och konkretisering av våra
            ståndpunkter.
          </p>
          <p xml:id="i-MRnxsJfmoUehMwpeLqgaVT">
            Behovet av datapolitik
          </p>
          <p xml:id="i-D3JePnDooPk2M6LGhfVP1G">
            Datatekniken, eller INFORMATIONSTEKNOLOGIN som den nu- mera kallas
            i en vidare mening, medför en närmast revolutionerande förändring
            av samhället och av förutsättningarna för företag och individer.
            Den nya tekniken återfinns i snart sagt varje sektor av samhällslivet;
            inom t. ex. sjukvård, industri, undervisning, trafik, kontor,
            myndigheter, han- del, banker och i hemmen. Enligt vår uppfattning
            förändrar den nya tekniken inte bara de tekniska förutsättningarna
            för informationsöverföring inom och mellan länder, näringsliv,
            förvaltningar, organisationer och enskilda. De tekniska för- ändringarna
            påverkar också vår livsstil, vårt språk, vår föreställnings- värld,
            vårt sätt att umgås och ger oss nya kulturmönster. Hur fort den
            här diskuterade utvecklingen kommer att gå är svårt att förutse.
            Även om det kommer att ta längre tid än vad en del entusiaster
            tycks tro, innebär den nya tekniken så stora både utmaningar och
            möjlig- heter inte minst för kommunerna att det finns allt skäl
            för att man bland kommunalpolitiker och kommunala förvaltningar
            skaffar sig kunskaper om vad den nya informationsteknologin kan
            innebära. I ett sådant perspektiv är det lika naturligt att ha
            en ”datapolitik” som det är att ha en trafikpolitik, en energipolitik,
            en kulturpolitik, en industri- politik, en massmediepolitik etc.
            Vi har också gett uttryck för våra uppfatt- ningar om vad en ”datapolitik”
            bör innehålla i en lång rad motioner under de senaste åren. Ett
            överordnat krav är att en ”datapolitik” måste innehålla en samlad
            bedömning av datafrågorna oaktat att — eller snarast därför att
            — dessa ingår i eller berör snart sagt alla områden i samhället.
            En för oss moderater självklar utgångspunkt är att en samlad och
            sam-
          </p>
          <pb facs="riksdagen-motions-pdf/data/198485/mot_198485__2232/mot_198485__2232-004.pdf"/>
          <fw xml:id="i-N7YNZzmD8sC3eSnux1Sa7L">
            Mot. 1984/85:2232 4
          </fw>
          <p xml:id="i-C3nwJ1spADybvVSf8Kv4qE">
            ordnad ”datapolitik” inte får leda till centralstyrning och rigid
            övergripan- de planering. I stället skall naturligtvis de möjligheter
            till decentralisering, förenklingar och besparingar som finns
            tas till vara. En ”datapolitik” skall inriktas mot att skydda
            den enskilde mot missbruk och stimulera till en ändamålsenlig
            användning av datatekniken/informationsteknologin inom samhället
            i dess helhet men främst inom den offentliga sektorn. Utvecklingen
            av datatekniken inom den enskilda varu- och tjänstesektorn sker
            bäst utan statlig inblandning. Staten bör däremot stimulera denna
            med lämpliga åtgärder och med hjälp av en för ändamålet anpassad
            organisation av de statliga organ som skall ge denna stimulans.
            Vi måste med beklagande konstatera att någon genomtänkt, samlad
            datapolitik ännu inte fastställts. Detta har naturligtvis många
            orsaker; området är nytt och svårt, alltför få politiker har erfarenheter
            av och kännedom om dessa frågor m. m. Den s. k. datapolitik som
            hittills förts av den nuvarande regeringen är i huvudsak en dataI
            NDUSTR Ipolitik, medan andra lika väsentliga aspek- ter på datatekniken
            och dess användning lämnats obeaktade. Ett bra exempel på detta
            är regeringspropositionen om det nationella mikroelek- tronikprogrammet.
            Vid behandlingen av denna reagerade också riksda- gen, och finansutskottet
            begärde i mars 1984 ett förslag till en samlad datapolitik. Det
            som vanligen kallas ”datapolitik” såsom ett uttryck för samlade
            och samordnade insatser borde måhända i stället kallas ”informationspolitik”
            för att bättre i namnet återge vidden och vikten av densamma.
            Vi vill i detta sammanhang rikta uppmärksamhet på ett anmärknings-
            värt intervjuuttalande av regeringens datapolitiskt sakkunnige:
          </p>
          <p xml:id="i-RdCezrXHkGE5fDYXCzk5KT">
            Egentligen är det farligt att lägga en proposition om datapolitik.
            Det ger intryck att datorerna har en alldeles egen betydelse.
            Det vore riktigare att ta med datorernas roll som en faktor bland
            andra när man diskuterar politiska frågor vare sig det är arbetsmarknad,
            hälsovård eller något annat.
          </p>
          <p xml:id="i-9mtrMd8srCGTQmzH6e3toB">
            Uttalandet ger ett intryck att regeringens datasakkunnige tror
            att det är en DATORPpolitik som riksdagen begärt. Så är det förvisso
            icke. Det är en samlad DATApolitik som har efterlysts.
          </p>
          <p xml:id="i-UfqjrtybcpLV4WfUkvNKf6">
            Kontrollsamhället och den personliga integriteten
          </p>
          <p xml:id="i-2a1NuH9yAzFYZxRbYk6CrG">
            Fria medborgare är det demokratiska samhällets grundval. Demokratin
            förhindrar att ett fåtal förtrycker flertalet, men den syftar
            för den skull inte till att ge flertalet en total bestämmanderätt
            över fåtalet. Ett demokratiskt samhälle måste därför bygga på
            respekt för den enskilde medborgarens integritet och frihet. Kollektivismen
            hotar den enskildes integritet. När samhället utformas så att
            den enskilde står i beroende till stat och kommun skapas krav
            på uppgifter, insyn och kontroll.
          </p>
          <pb facs="riksdagen-motions-pdf/data/198485/mot_198485__2232/mot_198485__2232-005.pdf"/>
          <fw xml:id="i-RMp6RzfSwyyaFpPBvkhc6Q">
            Mot. 1984/85:2232 5
          </fw>
          <p xml:id="i-5Y6LSVa4ttp5PvA6JUMA8S">
            Kollektivismen skapar ett behov av statistik och kunskap om den
            enskil- de för att framtiden skall kunna planeras. Det kräver
            uppgifter om den enskildes privatliv. Kollektivismen skapar en
            föreställning hos medborgare och myndighe- ter att kollektivets
            intressen går före den enskildes rätt. Som en följd därav anses
            uppgifter om den enskilde vara något det offentliga nästan automa-
            tiskt har rätt till. Vi delar inte denna inställning. Det är den
            enskilde medborgaren som har den främsta rätten att bestämma över
            vem som skall förfoga över uppgifter om den egna personen. Det
            är mot denna bakgrund som debatten om datorer och deras hot mot
            integriteten skall ses. Datasystemet är i detta sammanhang en
            sorts kollek- tivismens informationssystem. I ett fritt och öppet
            samhälle innebär datorer inget hot mot den enskildes integritet.
            I ett slutet och kontrollerat samhälle kan datorerna betjäna dem
            som vill kontrollera och övervaka medborgaren. Det saknas inte
            exempel på hur enskilda människors integritet är i fara. En offentlig
            utredning föreslår att en enskild myndighet skall ges rätten att
            själv bestämma över om samkörningar av känsliga personregister
            skall tillåtas. Försök diskuteras som innebär att posten skall
            rapportera sina kunders förlängningar av tillfälliga adressändringar.
            Televerket försäljer uppgifter om personer som flyttat. En statlig
            kommission föreslår att i vissa fall skall den enskilde tvingas
            bevisa sin oskuld för att betraktas som hederlig. Fastighetstaxeringen
            genomförs genom att den enskilde får re- dovisa innehållet i sitt
            hem. Datasamkörningar av personregister ökar. Privata företag
            skall tvingas lämnas ut ytterligare uppgifter om den enskil- de
            till nya samkörningar. Uppgifter om inkomst önskas samkörda med
            mantalsskrivnings- och sjukförsäkringsregister. Fackliga register
            önskas samkörda med skatteregister. Myndigheter planerar för stora
            datorbasera- de folkräkningar. Kommissionen mot ekonomisk brottslighet
            föreslår en lång rad nya samkörningar av personregister. Statliga
            myndigheter uppmanas att ange misstänkta medborgare och vidarebefordra
            uppgifter om den enskilde till andra myndigheter. Riks- skatteverkets
            styrelse, genom en majoritet av företrädare för samhälls- och
            kollektivistiska intressen, beslutar föreslå en ändring i datalagen
            som i praktiken skulle göra datainspektionen till en byråkratins
            försvarare mot medborgarnas intressen. Moderata samlingspartiet
            anser att det är oundgängligen nödvändigt att inom politikens
            alla områden stärka den enskildes ställning gentemot offentliga
            myndigheter och olika organisationer. Datatekniken har skapat
            en direkt konflikt mellan offentlighetsprinci- pen och sekretesslagstiftningen.
            I ett fritt och öppet samhälle är det av vitalt intresse att medborgarna
            har god insyn i det offentligas verksamhet och de uppgifter som
            det offentliga har om medborgarna. Samtidigt är det
          </p>
          <p xml:id="i-K9qMJHk14uUqWiM4zt6iNZ">
            + Riksdagen 1984/85. 3 saml. Nr 2232—2233
          </p>
          <pb facs="riksdagen-motions-pdf/data/198485/mot_198485__2232/mot_198485__2232-006.pdf"/>
          <fw xml:id="i-NsuNk99NsBjvu7S12m4GXi">
            Mot. 1984/85:2232 6
          </fw>
          <p xml:id="i-EWNyLtBoGjqzSPZ1BKResR">
            för den enskilde medborgaren av stor vikt att känsliga uppgifter
            som han eller hon har lämnat till en offentlig myndighet behandlas
            med sekretess. Frågeställningarna beträffande offentlighetsprincipens
            tillämpning har komplicerats avsevärt genom den ökade användningen
            av datatekniken. De berör en av våra grundlagar, tryckfrihetsförordningen,
            och bör därför behandlas med särskild omsorg. Datatekniken har
            gett myndigheter och andra organisationer betydande möjligheter
            att insamla och behandla information. Detta tillsammans med den
            ökade möjligheten att sammanställa information har lett till att
            upp- gifter, som tidigare kunnat anses vara harmlösa var för sig,
            nu kan ställas samman till en för den enskilde medborgaren avslöjande
            helhet. I grunden är detta inte en konsekvens av datatekniken
            som sådan. Många olika uppgifter om den enskilde kan även manuellt
            insamlas och sammanställas. Datatekniken har däremot gett dem
            som vill och har rätt att insamla och sammanställa information
            möjlighet att göra detta i stor skala. användande eller ej utan
            vilken rätt en myndighet har att kräva uppgifter av den enskilde,
            registrera dessa, vidarebefordra dem till andra myndig- heter,
            lagra dem för obestämd tid och, som tidigare påpekats, i stor
            ut- sträckning även sälja dem. Omvänt kan detta beskrivas som
            frågan om hur stor rätt till sitt privatliv den enskilde medborgaren
            har gentemot myndig- heter. Det behövs därför en klarare reglering
            av vilken typ av uppgifter om den enskilde som en viss myndighet
            har rätt att begära. Myndigheter har inte automatiskt rätt till
            information om den enskilde. Den enskilde skall ha stor självbestämmanderätt
            över uppgifter om den egna personen. Kom- munala eller statliga
            myndigheter skall därför inte själva få avgöra vilka uppgifter
            man skall insamla. Dessa frågor är av en sådan omfattning och
            vikt att de — och i varje fall under en tid framåt — bör anförtros
            en särskild delegation. Denna dele- gation bör även ges uppgiften
            att föreslå minskningar i medborgarnas uppgiftslämnarskyldighet.
            Under senare år har olika typer av storregister diskuterats. Eftersom
            dessa förutsätter en uppbyggnad genom samkörningar avvisar vi
            dem. Vi menar dock att frågan också bör ställas hur stor mängd
            uppgifter om den enskilde som bör finnas i ett register, liksom
            hur många individer som skall kunna finnas i ett enskilt register.
            Både för den enskildes integritet och från sårbarhetssynpunkt
            bör detta noga prövas. På grund av den viktiga funktion som ett
            dataregister kan ha för den enskilde kan ett fel orsaka stora
            problem. Erfarenheten visar också att det ofta har varit svårt
            att få till stånd en rättelse. En sådan bör dock ske snabbt. Varje
            dataregister hos myndigheter bör därför regleras av särskild lagstiftning
            som bl. a. klargör myndighetens ansvar gentemot den enskilde medborgaren.
          </p>
          <pb facs="riksdagen-motions-pdf/data/198485/mot_198485__2232/mot_198485__2232-007.pdf"/>
          <fw xml:id="i-AhuD584xJgABYiRCh4CBvJ">
            Mot. 1984/85:2232
          </fw>
          <p xml:id="i-WTgJkxGoemPzunUkuvRX9e">
            Den statsrättsliga grunden för myndigheters kommersiella verksamhet,
            och om det över huvud taget föreligger någon sådan rätt, är oklar.
            Det enda som är helt klart är att myndigheter i större eller mindre
            omfattning ägnar sig åt kommersiell verksamhet. Även dessa frågor
            berör grundlag — i detta fall regeringsformen. Då det gäller personuppgifter
            sker sammanställning- ar av och försäljning av sådana ofta efter
            begäran, och då med hänvisning till offentlighetsprincipen. Den
            unika och viktiga offentlighetsprincipen har förvisso icke skapats
            för att möjliggöra massuttag ur register.
          </p>
          <p xml:id="i-9SBSq5Crgj3oH9yYgjZB19">
            Användning av ADB i statlig verksamhet
          </p>
          <p xml:id="i-5WW9U1Gpofp3yEFz3FFFQu">
            Den ADB-verksamhet som i dag bedrivs inom statsförvaltningen
            bygg- des i stor utsträckning upp under 1960- och 1970-talen,
            då ett antal stora ADB-system för olika ändamål inrättades. Exempel
            på sådana system är RAFA-systemet för socialförsäkringen, SCB:s
            totalbefolkningsregister, bilregistret, värnpliktsregistret, det
            s.k. REX-systemet för kronofogde- myndigheterna och skatteadministrationens
            RS-system. Det finns flera ändamål som kan utpekas som vägledande
            för ADB- användningar i statlig verksamhet. Det kan gälla t. ex.
            lägre kostnader, bättre information, snabbare ärendebehandling
            och bättre arbetsförhål- landen. Det kan också vara fråga om sådana
            mera övergripande faktorer som samhällets och förvaltningarnas
            sårbarhet, rättssäkerhet och integri- tetsskydd. Frågor om sysselsättning,
            medbestämmande för personalen, decentralisering och insyn i förvaltningarna
            kan spela en roll. Det är emellertid angeläget att understryka
            att användning av ADB inte enbart kan ses som ett tekniskt hjälpmedel
            i f. ö. oförändrad verksamhet. Många gånger påverkar ADB-tekniken
            verksamhetens karaktär. Inte säl- lan har stora centrala systemlösningar
            inneburit att verksamheten har organiserats på ett sätt som enskilda
            människor uppfattat som byråkratiskt och maskinmässigt. Den teknik
            som har tagits i anspråk för att förenkla rutinerna och öka servicen
            har i medborgarnas ögon lett till motsatt resul- tat. Den hittillsvarande
            ADB-användningen har i alltför stor utsträckning skapat möjligheter
            för att bibehålla och bygga ut starkt komplicerade regelsystem.
            Den allmänna försäkringen och skattesystemet, för att ta två exempel
            som berör praktiskt taget hela folket, kan göras — och har gjorts
            — alltmer sofistikerade och svåröverskådliga för den enskilde
            bl. a. med hjälp av datorerna. Endast med ADB-teknikens hjälp
            kan dessa kompli- cerade system administreras och förfinade kontrollmekanismer
            riktade mot medborgarna åstadkommas. Den fortsatta datoriseringen
            bör drivas med främst två syften: att mins- ka statens administrationskostnader
            och att så långt möjligt förenkla olika legala och administrativa
            system. Strävan att tillgodogöra sig de rationa- liseringseffekter
            som uppstår till följd av en ökad datorisering är naturlig
          </p>
          <pb facs="riksdagen-motions-pdf/data/198485/mot_198485__2232/mot_198485__2232-008.pdf"/>
          <fw xml:id="i-WYobyyV54Auikezmnu4XLn">
            Mot. 1984/85:2232 8
          </fw>
          <p xml:id="i-D7nCbfNJzsPSD42USxTMGt">
            i ett läge där de politiska beslutsfattarna tvingas göra djupgående
            ingrepp i de offentliga utgifterna. I en situationen då bidrag
            till medborgarna måste skäras ned är det inte bara ekonomiskt
            nödvändigt utan även en rättvise- fråga att administrationskostnader
            så långt möjligt minskas. Med denna utgångspunkt borde det vara
            realistiskt att åstadkomma en rejäl minskning av antalet heltidsarbetsinsatser
            inom statsförvaltningen under resten av 1980-talet. Den hittillsvarande
            datoriseringen har, som för något år sedan redovisades av SCB,
            inneburit ett minskat personalbehov av uppskatt- ningsvis 10 000
            personer. Det borde vara rimligt att fram till 1990 åstad- komma
            en personalbesparing av minst denna storleksordning. Denna målsättning
            utgår då från en snabb datorisering men med ett i väsentliga delar
            oförändrat regelsystem. Om de grundläggande administrativa syste-
            men förenklas kan rationaliseringsvinsterna bli flera gånger så
            stora. För oss framstår det som ytterst angeläget att en sådan
            utveckling kommer till stånd, både för att åstadkomma rationaliseringsvinster
            och för att stärka rättssäkerheten. Statens användning av informationsteknologi
            och ADB har hittills i viktiga avseenden inte varit särskilt framgångsrik.
            Betydande kostnads- överskridanden, förseningar och tekniska problem
            har snarare varit regel än undantag. Detta beror dock mer på brister
            i inblandade myndigheters förmåga att utnyttja hjälpmedlet, samt
            på en förkärlek för komplexa, centraliserade systemlösningar,
            än på hjälpmedlet som sådant och de möjligheter detta erbjuder.
            En betydande del av de stora statliga ADB- system som är i drift
            kommer att behöva genomgå omläggningar i större eller mindre grad
            vid 1980-talets mitt eller åren närmast därefter. Flera orsakar
            kan anges till detta. Systemlösningarna är gamla, i flera fall
            från 1960-talet. Successiva mindre förändringar har medfört höga
            underhålls- kostnader. Systemen tillfredsställer inte nuvarande
            högre krav på använ- darvänlighet och arbetsmiljö; datorerna är
            oekonomiska, sårbarhets- och säkerhetsskydd är inte tillfredsställande
            m. m. Dessa problem har påtalats i en rad motioner under tidigare
            år och måste nu beslutsamt angripas. Som exempel på ADB-system
            inom den civila statsförvaltningen som av olika skäl behöver genomgå
            ganska stora förändringar kan nämnas rätts- väsendets informationssystem,
            skatteadministrationens ADB-system, all- männa försäkringens ADB-system,
            REX-systemet, System S, centrala bil- och körkortsregistersystemet,
            studiestödssystemet, invandrarverkets ADB-system, fastighetsdata-
            och inskrivningsregistersysemet. Flera av dessa krav på förändringar
            har behandlats av separata utredningar. De sammanlagda insatser
            som kan bli erforderliga saknas det dock i hög grad kunskaper
            om. Detta är en allvarlig brist, som bör avhjälpas genom en kartläggning
            och redovisas för riksdagen med förslag till prioriteringar under
            1980-talet.
          </p>
          <pb facs="riksdagen-motions-pdf/data/198485/mot_198485__2232/mot_198485__2232-009.pdf"/>
          <fw xml:id="i-KqPEjrp8cDtqyjQQ6QorLF">
            Mot. 1984/85:2232
          </fw>
          <p xml:id="i-DvBb8UhLDzUS9QRMKM4YAS">
            Främjande av administrativ utveckling
          </p>
          <p xml:id="i-A2iFLzFkFYfiirdcsYTrg1">
            Enligt samstämmiga bedömningar är de svåraste problemställningarna
            inom ADB-området under överskådlig framtid icke förknippade med
            datorernas prestanda eller funktioner eller med de tekniska möjligheterna.
            Det är mycket mer väsentligt att öka effektiviteten i systemutvecklingspro-
            cessen samt att skapa flexibilitet och enkelhet för användarna
            av de system som utvecklas. Andra frågor av stor vikt är förbättring
            av styrning, tillska- pande av strategier för administrativ utveckling
            och ADB samt utformning av standarder e. d. som hjälpmedel för
            att åstadkomma enklare system- och datorkraftsstrukturer än hittills.
            Det är därför, i och för sig, positivt att notera att vissa av
            dessa frågor numera har tagits upp till behandling. Enligt vår
            mening saknas dock en samlad insats, varför dessa åtgärder framstår
            som isolerade och utan sammanhang med en generell strategi. På
            det tekniska området har ett flertal insatser gjorts för att stimulera
            produktutveckling, arbetsmetoder m. m. Styrelsen för teknisk utveckling
            (STU) är central förvaltningsmyndighet för initiativ och stöd
            — liksom för planläggning och rådgivning — rörande teknisk forskning
            och industriellt utvecklingsarbete. Det åligger styrelsen särskilt
            bl. a. att följa den tekniska forskningen, att organisera och
            stödja samarbete inom teknisk forskning och industriellt utvecklingsarbete
            och främja kontakter mellan myndighe- ter, näringsliv och institutioner
            samt att planera och fördela statligt stöd i form av lån och bidrag
            till teknisk forskning och utvecklingsarbete. Eftersom ingen annan
            myndighet har till uppgift att stödja den admi- nistrativa utvecklingen
            på nationell nivå har STU delvis tagit upp sådana frågor. Exempel
            på detta är det s. k. ramprogrammet för kunskapsutveck- ling inom
            informationsbehandlingsområdet, vissa teknikupphandlings- projekt
            samt framtagning av underlag och förutsättningar för ett informa-
            tionsteknologiskt program. Det har tydligt framgått att STU:s
            intresse är knutet främst till industripolitiska insatser (vilket
            är helt i överensstäm- melse med STU:s uppgift). En rad olika
            åtgärder behöver vidtas beträffande informationsteknolo- gins
            och ADB-teknikens användning inom administrationen. Dessa upp-
            gifter bör anförtros åt ett särskilt organ. Det kan i princip
            ske antingen genom att ett befintligt organ erhåller förändrade,
            vidgade och delvis nya arbetsuppgifter eller genom att ett nytt
            organ tillskapas. Oavsett vilken av dessa metoder som väljs kommer
            det att påverka arbetsuppgifterna för andra myndigheter och organisationer.
            Bristerna i den nuvarande ordningen har sådana orsaker och är
            av en sådan omfattning att det förefaller ogenomförbart att avhjälpa
            dem på ett tillfredsställande sätt enbart genom smärre förändringar
            av något av de befintliga organen. I praktiken kan en framkomlig
            väg vara att bygga upp det nya organet kring vissa personella
            resurser inom befintliga myndighe- ter, samtidigt som en allmän
            effektivisering av den statliga rationalise-
          </p>
          <pb facs="riksdagen-motions-pdf/data/198485/mot_198485__2232/mot_198485__2232-010.pdf"/>
          <fw xml:id="i-CexZQX8fS59gxEJ8tT64Mv">
            Mot. 1984/85:2232 10
          </fw>
          <p xml:id="i-NTq8VmhAJpwxihTrrSzJKL">
            rings- och revisionsverksamheten kan åstadkommas genom att den
            redan tidigare väckta tanken om en sammanslagning av statskontoret
            och riks- revisionsverket realiseras. Någon ökning av de totala
            kostnaderna behöver därvid icke ske utan minskningar förutses
            kunna ske i stället.
          </p>
          <p xml:id="i-TMt2xX27V3UKkpAmUjxsSx">
            Statlig verksamhet inom datatjänstområdet
          </p>
          <p xml:id="i-MiE1r4qB87vjXgGGvSAnL">
            I motioner under senare år har belysts frågan om statens engemang
            inom datatjänstsektorn. Denna fråga har också uppmärksammats i
            dags- och fackpress. Staten har ägarskap i ett trettiotal datatjänstorganisationer
            med en sammanlagd årsomsättning om I å 1,5 miljarder kronor och
            ca 3 000 anställda. Dessa organisationer tillgodoser mer än väl
            statsförvaltningens behov av dataservicetjänster. Statsförvaltningen
            har i mycket ringa ut- sträckning hitintills anlitat privata servicebyråer.
            Så har dock skett då det varit uppenbart att de statliga servicebyråerna
            inte lyckats tillhandahålla effektiva system till rimliga kostnader.
            Under senare år har märkts ett ökat intresse från myndigheternas
            sida att anlita privata servicebyråer. De flesta av de organisationer
            som helt eller delvis är statsägda dras med betydande problem
            av olika slag. Flera av organisationerna tillhandahål- ler dessutom
            samma tjänster, dock på olika villkor. Dubbleringen har inte medfört
            en effektiv konkurrens mellan organisationerna. Snarare har av-
            sevärda resurser inom organisationerna avsatts för att klara ut
            samarbets- relationer och gränsdragningar, dvs. i princip en fördelning
            av den statliga marknaden. Den uppkomma situationen måste ses
            som ett direkt resultat av att de statliga datatjänstorganisationerna
            lever skyddade från reell konkurrens från privata servicebyråer.
            Den statliga datatjänstorganisationen präglas av en mycket hög
            grad av koncentration. Det bör noteras att riksdagen har uttalat
            sig för en decen- tralisering av dataserviceverksamheten. Den
            del av administrativ databehandling som statsförvaltningens myn-
            digheter lagt på servicebyrå ligger till största delen på DAFA.
            DAFA har inom den statliga sektorn en monopolliknande ställning.
            I vissa avseenden är verksamheten även formellt monopoliserad.
            Privata servicebyråer har till mycket liten del kommit i fråga.
            Det är inte uteslutet att statens egen databehandling blivit dyrare
            än den kunnat vara om konkurrens fått råda. Enligt vår mening
            bör därför förutsättningarna för ett minskat statligt engagemang
            inom datatjänstområdet prövas.
          </p>
          <p xml:id="i-EoVkSyx5NSn4gBa9CNM1dD">
            Besvärsreglerna i datalagen m. m.
          </p>
          <p xml:id="i-Eq5KEZyhJ6DsUjYn12YeW6">
            I den moderata motionen 1982/83:274 hemställdes att riksdagen
            skulle besluta att ändra 25 $ datalagen, 23 $ kreditupplysningslagen
            och 19$ inkassolagen, som samtliga har samma lydelse, så att talan
            mot datain-
          </p>
          <pb facs="riksdagen-motions-pdf/data/198485/mot_198485__2232/mot_198485__2232-011.pdf"/>
          <fw xml:id="i-DTbcbSUBsUESxXazoaworq">
            Mot. 1984/85:2232 1"
          </fw>
          <p xml:id="i-BxQ5fskYCRfYDr5nYtH4hg">
            spektionens beslut föres hos regeringsrätten genom besvär och
            icke hos regeringen. Konstitutionsutskottet avstyrkte i betänkande
            KU 1984/85:7 motions- yrkandet med motiveringen att det ofta finns
            ett betydande politiskt inslag i den bedömning som måste göras
            vid en överprövning av datainspektio- nens beslut. Utskottet ansåg
            det därför motiverat att behålla regeringen som besvärsinstans
            i dessa frågor. Datainspektionens styrelse har en för förvaltningsmyndigheter
            osed- vanligt bred sammansättning med företrädare för de politiska
            partierna samt för fackliga och andra intressen. Därigenom får
            dessa ärenden en allsidig bedömning även vid behandlingen i denna
            instans. Enligt vår mening är det en fråga av yttersta vikt för
            rättssäkerheten att frågor av denna art slutligt avgörs av en
            opartisk domstol med utgångspunkter i av riksdagen beslutade aktuella
            lagar, och utan övriga hänsyn. Detta är en grundläggande princip
            som åberopades i den åsyftade motionen och som senare även bekräftats
            bl. a. i nyligen prövade ärenden hos Europadom- stolen. Regeringsrätten
            bör således bli besvärsinstans.
          </p>
          <p xml:id="i-F5vxobZxcDMJgbopksY8h">
            Hemställan
          </p>
          <p xml:id="i-EXPzrAZ5HFoou5mo9CqmSj">
            Med stöd av vad ovan anförts hemställer vi" I. att systemet med
            särskilda registerlagar väsentligt utvidgas i syfte att ytterligare
            begränsa utrymmet för samkörning, 2. att myndigheternas rätt att
            insamla, registrera, lagra och vidare- befordra personuppgifter
            begränsas, 3. att riksdagen begär att regeringen tillsätter en
            delegation med uppgift att föreslå minskningar i medborgarnas
            uppgiftsläm- nande för att därigenom stärka den enskildes integritetsskydd
            och rättssäkerhet, 4. att riksdagen beslutar med verkan fr. o
            .m. den I juli 1985 ändra 25 $ datalagen, 23 $ kreditupplysningslagen
            och 19 $ inkassola- gen (som samtliga har exakt samma lydelse)
            enligt följande som Motionärernas förslag betecknade förslag:
          </p>
          <p xml:id="i-NrQh13a5bmJhtvW5eWLthZ">
            Nuvarande lydelse Motionärernas förslag
          </p>
          <p xml:id="i-UqhMxCCrMsNUZiB3YYwy2k">
            Talan mot datainspektionens be- Talan mot datainspektionens be-
            slut föres hos regeringen genom be- = slut föres hos regeringsrätten
            genom svär. Justitiekanslern får föra talan — besvär. Justitiekanslern
            får föra ta- för att tillvarataga allmänna intres- = lan för att
            tillvarataga allmänna in- sen. tressen.
          </p>
          <p xml:id="i-BJeNhwX2Js37rWE8rR3b2n">
            + Se även motion 1984/85:2233.
          </p>
          <pb facs="riksdagen-motions-pdf/data/198485/mot_198485__2232/mot_198485__2232-012.pdf"/>
          <fw xml:id="i-EmTnruTdJivBXBpCuZYRv5">
            Mot. 1984/85:2232
          </fw>
          <p xml:id="i-4BQZMZ8iiGzR6cuJtKbYhS" type="date">
            Stockholm den 23 januari 1985
          </p>
          <div xml:id="i-DbnyyhegVGNA8LmDnVTznM" type="signatureBlock">
            <p xml:id="i-8gLdAVaCFpjCHGL9puxAMy" who="i-QKH1DSWytvVGtUZkzdboRg" type="signature">
              LARS TOBISSON (m)
            </p>
            <p xml:id="i-Fakvu9xpCcSGWGJWtuA5cf" who="i-FYyRXPgwp22BpTRV76t6ga" type="signature">
              FILIP FRIDOLFSSON (m)
            </p>
            <p xml:id="i-VJ8Teiq7x7pMsDVvXmSrmv" who="unknown" type="signature">
              LENNART BLOM (m)
            </p>
            <p xml:id="i-9u8rBa5ucjSksA6hCpUs1L" who="i-RZjsvHQz5czMrGkoME6F46" type="signature">
              OVE ERIKSSON (m)
            </p>
            <p xml:id="i-Q5PGh48HCA2un68JfvsfCb" who="unknown" type="signature">
              ANDERS ANDERSSON (m)
            </p>
          </div>
          <p xml:id="i-EnYTXQ5YhX6U9mBrVpfrqe">
            HUGO HEGELAND (m) MARGIT GENNSER (m) MARGARETA GARD (m) RUNE
            RYDÉN (m)
          </p>
        </div>
      </div>
    </body>
  </text>
</TEI>
