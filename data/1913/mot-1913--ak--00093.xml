<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__93/mot_1913__ak__93-001.pdf"/>
      <div type="motHeader" xml:id="i-WDAUYCJ56ougcCWAYdWUjx">
        <div type="motTitle" xml:id="i-GJU1dBFuS5n8UfgYggZr5r"/>
        <div type="motSubmissionInfo" xml:id="i-FEMSYCjgWzPyCCmpScCWxs"/>
      </div>
      <div type="motBody" xml:id="i-YQTBt9aFP5kNzwDsJVZqce">
        <div xml:id="i-GXDm2htA1JpCFGY4Fyc6gL">
          <p xml:id="i-FaGB3Wvr9wp1uLqM7WAjfE">
            Motioner 1 Andra kammaren, Nr 93, 1
          </p>
          <p xml:id="i-9jxpxQBt7nn5zVuLRx1ma">
            Nr 93.
          </p>
          <p xml:id="i-2w4v4kbyduRfaF9mDyRCtN">
            Av herr Molin i Dombäcksmark, om skrivelse till Kungl. Moj:t
            angående ändrad lagstiftning i fråga om makes giftorätt till fast
            egendom.
          </p>
          <p xml:id="i-NBtVCg3TKEzMgjFPUMGPjm">
            Nu gällande lagar angående äkta makars inbördes förhållanden
            ”till egendom och förmögenhet lämna från moralisk synpunkt mycket
            övrigt att önska och synas ingalunda motsvara den humanitet i
            uppfattningen om kvinnans rättsliga och sociala ställning, som
            numera, glädjande nog, gör sig gällande. Tvärtom torde det kunna
            påstås, att dessa lagar äro en för vårt kultursamhälle genant
            kvarleva från den barbariska tid, då kvinnan ansågs såsom någon
            slags lägre varelse eller inventarium bland mannens övriga tillhörigheter.
            Tydligast framträder denna kvarleva i det enligt nutidsuppfattning
            rättsvidriga, att hustrun ej i och med giftermålet erhåller giftorätt
            i fastigheter, som mannen före äktenskapet förvärvat. Hårdast
            drabbas givetvis den jordbrukande befolkningens kvinnor av denna
            av männen själva stiftade lag, och tusentals exempel finnas på
            vilken sorg och vilket elände, som drabbat änkor och värnlösa
            just därigenom att de — om mannen dött utan föregående testamentariska
            dispositioner — stått utanför all rätt till hemmet, där dock hustrurna
            kanske nedlagt ett livslångt arbete för det — såsom naturligt
            vore — gemensamma. TI barnlösa äkten- skap har till exempel vid
            mannens död hans närmare eller fjärmare släk- tingar kommit och
            tagit det »gemensamma» hemmet i besittning och hust- run har kommit
            på bar backe. I äktenskap, där det åter funnits bröst- arvingar,
            ha dessa senare tagit hemmet i besittning och hustrun, änkan,
            har fått stå och se på, i lyckligaste fall endast fått bo kvar
            på barnens eller förmyndares blotta nåd och barmhärtighet. Att
            fast egendom skall hava någon slags större helgd än annan egendom
            eller förmögenhet inom äktenskapet är för nutidsmänniskan obegripligt.
            Samma är givetvis för- hållandet, när det gäller egendom, som
            genom arv tillfaller endera maken. Bihang till Riksdagens protokoll
            19153. 4 saml. 39 häft. (Nr 93—95). 1
          </p>
          <pb facs="riksdagen-motions-pdf/data/1913/mot_1913__ak__93/mot_1913__ak__93-002.pdf"/>
          <p xml:id="i-PA5FdZ1V16PwTFnpSfr5Qd">
            2 Motioner i Andra kammaren, Nr 93.
          </p>
          <p xml:id="i-8dkN4Cwc8dSSPC1yWN52Tp">
            Intet förnuftigt skäl talar för att sådan egendom skall betraktas
            såsom enskild. Då därtill kommer, att det står kontrahenterna
            fritt att ordna det inbördes ekonomiska förhållandet enligt gottfinnande
            genom äkten- skapsförord, torde rimligtvis någon anledning till
            tal om obehörigt tvång genom den lagstiftning, jag härmed påkallar,
            förefinnas. Vad här ovan sagts om kvinnan, gäller i tillämpliga
            delar även mannen. Ehuru jag visserligen har mig bekant, att giftermålsbalken
            är under omarbetning, är jag dock övertygad om, att de principer,
            som här ovan framhållits, ingalunda torde komma till sin rätt
            genom sagda omarbetning, vadan jag icke tvekar, att oberoende
            av den pågående utredningen fram- lägga frågan till Riksdagens
            omprövning. På grund härav yrkas,
          </p>
          <p xml:id="i-S2KvMYjgyo4s4RqbiHvBn4">
            att Riksdagen i skrivelse till Kungl. Maj:t måtte anhålla om
            förslag till sådana ändringar i allmänna civillagen, att giftorätten
            utsträckes att gälla jämväl fast egendom, som före äktenskapet
            förvärvats eller som under äktenskapet genom arv tillfaller endera
            maken.
          </p>
          <p xml:id="i-PANs1haZBHetKLZ6kWbJoW">
            Stockholm den 22 januari 1913.
          </p>
          <p xml:id="i-T2tnmsxEMWv3RoMGMUPX1R">
            Emil Molin
          </p>
          <p xml:id="i-8dr8BsuvKBNL69a1p5mh5R">
            i Dombäcksmark. I motionens syfte instämma:
          </p>
          <p xml:id="i-9hPVaZpfinNz2LNGisinYt">
            J. B. Sundström. D. Viklund. ÅA. J. Wedin. Ernst Hage. Per Norin.
            P. E. Hedström.
          </p>
          <p xml:id="i-VyKTcMeDZGpP825jFHJUbk">
            Jonas Jonsson.
          </p>
        </div>
      </div>
    </body>
  </text>
</TEI>
