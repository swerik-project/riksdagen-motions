<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00004">
  <teiHeader>
    <fileDesc>
      <titleStmt>
        <title>Vissa bostadspolitiska åtgärder</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa bostadspolitiska åtgärder</title>
          <idno type="rdwebb">GU02C4</idno>
          <rs type="number">C4</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C4/text</ref>
          <ref type="dokument_url_html">http://data.riksdagen.se/dokument/GU02C4</ref>
          <ref type="dokumentstatus_url_xml">http://data.riksdagen.se/dokumentstatus/GU02C4</ref>
          <ref type="doc">http://data.riksdagen.se/fil/D518F61B-F8B4-4649-A3A4-4D603864302E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KhCf7Li1jUJ7dRtgidL66D</idno>
            <name>Stefan Wikén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3AVg3ESnEdVLnUYswmeYAd" type="basedOn"/>
        <correspContext corresp="i-3AVg3ESnEdVLnUYswmeYAd">
          <ref>Proposition 2006/07:61</ref>
        </correspContext>
        <correspAction xml:id="i-Bw249G5b8NFEJUwBpqFVe" type="signed"/>
        <correspContext corresp="i-Bw249G5b8NFEJUwBpqFVe">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-KhCf7Li1jUJ7dRtgidL66D"/>
          <note type="signatory" corresp="i-LYgs6CxKoYV4fCQZqbNzzy"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-5RZtQQtc3ByCXLQfWHTNF5" type="referral">
          <date when="2007-04-13"/>
        </correspAction>
        <correspAction xml:id="i-NzPeAfmYzHRbpyEbS4zBQG" type="dismissal">
          <date when="2007-04-12"/>
        </correspAction>
        <correspAction xml:id="i-4TS2G22h3KfcextZkzncma" type="dismissal">
          <date when="2007-04-12"/>
        </correspAction>
        <correspAction xml:id="i-CBYm3mviPprtXk5fGNgbF2" type="transfer">
          <date when="2007-04-11"/>
        </correspAction>
        <correspAction xml:id="i-P3ab2HsnSstHAGNVB3ntF8" type="submission">
          <date when="2007-04-11"/>
        </correspAction>
        <correspAction xml:id="i-LYfkGvvNXGfcoLDTzukGfK" type="assigned"/>
        <correspContext corresp="i-LYfkGvvNXGfcoLDTzukGfK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Cf3oHUte6b66gASuuzaeBZ">
            Förslag till riksdagsbeslut
          </head>
          <p xml:id="i-27puns3bLGg7emuH5Pg87f">
            Riksdagen avslår proposition 2006/07:61 Vissa bostadspolitiska
            åtgärder såvitt avser 1) upphävandet av tillståndsplikten i lagen
            (2002:102) om allmännyttiga bostadsföretag och 2) upphävandet
            av informationsplikten till hyresgäster innan överlåtelse.
          </p>
        </div>
        <div type="motContent">
          <head xml:id="i-Wvz62vnjmZTsaaupiexLWB" type="h1">
            Vissa bostadspolitiska åtgärder
          </head>
          <head xml:id="i-R3YtWT6yHTqFJAP8n8hkxG" type="h1">
            Motivering
          </head>
          <head xml:id="i-5usN9FjLhtxdUXj5cggYDe" type="h2">
            Regeringens förslag
          </head>
          <p xml:id="i-P7FdF4My3y2CVKjdmrRqDs">
            Regeringen föreslår i propositionen bland annat att kravet på
            tillstånd för överlåtelse av fast egendom respektive aktier eller
            andelar i ett kommunalt bostadsföretag upphävs. Regeringen föreslår
            också att kravet på information till hyresgästerna före beslut
            om överlåtelse av fast egendom m.m. i ett kommunalt bostadsföretag
            upphävs.
          </p>
          <head xml:id="i-Ha3a3K2Um59Mugg7JY6EWr" type="h2">
            Den sociala bostadspolitikens genombrott
          </head>
          <p xml:id="i-F3SvPh6jjEUD3vhWGqr2Lc">
            Alltsedan 1940-talet har de allmännyttiga bostadsföretagen haft
            en avgörande betydelse för tillkomsten av bra bostäder för familjer.
            Under en lång period byggde vi gemensamt upp ett allmännyttigt
            bostadsbestånd präglat av självkostnadsprincipen. Bostadsbeståndet
            skulle vara stort och attraktivt för breda grupper på bostadsmarknaden,
            oavsett inkomst eller bakgrund. Det var ett ideologiskt vägval.
            Vi valde inte den kontinentala metoden att bygga särskilda socialbostäder
            för dem som har det allra sämst ställt. Vi valde en public housing-modell,
            för att man inte skulle få stämplat i pannan att man kom från
            ett kommunalt bostadsföretag och hade det svårt socialt.
          </p>
          <p xml:id="i-SZDRWZpdM4ecPq31pJabYn">
            Kommunala bostadsföretag har under lång tid varit ett viktigt
            instrument för att främja en social bostadspolitik. Skälet till
            att kommuner äger och förvaltar bostäder har varit att främja
            målet goda bostäder till rimliga kostnader åt alla. De kommunala
            bostadsföretagen ska dock, inom ramen för självkostnadsprincipen,
            bedrivas effektivt och långsiktigt inom ramen för de förutsättningar
            som ges av det uppdrag företagen har. På så vis kan bolaget också
            anpassa beståndet till behoven hos olika grupper ungdomar, studenter,
            barnfamiljer, äldre. Vi socialdemokrater vill fortsätta att utveckla
            de allmännyttiga bostadsföretagen på ett sådant sätt att ägarna
            ges professionella möjligheter att ta sitt bostadspolitiska ansvar.
          </p>
          <head xml:id="i-UJLL8NXLGut2j5w4oETEFb" type="h2">
            Tillståndspliktens införande
          </head>
          <p xml:id="i-9GRA6dT6UzDGrRk2nVN4rf">
            Av propositionen framgår att regeringens skäl till att upphäva
            tillståndsplikten vid försäljning av kommunala hyresbostäder är
            att den är en inskränkning i den kommunala självstyrelsen eftersom
            kommunerna i praktiken hindras från att sälja fastigheter, vilket
            i bästa fall är en missuppfattning om hur regelsystemet har tillämpats.
            Enligt Boverket har tvärtom tillstånd till försäljning lämnats
            i hela 89 procent av prövningarna. Tillståndsplikten vilar på
            en sund avvägning mellan kommunernas intresse av att förfoga över
            sin egendom och statens och hyresgästernas intresse av ett väl
            fungerande nationellt hyressättningssystem med ett starkt besittningsskydd
            för den enskilde hyresgästen.
          </p>
          <p xml:id="i-JckEvqwGLqgrJr4r7Cg9yu">
            Det bör alltså understrykas att tillståndsplikten för att sälja
            fast egendom i ett kommunalt bostadsföretag inte har funnits för
            att förhindra varje försäljning. Lagstiftningens syfte har i praktiken
            varit att skydda bruksvärdessystemet och motverka ohämmade och
            icke-affärsmässiga utförsäljningar som i nästa steg skulle ha
            lett till att det blivit svårare att nå de bostadspolitiska målen.
            Samtidigt har lagen också gett möjlighet för en kommun att sälja
            av en del fastigheter, precis som en kommun behöver köpa fastigheter
            ibland för att ägna sig åt en normal beståndsvård i ett fastighetsbolag.
          </p>
          <head xml:id="i-NaLjbBXMkEnkauetyAAs2H" type="h2">
            Utförsäljningar riskerar att höja hyrorna
          </head>
          <p xml:id="i-37cUdEWDP66oPHR7jW4R6r">
            I 12 kap. 55 § jordabalken fastslås den s.k. bruksvärdesprincipen,
            som innebär bland annat att hyressättningen i de kommunala bostadsföretagen
            är normerande för hyrorna även i det privata beståndet. Principen
            har bidragit till att hålla hyrorna på rimliga nivåer, vilket
            kan bli svårt att upprätthålla i attraktiva lägen om det allmännyttiga
            bostadsbeståndet säljs ut i stor omfattning. Bakgrunden till reglerna
            är dels att de kommunala bostadsföretagen förutsätts ta ett stort
            socialt ansvar och arbetar utan vinstsyfte, dels att hyresgästerna
            ska kunna få ett reellt besittningsskydd. Utan reglerna kan i
            synnerhet i attraktiva områden där det råder bostadsbrist privata
            hyresvärdar kraftigt höja hyran för hyresgästerna och därigenom
            tvinga dem att flytta. För att hålla nere hyresnivåerna är det,
            som juridiska fakulteten vid Stockholms universitet pekat på i
            sitt remissvar, av yttersta vikt att tillståndsplikten bevaras
            om de allmännyttiga bostadsföretagen ska kunna bibehållas som
            en grundsten för svensk bostadspolitik.
          </p>
          <p xml:id="i-8Vcy5jXLkrKUbgCziBPvvw">
            De allra flesta kommuner inser det positiva i att driva välskötta
            och fungerande bostadsföretag. Vi vill se en utveckling som stärker
            detta. Vi socialdemokrater vill ge de allmännyttiga bostadsföretagen
            ett tydligt uppdrag och frihet att hantera sitt ansvar efter bästa
            förmåga.
          </p>
          <p xml:id="i-GLAK1vnH4cjDK7p6Z4EpZm">
            Enligt propositionen står och faller bruksvärdessystemet inte
            med de kommunala bostadsföretagen och deras hyresnormerande roll.
            Det är att ta lättvändigt på statens ansvar för förutsättningarna
            för en rättssäker tillämpning av nationell lagstiftning. I hyreslagen
            finns visserligen en bestämmelse som gör det möjligt att bestämma
            hyran där det inte finns någon jämförbar kommunal lägenhet, men
            den var tänkt att utgöra en hjälpregel, inte en huvudregel. Huvudregeln
            är att prövningar om skälig hyra ska ske genom direktjämförelser.
            Hyresmarknadens parter har vid upprepade tillfällen påtalat betydelsen
            av att huvudregeln upprätthålls.
          </p>
          <head xml:id="i-7gVrz1GinkMZG51etby2bb" type="h2">
            Utförsäljning av det mest attraktiva beståndet försvårar kommunalt
            ansvar
          </head>
          <p xml:id="i-BTDhXkVELfCxa5jbRwYzzy">
            Enligt 1 kap. 2 § regeringsformen åligger det särskilt det allmänna
            att trygga rätten till bostad. Socialdemokraterna vill ha en mångfald
            på boendemarknaden, med villor, bostadsrätter och hyreslägenheter.
            Vi socialdemokrater vill sträva mot neutralitet mellan boendeformerna.
            Staten har ett ansvar för bostadspolitiken, och vill man ha en
            bostadspolitik för alla människor så måste också ett politiskt
            ansvar tas för att genomföra det. Det går inte att frånhända sig
            alla politiska instrument och tro att marknaden ska lösa alla
            tänkbara problem. Marknaden räknar pengar. Den tar inga sociala
            hänsyn.
          </p>
          <p xml:id="i-G1Vwsu44A2QR9DQS8TuNJh">
            Möjligheterna att skaffa den bostad man behöver för att leva
            ett gott liv är olika för olika hushåll. Det finns de som har
            resurser så att de kan tillfredsställa sina behov i konkurrens
            med andra. Så är det inte för alla. Därför behövs en aktiv bostadspolitik
            hos både stat och kommuner. Vi vill att samhället ska tillhandahålla
            goda hyresbostäder till långsiktig självkostnad, vi vill att människor
            ska kunna bo bra till rimliga hyror och vi vill ta ansvar för
            att öka möjligheterna för socialt utsatta att få möjlighet till
            ett boende på lika villkor som alla andra. Allmännyttan är ett
            bra instrument för att uppnå de bostadspolitiska målen .
          </p>
          <p xml:id="i-JfGSUxxkSJU9ft4E2qTVpj">
            När de attraktiva delarna av beståndet i de allmännyttiga bostäderna
            säljs ut frånhänder sig samhället inte bara ansvaret för en god
            social utveckling, utan också möjligheten att kunna bedriva en
            social bostadspolitik. Det finns också risk för att samhället
            på detta sätt förlorar stora upparbetade värden, som svårligen
            kan återskapas. 1
          </p>
          <head xml:id="i-Bd1Y1GpuhtB6iGar57ekef" type="h2">
            Ungdomars och studenters situation
          </head>
          <p xml:id="i-WXUSB7YaLNZsbdZZgZ4LzN">
            Det finns all anledning att särskilt lyfta fram unga människors
            situation på bostadsmarknaden kopplat till kommunernas ansvar
            på bostadsförsörjningsområdet . Ungdomar och studenter kommer
            att missgynnas av att det allmännyttiga beståndet i kommunerna
            säljs ut. Boutredningen (SOU 2007:14) pekar på att majoriteten
            unga väljer att bo i hyresrätt för att det i deras livsfas är
            den mest flexibla och praktiska lösningen. (Boutredningens huvudbetänkande,
            s. 16 f.). Ungdomar och studenter kan ofta ha svårt att ta banklån,
            och kanske heller inte önskar ta lån för sitt boende. I utredningen
            konstateras: Att minska andelen bostäder som denna grupp har möjlighet
            att efterfråga, och faktiskt efterfrågar, är en oroande utveckling
            som riskerar att förvärra en redan problematisk bostadssituation
            (a.a., s. 17).
          </p>
          <p xml:id="i-Rg7jesXifJFyzmhgJ55Saa">
            Den borgerliga regeringen ger uttryck för att studenter och ungdomar
            i stället kan bo inneboende och vill minska möjligheterna till
            ett eget studentboende för att i stället stimulera hyrestanter
            att upplåta del i bostad. Vad den borgerliga regeringen tycks
            glömma bort är att studenter inte kan behandlas som en homogen
            grupp, där behoven och förutsättningarna ser likadana ut för alla.
            Bland studenterna finns t.ex. en stor andel kvinnliga studerande
            med barn och även äldre studerande. Bostadsmarknaden bör utformas
            för att även möta deras behov inte bara fåtalets behov.
          </p>
          <head xml:id="i-HQKzRq1VeE85ii7wF2BWDG" type="h2">
            Hyresgästernas inflytande
          </head>
          <p xml:id="i-BqJ3HuSAyuYdLW9MbiJcKg">
            Enligt 2 kap. 4 § andra stycket allbolagen ska hyresgäster som
            berörs informeras om en planerad överlåtelse och beredas tillfälle
            att yttra sig innan ansökan om tillstånd inlämnas. Den borgerliga
            regeringen lägger nu fram förslag som innebär att hyresgästerna
            inte längre behöver informeras före en utförsäljning och att hyresgästerna
            inte längre får någon möjlighet att göra sin uppfattning hörd
            gentemot hyresvärden. Vi socialdemokrater anser att landets hyresgäster
            har rätt till en generell och verkligt god information i alla
            avseenden.
          </p>
          <p xml:id="i-9pUo628oZzPKRaZNJFnJgR">
            Regeringen vill ta bort bestämmelsen med hänvisning till att
            det redan finns en annan bestämmelse i lagen om att bostadsföretagen
            ska sträva efter att erbjuda boinflytandeverksamhet. Denna vaga
            bestämmelse säkrar över huvud taget inte hyresgästernas behov
            av information och delaktighet när deras bostäder byter ägare.
            Informationsplikten är av stor betydelse för hyresgästernas boendetrygghet.
            Även på denna punkt visar regeringen sin okänslighet för hyresgästernas
            behov och intressen.
          </p>
        </div>
        <div type="motSignatures">
          <list>
            <item xml:id="i-N1vFb4Cu3AcMGRp9DcWDTv" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-63KrreNKnxs23EWeDVVS8c" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-EL6QkQCPe4XXzQZbrBik4A" who="i-EgqHRHVoW5y9USDYuNoYuA">
              Hillevi Larsson (s)
            </item>
            <item xml:id="i-YNYkzZP5qZ4NnAW5Y7MQZy" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-C3QRvK7Sw29mAdbfm6DaLZ" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-sXCGztNGzXc8a1Xj2nK6H" who="i-KhCf7Li1jUJ7dRtgidL66D">
              Stefan Wikén (s)
            </item>
            <item xml:id="i-B8bvGoiPNe2EjtrUctQwk4" who="i-LYgs6CxKoYV4fCQZqbNzzy">
              Ameer Sachet (s)
            </item>
            <item xml:id="i-CDuccMr7GHrdtcpjbJHehC" who="i-KCyyRs9HnkQhss61gii5F7">
              Fredrik Lundh (s)
            </item>
          </list>
        </div>
      </div>
    </body>
  </text>
</TEI>
