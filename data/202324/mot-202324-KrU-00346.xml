<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00346">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:346 av Jonas Andersson m.fl. (SD)</title>
          <idno type="rdwebb">HB02346</idno>
          <rs type="number">346</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02346/text</ref>
          <ref type="dokument_url_html">https://data.riksdagen.se/dokument/HB02346</ref>
          <ref type="dokumentstatus_url_xml">https://data.riksdagen.se/dokumentstatus/HB02346</ref>
          <ref type="pdf">https://data.riksdagen.se/fil/F2780C41-94B4-4C73-A468-0CAE7DD2D677</ref>
          <ref type="docx">https://data.riksdagen.se/fil/7E82FA6C-659E-47A3-B22B-9C1E28046C63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Qb37xCK8uNZUUVgZrCiTeQ" type="signed"/>
        <correspContext corresp="i-Qb37xCK8uNZUUVgZrCiTeQ">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-9NiH2ZKtsMkdDj7sywKRWf" type="submitted">
          <date when="2023-09-29"/>
          <time when="14:38:42"/>
        </correspAction>
        <correspAction xml:id="i-Sabz1cqXmcSRznY3VHSKQ4" type="reviewed">
          <date when="2023-09-29"/>
          <time when="16:56:32"/>
        </correspAction>
        <correspAction xml:id="i-X951Cx3TuEZM8ix6Tts6rA" type="referred">
          <date when="2023-10-17"/>
        </correspAction>
        <correspAction xml:id="i-EgFvQUL61DVWRnwjuA1pxV" type="assigned">
          <date when="2024-04-03"/>
          <time when="16:51:36"/>
        </correspAction>
        <correspContext corresp="i-EgFvQUL61DVWRnwjuA1pxV">
          <ref type="assignedTo">Kulturutskottet</ref>
        </correspContext>
        <correspAction xml:id="i-Tve7RmwoQEtTtzW7aSqfnD" type="behandlas_i"/>
        <correspContext corresp="i-Tve7RmwoQEtTtzW7aSqfnD">
          <ref type="uppgift">2023/24:KrU3</ref>
          <ref type="ref_dok_id">HB01KrU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU3</ref>
          <ref type="ref_dok_titel">Public service och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V1nmTDnabGBrrxq4JrvKNe" type="behandlas_i"/>
        <correspContext corresp="i-V1nmTDnabGBrrxq4JrvKNe">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SbvEKgkoVPkiggoqVCYgoo" type="motHeader">
        <div xml:id="i-A4ULTqeWzQC7VBzR1GJWpv" type="motTitle">
          Motion till riksdagen 2023/24:346 av Jonas Andersson m.fl. (SD)
          Filmpolitik
        </div>
      </div>
      <div xml:id="i-DMSiF5ijrdqqYCWFURAui1" type="motBody">
        <div xml:id="i-XJvxN2KrKHAReR7KxYKhDN" type="motProposal" subtype="förslag">
          <head xml:id="i-YbiDkNTfWxwAcBqbzE8htJ">
            Förslag till riksdagsbeslut
          </head>
          <list xml:id="i-SSghMpzxS2TNkCTycaHXzR">
            <item xml:id="i-VDP7nsvkdfyUJqra9YAR5g" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utreda ett nytt och moderniserat filmavtal och
              tillkännager detta för regeringen.
            </item>
          </list>
          <list xml:id="i-WiC6SEYeoJ7WKV7Sc1RfNR">
            <item xml:id="i-B82XZx6eWRmSGVfo3AjSuP" sortKey="Yrkande 2">
              Riksdagen ställer sig bakom det som anförs i motionen om att
              regeringen bör verka för att förbättra filmbranschens insyn och
              påverkan via branschråden och tillkännager detta för regeringen.
            </item>
          </list>
          <list xml:id="i-L4ndFtdmgdYhwmkT5fL7JG">
            <item xml:id="i-Qk8JWmHoVLHm7FnVdM1BgB" sortKey="Yrkande 3">
              Riksdagen ställer sig bakom det som anförs i motionen om att
              regeringen bör utreda gemensamma nordiska produktionsincitament
              för film och tillkännager detta för regeringen.
            </item>
          </list>
          <list xml:id="i-6Gnr13ebZbAzgcim3KDoAH">
            <item xml:id="i-e47BZjrfwq2gtCnQZjsiy" sortKey="Yrkande 4">
              Riksdagen ställer sig bakom det som anförs i motionen om att
              regeringen bör beakta insatser mot illegal hantering av film och
              tillkännager detta för regeringen.
            </item>
          </list>
          <list xml:id="i-5mgQjMn9f54yqJATWTKXXe">
            <item xml:id="i-U6tWjP2m9uG6Lb4aA9aT9c" sortKey="Yrkande 5">
              Riksdagen ställer sig bakom det som anförs i motionen om att
              regeringen bör beakta och motverka negativa följder vid ett införande
              av en streamingskatt eller motsvarande åtgärd och tillkännager
              detta för regeringen.
            </item>
          </list>
          <list xml:id="i-Vh39QSWfMMmssvwYaWFRfm">
            <item xml:id="i-LjLepwyFd2ekx7LQRKf6w8" sortKey="Yrkande 6">
              Riksdagen ställer sig bakom det som anförs i motionen om att
              regeringen bör beakta småortsbiografernas framtid och deras vikt
              för landsbygden och tillkännager detta för regeringen.
            </item>
          </list>
          <list xml:id="i-EGCcPUnZDGip6NkRRLC12y">
            <item xml:id="i-TeQpWj6ZURoBjn1bd1HfoG" sortKey="Yrkande 7">
              Riksdagen ställer sig bakom det som anförs i motionen om att
              regeringen bör utreda hur svensk film- och biografkultur kan bli
              mer motståndskraftig mot kriser och tillkännager detta för regeringen.
            </item>
          </list>
          <list xml:id="i-GMzgWgfAnkr861DNyGNXMN">
            <item xml:id="i-MZzqPCiV4prixJVjc6mq5s" sortKey="Yrkande 8">
              Riksdagen ställer sig bakom det som anförs i motionen om att
              regeringen bör verka för att införa ett filmpolitiskt mål om att
              levandegöra det svenska kulturarvet och tillkännager detta för
              regeringen.
            </item>
          </list>
          <list xml:id="i-WPgodMFc3mtxBTyhjznuW6">
            <item xml:id="i-tzC6zYxUnQwzqiqx9oAbx" sortKey="Yrkande 9">
              Riksdagen ställer sig bakom det som anförs i motionen om att
              regeringen bör verka för att det nordiska filmpolitiska samarbetet
              utökas, och detta tillkännager riksdagen för regeringen.
            </item>
          </list>
          <list xml:id="i-93v3pivYWo8N8UaMcxoRZY">
            <item xml:id="i-315GkqSMb7rtkNEXGck5CR" sortKey="Yrkande 10">
              Riksdagen ställer sig bakom det som anförs i motionen om att
              regeringen bör beakta Internationella samiska filminstitutet och
              tillkännager detta för regeringen.
            </item>
          </list>
          <list xml:id="i-EkqspyVXsUxcYTgbDJSXmm">
            <item xml:id="i-3MEsPMqf7YjjQ6egGUNEQ8" sortKey="Yrkande 11">
              Riksdagen ställer sig bakom det som anförs i motionen om att
              regeringen bör verka för att ta fram förslag för hur den politiserade
              detaljstyrningen vid stödgivning i svensk filmpolitik kan minska
              och tillkännager detta för regeringen.
            </item>
          </list>
          <list xml:id="i-QJe6QmZQ8nEygh6iVxBi3q">
            <item xml:id="i-7porjZ7v2FufXFwRSDb7dp" sortKey="Yrkande 12">
              Riksdagen ställer sig bakom det som anförs i motionen om att
              regeringen bör verka för att ta fram förslag för hur den rådande
              identitetspolitiska inriktningen i svensk filmpolitik kan motverkas
              och tillkännager detta för regeringen.
            </item>
          </list>
          <list xml:id="i-32EFZkG4uGjQthydz6RAKH">
            <item xml:id="i-GygxYHVCkRhDVhnUSJXYkS" sortKey="Yrkande 13">
              Riksdagen ställer sig bakom det som anförs i motionen om att
              regeringen bör verka för avskaffandet av det filmpolitiska målet
              om att jämställdhet och mångfald ska prägla filmområdet, i syfte
              att öka den konstnärliga friheten, och tillkännager detta för
              regeringen.
            </item>
          </list>
        </div>
        <div xml:id="i-UHPTcVvkdK3FvCHXYiP3jM" type="motContent">
          <head xml:id="i-FhrS6txU1eiqCo1fA3BWPk" type="h1">
            Ett nytt och moderniserat filmavtal
          </head>
          <p xml:id="i-QUVfE1FCptqw2yrHkQW3D7">
            Svensk filmpolitik är i behov av reformer. Förutsättningarna
            för att producera svensk film har med tiden blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i fram­tiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-VypoSi3RDrqZMDT1qzwvCM">
            Filmpolitiken måste hantera de svårigheter som filmbranschen
            står inför, av vilka det huvudsakliga problemet är att det är
            svårt att få filmproduktioner att bli lönsamma. Eftermarknaden
            har förändrats genom den tekniska utvecklingen, som möjliggjort
            såväl illegal som legal spridning av film genom internet. Dessvärre
            inbringar inte de lagliga tjänster som finns för spridning av
            film intäkter nog för att kompensera för inkomst­tappet av den
            försvunna vhs‑, dvd- och Blu-ray-försäljningen. Samtidigt kan
            de illegala tjänsterna distribuera upphovsrättsskyddade filmer
            till ett obegränsat antal mottagare och då ofta med högre kvalitet
            än de lagliga alternativen.
          </p>
          <p xml:id="i-weGnY8pCnhL42aQf5KEuc">
            Regeringen Löfven försökte genom de förslag som presenterades
            i filmpropositionen 2016 förbättra förutsättningarna för svensk
            film. Riksdagen underkände dock förslagen och ifrågasatte huruvida
            regeringens konsekvensanalys verkligen var trovärdig. Trots detta
            valde regeringen att genomföra förslagen, vilket innebar ett helförstatligande
            av filmpolitiken och slutet för det tidigare filmavtalet. Helförstatligandet
            av filmpolitiken har gett upphov till en rad negativa konsekvenser,
            såsom försämrad förankring och samverkan med filmbranschen, men
            också en ökad vänsterpolitisk detaljstyrning via Svenska Filminstitutet.
          </p>
          <p xml:id="i-Gt4AxWdzWSAq8TDmWb1vLH">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige, och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Film­branschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-QaC6biZbY5T8evbqNxr85r">
            Filmavtalet fanns i över 50 år och var länge en väl fungerande
            modell för stöd till svensk film. Den tekniska utvecklingen ledde
            över tiden fram till att avtalet i olika avseenden blev förlegat.
            Den största anledningen, och även början till slutet på film­avtalet,
            var finansieringsunderskottet som årligen växte. Den borttynade
            eftermarknaden har gjort det avsevärt svårare att skapa ekonomiskt
            hållbara filmprojekt. Den förstatligade filmpolitik som nu råder
            återuppväcker dock inte eftermarknaden och den föregående regeringens
            förslag har inte kompenserat filmbranschen ekonomiskt på en nivå
            som täcker filmbranschens ekonomiska bortfall från eftermarknadens
            sjunkande försäljning.
          </p>
          <p xml:id="i-Cch33vT99kfQb3f4e2Ru7B">
            Att riva upp filmavtalet som gjordes var inte förankrat från
            vare sig politikens eller filmbranschens sida, och det löste inte
            heller branschens problem. Även om filmavtalet hade många brister
            under sitt slutskede så var det ogenomtänkt att riva upp filmavtalet
            utan att ha presenterat ett genomtänkt ersättningsförslag.
          </p>
          <p xml:id="i-DrF2AkyARvcnFVEVvZZrs2">
            Sverigedemokraterna vill se ett nytt och moderniserat filmavtal,
            men vi vet givetvis att det är något som skulle ta tid att införa.
            Ett sådant nytt och moderniserat avtal måste hantera de brister
            som identifierades i det gamla filmavtalet, och åtgärda dem på
            ett hållbart och tydligt sätt. Grundtanken med att både staten
            och branschen reglerar och finansierar filmpolitiken är något
            vi stödjer. Vi anser att regeringen bör verka för att utreda en
            framtida utformning av ett nytt filmavtal med utgångspunkt i att
            ett ömsesidigt engagemang bör finnas från såväl branschens som
            statens sida. Om det av ett sådant nytt avtal skulle följa ett
            nytt slags filmpolitiskt samarbete med branschen är vi öppna för
            att titta på sådana lösningar efter att förslag för framtidens
            filmavtal presenterats. Att det nu finns en helförstatligad filmpolitik
            är dock något som Sverigedemokraterna förhåller sig till här och
            nu, då detta kommer att gälla under överskådlig tid, även om vår
            målsättning är ett nytt och moderniserat filmavtal.
          </p>
          <head xml:id="i-4dEduX2nQZCiaf882pVCr2" type="h1">
            Branschråden
          </head>
          <p xml:id="i-LUWSHpPM1NCrsUXRCev8tu">
            Svenska Filminstitutets samarbete med filmbranschen via de branschråd
            som finns genom den helförstatligade filmpolitiken fungerar inte
            tillfredsställande. Även om Sverigedemokraterna helst vill se
            ett nytt och moderniserat filmavtal i stället för dagens filmpolitik,
            måste vi förhålla oss till de nuvarande branschråden. Vi vill
            se att branschen via dessa får ett större inflytande än vad som
            är fallet i dag. Kritiken mot branschråden har varit tung, inte
            minst från branschen själv, och frågan har återkommande hamnat
            i medialt fokus. År 2019 kritiserade Statskontoret övergången
            till den nya helförstatligade filmpolitiken eftersom den inte
            har fungerat tillfredsställande vad gäller branschens inflytande
            via de aktuella råden. Stora delar av den kritik som har framkommit
            har haft sina poänger och delas av oss sverigedemokrater; exempelvis
            är ett problem som fram­hållits tidigare att branschråden bara
            har hållit möten två gånger om året. Sverigedemo­kraterna anser
            att regeringen bör verka för att vidta åtgärder i en riktning
            som ger branschen större möjlighet till insyn och påverkan.
          </p>
          <head xml:id="i-XmYwe9vL3iLp2HJYfKQdGH" type="h1">
            Produktionsincitament
          </head>
          <p xml:id="i-3Kj5z4CNxB1nYVvGs7jYVL">
            I de flesta europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är ett rabattsystem som ger en procentuell
            rabatt på alla produktionskostnader. I Sverige var tidigare regeringar
            länge passiva gällande ett införande av produktionsincitament,
            vilket har varit skadligt för filmbranschen. Under hösten 2021
            aviserade den dåvarande regeringen att man avsåg att införa produktionsincitament
            under 2022. Införandet var otillräckligt sett till vad som förordas
            i Tillväxtverkets och Svenska Filminstitutets rapport från 2017,
            i vilken man presenterade sin utredning av frågan. I rapporten
            kom man fram till att Sverige missgynnas i den internationella
            konkurrensen och att detta urholkar kapaciteten och kompetensen
            inom svensk filmproduktion. I rapporten föreslås att Sverige bör
            införa ett statligt produktionsincitament i form av en produktionsrabatt
            till företag, där rabatten ska vara minst 25 procent. Rapporten
            togs fram som en följd av att riksdagen 2016 röstade för att regeringen
            skyndsamt borde utreda möjligheten till produktionsincitament
            och finansieringsstimulanser för filminspelning i Sverige.
          </p>
          <p xml:id="i-J8SqUQ3jF6YwaQCsiCgvwo">
            Den tidigare regeringen avsatte för 2022 endast 100 miljoner
            kronor för produktions­incitament. Sverigedemokraterna har till
            skillnad från tidigare socialdemokratiskt ledda regeringar länge
            varit pådrivande när det gäller att införa produktionsincitament
            och förordar ett införande av reformen med adekvat finansiering.
            Vi kommer noggrant följa utfallet av att produktionsincitament
            har införts.
          </p>
          <p xml:id="i-SgUkCh2YVfAQn5i8ALfbes">
            Att Sverige länge saknade produktionsincitament för film gjorde
            att vårt land gick miste om ett betydande antal internationella
            och inhemska filmprojekt på grund av konkurrensen från andra länder.
            HBO:s storserie Game of Thrones hade Gotland som en tilltänkt
            inspelningsplats, men man valde till slut bort Sverige i konkurrensen
            med andra länder, bland annat på grund av avsaknad av produktionsincitament.
            Sverige gick miste om sådana produktioner trots att vi i landet
            har intressanta miljöer, en god infrastruktur och den kompetens
            som krävs för filmproduktion i världsklass. Produktionsincitament
            har i flera länder visat sig vara självfinansierande. Det är också
            en åtgärd som har efter­frågats av svenska filmproducenter.
          </p>
          <p xml:id="i-9NwFjTUxeYjGuRnMqeZe1P">
            Produktionsincitament kan stärka den svenska filmbranschen i
            den internationella konkurrensen och ta bort barriärer som finns
            för filmproduktion i Sverige. Särskilt viktigt blir det med produktionsincitament
            med anledning av de svårigheter och prövningar som uppstod för
            den svenska filmbranschen på grund av coronakrisen – införandet
            kan förbättra möjligheterna till återhämtning.
          </p>
          <p xml:id="i-KAWQXQa6mF26aWNEo51sQh">
            Vidare anser Sverigedemokraterna att regeringen bör verka för
            att utreda hur Sverige kan samarbeta med övriga nordiska länder
            rörande produktionsincitament. Det skulle vara gynnsamt för samtliga
            berörda länder om vi har ett gemensamt system och ser Norden mer
            som en helhet och som en inspelningsplats. På så vis kan filmskapare
            röra sig inom hela Norden under sina filminspelningar, utan att
            behöva sätta sig in i flera olika system.
          </p>
          <head xml:id="i-57GuuvaQvWAjwFVNWVktqB" type="h1">
            Insatser mot illegal hantering av film
          </head>
          <p xml:id="i-MN1ZFPCtCYyXD1Y3vMwAHQ">
            Det är viktigt för politiken att försöka finna sätt att strama
            åt och försvåra för illegal visning och hantering av film. Eftersom
            den illegala hanteringen av film är en del av kärnproblemet för
            filmbranschen vore det lämpligt om förslag till ny lagstiftning
            på området presenterats innan man införde nuvarande helförstatligade
            filmpolitik. Vidare bör Sverige se närmare på hur andra närliggande
            länder har utformat sina respektive lagstiftningar för att motverka
            illegal visning och hantering av film, i stället för att uppfinna
            hjulet på nytt. Ytterligare ett problem är internationella webbsidor
            som visar och hanterar film illegalt, och de annonsintäkter de
            har.
          </p>
          <p xml:id="i-JrgB7TSuz22T92NmNSQ3Mq">
            Sverigedemokraterna hoppas att filmbranschen ska lyckas förse
            marknaden med lagliga digitala visningslösningar som kan konkurrera
            och leverera en bättre film- och konsumentupplevelse än de illegala
            aktörerna. De så kallade svarta fönstren bör elimineras som en
            förebyggande åtgärd mot piratkopiering och illegal spridning.
            Undersökningar har visat att konkurrenskraftiga legala alternativ
            kan konkurrera ut illegal fildelning; detta har exempelvis skett
            i Norge på musikområdet. Även om den politiska makten kan skärpa
            lagstiftningen på fildelningsområdet är troligtvis den mest effektiva
            lösningen mot illegal kopiering att filmbranschen gör det som
            musikbranschen har klarat av, det vill säga skapa ett konkurrenskraftigt
            legalt visningsfönster med stort och brett utbud som levererar
            en bättre helhetsupplevelse än illegala alternativ.
          </p>
          <head xml:id="i-6pxfu79qxJgZLsZhi6AETa" type="h1">
            Streamingskatt
          </head>
          <p xml:id="i-2WkWhXRB6fQ4c6WNSr5we1">
            En politisk fråga på filmområdet i Sverige som har seglat upp
            som allt mer central i debatten de senaste åren är den om införandet
            av en så kallad streamingskatt. Flera EU-länder inklusive vårt
            grannland Danmark har redan infört en sådan. I Danmarks fall har
            det handlat om en skatt på sex procent av streamingföretagens
            vinst i landet som blir till ett slags bidrag för att finansiera
            produktion av dansk film och tv-serier.
          </p>
          <p xml:id="i-CK21JtBegyADkNokjHgXKR">
            Grundtanken med en streamingskatt eller liknande åtgärd som ett
            sätt att stötta inhemsk film på ser Sverigedemokraterna som intressant
            i en globaliserad värld, men vi har hittills intagit en skeptisk
            och försiktig hållning i frågan om ett införande i Sverige på
            grund av risken för att förslaget kommer att få negativa effekter.
            I Danmark blev följden av införandet att Viaplay och Netflix upphörde
            med all produktion i landet efter en rad filmpolitiska åtgärder
            som genomfördes, varav införandet av en streamingskatt var en.
            Om en streamingskatt skulle leda till höjda kostnader för konsumenterna
            som använder sig av streamingtjänsterna så är det också negativt
            om svenska filmer och tv-serier då snarare blir mer otillgängliga
            för fler.
          </p>
          <p xml:id="i-CTdfrz6vA5SXdkbinZqPmC">
            Sverigedemokraterna stänger inte dörren för att införa en så
            kallad streamingskatt som ett sätt att stötta svensk film på,
            men ett krav från vår sida är då att det sker i dialog med streamingaktörerna
            som påverkas av skatten. Väljer regeringen att gå fram med en
            streamingskatt så är det avgörande att denna typ av åtgärd införs
            på ett klokt sätt och i samförstånd med berörda aktörer så att
            inte streamingaktörernas incitament att producera innehåll i Sverige
            blir sjunkande samt så att svenska filmer och tv-serier inte blir
            mindre tillgängliga för konsumenterna. Införs en streamingskatt
            eller liknande åtgärd på ett eftertänksamt sätt så skulle följderna
            kunna bli att svensk film stärks, i stället för att det bara blir
            till ett vänsterpopulistiskt slag i luften.
          </p>
          <head xml:id="i-K85GF4d7XRM7XTbfLinCVe" type="h1">
            Småortsbiografernas framtid
          </head>
          <p xml:id="i-Loo6vXceRNZRRhzMcjzcyK">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom riksdagen motsatte sig den dåvarande regeringens
            höjning av biografmomsen förväntar vi oss en återgång till den
            gamla momssatsen på sex procent framöver. Bland annat ser vi med
            oro på hur momshöjningen har slagit mot biograferna ute i småorterna.
            Vissa småorts­biografer har redan fått lägga ner som en följd
            av höjningen, och andra har larmat om att de inte kommer kunna
            upprätthålla sin verksamhet.
          </p>
          <p xml:id="i-FTyeehtMRNHxGnJ7GYuaSv">
            Den dåvarande socialdemokratiskt ledda regeringen valde att satsa
            på ett tillfälligt och särskilt ekonomiskt stöd till småortsbiografer
            efter momshöjningen, men detta hjälpte inte dessa biografer på
            ett tillfredsställande sätt då det tillfälliga stödet inte fick
            gå till att betala den ökade momsen, utan det skulle investeras
            i biografverksamheten. De omnämnda biograferna är i många fall
            den primära kulturförmedlaren på mindre orter. Sverigedemokraterna
            anser att kulturlivet på landsbygden ska leva och småorts­biografernas
            vara spelar en viktig roll i detta.
          </p>
          <head xml:id="i-YVcMRS3Gpe3H7tSHwy8fPi" type="h1">
            Svensk film- och biografkulturs framtid efter coronakrisen
          </head>
          <p xml:id="i-5Fv7hpzkBHA9pxcFDUjC7p">
            Coronakrisen slog till med full kraft under våren 2020 och hade
            en mycket negativ inverkan på den svenska filmbranschen, precis
            som på kulturområdet generellt. Flera beslut som den dåvarande
            regeringen fattade om motåtgärder mot virusspridningen, förvisso
            nödvändiga och rimliga i vissa fall, bidrog ytterligare till den
            svåra situationen. Exempelvis hotades hela den svenska biografkulturen
            som sådan på grund av krisen som slog hårt mot både stora och
            små aktörer, men inte minst sattes mindre aktörer som redan hade
            små marginaler under än kraftigare press. På mindre orter är dessutom
            biografer ofta helt centrala för det lokala kulturlivet, och det
            vore allvarligt om dessa dukar under som följd.
          </p>
          <p xml:id="i-ERVXyFSPJyfpaLPBEweWa2">
            Sverigedemokraterna ser positivt på att Svenska Filminstitutet
            (SFI) under corona­krisen på olika sätt ställde om och omfördelade
            resurser för att stötta aktörer i film­branschen på grund av de
            negativa effekter som följde. Ett sätt på vilket SFI till exempel
            ställde om under våren 2020 och som berörde biografer, var genom
            att man ökade efterhandsstödet för öppna visningar till 20 kronor
            per såld biljett, i stället för tidigare 10 kronor. SFI införde
            också mer flexibla stödvillkor för stödmottagare. Framgent är
            det viktigt att från politiskt håll dra lärdomar av vad som skett,
            och regeringen bör verka för att utreda förslag som skulle kunna
            göra svensk film- och biografkultur mer motståndskraftig inför
            framtida kriser.
          </p>
          <head xml:id="i-4vPkS79ex9YMSoStN7nFz1" type="h1">
            Digitalisering av filmarkiv
          </head>
          <p xml:id="i-7Zz111KjkKhqyT1Q2XtMoD">
            Sverigedemokraterna vill se en hög ambitionsnivå för digitalisering
            av det svenska filmarvet. Digitaliseringen av våra filmarkiv är
            en viktig del i att bevara vår historia för framtida generationer.
            Därför kommer Sverigedemokraterna att lyfta digitalisering av
            arkiven som en viktig del av framtidens filmpolitik. Det behöver
            också undersökas huruvida mer resurser kan tillföras för att höja
            ambitionsnivån på digitaliseringsarbetet. Vidare behöver det säkras
            vägar för kompetensöverföring till nästa generation inom professionen
            när det kommer till digitalisering av filmarkiv. Något slags samverkan
            med högre utbildning kan i det avseendet vara önskvärt.
          </p>
          <head xml:id="i-Pd3UGNmPHSb7EsknzDKfao" type="h1">
            Kulturarvsfilm
          </head>
          <p xml:id="i-6ARznCytCuM9yfyKpJeS7t">
            Sverigedemokraterna anser att utöver de befintliga filmpolitiska
            målen så bör regeringen även verka för att införa ett mål om att
            levandegöra det svenska kulturarvet. När målet ska förverkligas
            i filmpolitiken så skulle det exempelvis kunna handla om att restaurera
            äldre svenska filmer, eller om filmatisering som utspelar sig
            i historiska svenska miljöer. Producenter av historisk film och
            kulturarvsfilm verkar ofta under särskilda och ibland fördyrande
            villkor. Genren tenderar att bortprioriteras vid bidragsgivningen.
            Sverige­demokraterna menar att det vore önskvärt med ett särskilt
            stöd riktat mot nyproduk­tioner som levandegör den svenska historien
            och det svenska kulturarvet. Det är vår övertygelse att ett nytt
            filmpolitiskt mål om att levandegöra kulturarvet samt stärkta
            möjligheter till produktion av detta slags film kan ha många fördelar,
            exempelvis vad gäller att bidra till stärkt sammanhållning i Sverige
            och att människor bättre lär känna sina egna rötter.
          </p>
          <head xml:id="i-EbVvK96nYpePSXGUmJTp4t" type="h1">
            Utökad nordisk filmsamverkan
          </head>
          <p xml:id="i-SRSCfk15QpUYdCz6rtHwRv">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anfördes
            det att den svenska marknaden är för liten för att kunna upprätthålla
            en levande filmbransch utan statligt stöd. Sverige­demokraterna
            delar denna verklighetsbeskrivning, men noterar samtidigt att
            Sverige genom åren haft ett gott nordiskt samarbete på filmområdet.
            Vi vill att detta samarbete ska utvidgas. En sammanhållen nordisk
            marknad innebär större möjligheter för de nordiska ländernas filmbranscher
            att stå på egna ben. Filmbranschens konstnärliga frihet är beroende
            av sin egen självständighet. Det innebär att den konstnärliga
            friheten skulle öka ju närmare filmbranschen är en marknad som
            klarar av att stå på egna ben.
          </p>
          <p xml:id="i-U9nLWL9BEfUVX6SwxLudqW">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive förbättra den
            nordiska språkförståelsen. Den nordiska språkförståelsen är på
            tillbakagång och detta kan komma att påverka våra handels­förbindelser
            negativt på sikt. Sveriges närmaste handelspartners är just de
            nordiska länderna, och ett stärkt nordiskt samarbete stärker de
            nordiska ländernas ekonomier. Av det skälet är en fördjupad nordisk
            filmsamverkan positiv både kulturellt och för den gemensamma ekonomiska
            utvecklingen.
          </p>
          <head xml:id="i-VDgqGMcb9QTMBKig8gD5Cc" type="h1">
            Internationella Samiska Filminstitutet
          </head>
          <p xml:id="i-LgbiWGZ6J6XKTCRRk2Q3Vv">
            Internationella Samiska Filminstitutet med säte i Kautokeino
            i Norge representerar samerna i Norge, Sverige och Finland. Svenska
            samer och produktionsbolag är del­aktiga i projekt och produktioner
            som institutet står för. Nordiska rådet har rekommen­derat de
            nordiska länderna att samfinansiera filminstitutet, vilket Sverigedemokraterna
            anser är en bra idé då det är en gemensam nordisk angelägenhet
            samtidigt som institutet har en ambition att verka internationellt.
            Vi anser att den svenska regeringen i möte med övriga regeringsrepresentanter
            i Nordiska ministerrådet bör argumentera för att Nordiska rådets
            hållning bör anammas för att nå en nordisk samfinansiering. Innan
            en sådan lösning finns på plats anser vi att regeringen bör se
            över vad Sverige kan göra från nationellt håll.
          </p>
          <p xml:id="i-32nyCJhtthq5YpWL8PN6Er">
            Samisk film är viktig dels ur ett kulturellt perspektiv, dels
            som ett verktyg för att berätta om och levandegöra samernas ställning
            i samhället, samisk historia, samiska traditioner och samiska
            språk. För att ge förutsättningar för institutet att verka och
            utvecklas i rätt riktning är det av vikt att även Sverige tar
            ett ansvar för detta som en del av en heltäckande nationell filmpolitik.
            Med tanke på att Sverige, Norge och Finland har samisk befolkning
            ger institutet även stora möjligheter till nordiskt samarbete
            på flera plan. Det samiska filminstitutet utgör en viktig del
            i arbetet med att bevara och förvalta den samiska kulturen i Norden.
          </p>
          <head xml:id="i-NU48uUK6kNfrSekXzNX4MC" type="h1">
            Vänsterpolitisk detaljstyrning, jämställdhet och mångfald
          </head>
          <p xml:id="i-5aeRLEnwMLJBf61bGdHvF4">
            Den vänsterpolitiska detaljstyrning som allt mer har kommit att
            prägla den svenska filmpolitiken är problematisk. Sedan helförstatligandet
            har problemet framträtt allt tydligare. Ett av målen för den statliga
            filmpolitik som regeringen ligger bakom är att ”jämställdhet och
            mångfald präglar filmområdet”. Det må se ut som en tämligen okontroversiell
            målsättning vid första anblick, men blir något som man lutar sig
            mot hos Svenska Filminstitutet (SFI) när man i praktiken implementerar
            ett slags vänsterpolitisk detaljstyrning i verksamheten.
          </p>
          <p xml:id="i-8hfxAtKL35uDzT3y52LUpg">
            SFI har haft flera olika kvoteringsmålsättningar i sin verksamhet,
            det gäller bland annat fördelningen av kvinnor och män framför
            och bakom kameran i de projekt som man ger stöd. Vid filmfestivalen
            i Cannes 2018 hotade SFI:s dåvarande vd Anna Serner även med att
            avsätta 2020 års marknadsstöd enbart till kvinnliga sökande, om
            inte branschen hjälpte till med att uppnå målet med hälften kvinnor
            bakom kameran till 2020. Liknande synsätt är rådande hos SFI vad
            gäller människors härkomst, vilket bland annat framgår av olika
            styrdokument som man har upprättat. Man framhäver mångfald som
            en ”kvalitativ aspekt” vid stödgivningen, alltså, man har större
            chans att få stöd om man följer SFI:s syn på mångfald. SFI har
            dessutom krävt utbildning i normkreativitet för de som vill erhålla
            stöd till sina filmprojekt, något man har fått massiv kritik för
            då det innebär politiska och uppfostrande krav på filmskapare.
          </p>
          <p xml:id="i-nWHzDzFBxgDDfVwT1JMK2">
            För att få stöd till olika slags filmprojekt från SFI krävs i
            praktiken ”rätt” uppsätt­ning av kön, etnicitet och andra egenskaper
            för att matcha det vänsterorienterade identitetspolitiska synsättet
            på begrepp som ”mångfald” och ”jämställdhet”. Det ska sägas att
            kritik mot den politiska detaljstyrning som förekommer hos SFI
            har varit återkommande i samhällsdebatten. Även viktiga aktörer
            i filmbranschen så som Sveriges Biografägareförbund har kritiserat
            det enögda fokuset på mångfald i svensk filmpolitik, vilket man
            menar har bidragit till att sänka kvaliteten på svensk film, något
            som i sin tur gör det svårare för svensk film att konkurrera mot
            utländsk film på biografer i Sverige.
          </p>
          <p xml:id="i-LdPnZbNHNZujJ1dJZo9w8V">
            Sverigedemokraterna ser den vänsterpolitiserade detaljstyrningen
            av filmpolitiken som oacceptabel. Den konstnärliga friheten och
            svensk films möjlighet att nå framgång även kommersiellt kringskärs
            alltför mycket i dag och ska inte få stryka på foten så som sker.
            Regeringen bör verka för att minska den politiserade detaljstyrningen
            vid stöd­givning, och för att nå dit är Sverigedemokraterna beredda
            att förändra de filmpolitiska målen och andra delar som är styrande
            på politikområdet, om så behövs.
          </p>
          <p xml:id="i-RjZ6NUX1kKJ2cMwwW9GFEU">
            Utöver den politiserade detaljstyrningen vid stödgivning inom
            svensk filmpolitik, så har SFI även på andra sätt bidragit till
            att förstärka ett problematiskt vänsterorienterat identitetspolitiskt
            tänkande inom den svenska filmbranschen. Ett exempel på detta
            från 2020 är när People of Film lanserades och fick stöd av SFI.
            People of Film är ett slags tjänst och plattform som syftar till
            att ge fler ”icke-vita” filmarbetare anställning inom den svenska
            filmbranschen, vilket följaktligen innebär att man också verkar
            för att färre vita filmarbetare ska ges anställning inom den svenska
            filmbranschen.
          </p>
          <p xml:id="i-AYDbADKDPjfsMRiHbwK6xe">
            Sverigedemokraterna menar att skattebetalarnas pengar inte ska
            gå via SFI till lobbygrupper som vill utöva påtryckningar på filmskapare
            i syfte att de ska kvotera och välja bort människor som anses
            ha ”fel” härkomst, som i det aktuella fallet. Det riskerar att
            skapa ett tryck på filmskapare som leder till inskränkt konstnärlig
            frihet och det är samtidigt diskriminerande av människor på ett
            sätt som riskerar att spä på splittringen i det svenska samhället.
            Regeringen behöver agera för att sätta stopp för en fortsatt utveckling
            i denna riktning.
          </p>
          <p xml:id="i-TSJ3AnGuACSAh7MG6rJQWz">
            I slutet av 2021 beslutade den dåvarande socialdemokratiska regeringen
            att i rikt­linjerna till SFI plocka bort en formulering om att
            SFI ska integrera ett jämställdhets‑, mångfalds- och barnperspektiv
            i sin verksamhet. Beslutet följde efter en rapport från Myndigheten
            för kulturanalys, där politisk styrning pekades ut som ett problem
            när det gäller de ansökningsblanketter som behöver fyllas i för
            att kunna få stöd genom SFI. Problematiken med en vänsterorienterad
            identitetspolitik i verksamheten som inskränker den konstnärliga
            friheten har dock inte gjorts upp med ordentligt vad gäller SFI,
            enligt Sverigedemokraternas bedömning. De sju filmpolitiska målen
            är utgångspunkten när SFI ska genomföra den svenska filmpolitiken.
            Ett av dessa mål, att ”jämställdhet och mångfald präglar filmområdet”,
            är snarlikt formuleringen som regeringen under förra mandatperioden
            beslutade att stryka från riktlinjerna. Sverigedemokraterna menar
            att detta mål riskerar att ligga till grund för samma typ av problematik
            som den strukna formuleringen i riktlinjerna, varför vi förordar
            att detta mål ska avskaffas.
          </p>
          <p xml:id="i-PnXe9U62WYNLehnCdsdFLV">
            Dagens svenska filmpolitik förespråkar bland annat via filmpropositionen
            från 2016 att SFI bör införa stöd för textning av svenska filmer
            till språk som är vanliga hos nyanlända invandrare. Förslaget
            strider mot Sverigedemokraternas syn på integration­sarbete där
            fokus ligger på att man ska ta seden dit man kommer. Vi anser
            att det nämnda stödet för textning bör fokusera på insatser på
            det svenska språket eller något av de nationella minoritetsspråken,
            så att incitamenten att anpassa sig till Sverige ökar snarare
            än minskar. Textning på andra språk än svenska eller de nationella
            minoritets­språken bör således inte prioriteras.
          </p>
        </div>
        <div xml:id="i-KjfyNN3HjsLSjckBBDtx2c" type="signatureBlock">
          <list xml:id="i-SUq1sVpxTuEgYMGomPiNgd">
            <item xml:id="i-CiHXEpy2MCpHUTbfXMue3A" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-LBPKZk5tNBfTG6CKs9Pz3E" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-TBC6gqzcsdoGoRmyFKj1KB" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-Kv8U7yTvNQFCcs5RKYcEwQ" type="signature">
              Anna-Lena Blomkvist (SD)
            </item>
            <item xml:id="i-2vreMPTVfN6FzfDJpVNdGE" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
