<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00241">
  <teiHeader>
    <fileDesc>
      <titleStmt>
        <title>Psykiatrisk hälso- och sjukvård</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiatrisk hälso- och sjukvård</title>
          <idno type="rdwebb">GV02So241</idno>
          <rs type="number">So241</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So241/text</ref>
          <ref type="dokument_url_html">http://data.riksdagen.se/dokument/GV02So241</ref>
          <ref type="dokumentstatus_url_xml">http://data.riksdagen.se/dokumentstatus/GV02So241</ref>
          <ref type="doc">http://data.riksdagen.se/fil/317927A5-BA5D-4547-8751-6EA33A12F7D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GxNoNGM9mkEakG5rFnNv2c" type="signed"/>
        <correspContext corresp="i-GxNoNGM9mkEakG5rFnNv2c">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-CQcRWYsqY5LPbCWt2x9Rcj" type="referral">
          <date when="2007-10-16"/>
        </correspAction>
        <correspAction xml:id="i-WparAJ4Yxomg9TTxkit721" type="dismissal">
          <date when="2007-10-16"/>
        </correspAction>
        <correspAction xml:id="i-SCuxWtBDnTD7amaGiDYPji" type="numbering">
          <date when="2007-10-02"/>
        </correspAction>
        <correspAction xml:id="i-W7rab2kGcd7xxiuYi8sc4W" type="submission">
          <date when="2007-10-01"/>
        </correspAction>
        <correspAction xml:id="i-Vjni1kZNGiSrkbmMZM5p96" type="transfer">
          <date when="2007-10-01"/>
        </correspAction>
        <correspAction xml:id="i-5TPb65f7gN8QzaacYawVww" type="assigned"/>
        <correspContext corresp="i-5TPb65f7gN8QzaacYawVww">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ewt4TrHZ8ANL1uVniEWvoK" type="motBody">
        <div xml:id="i-Kkpynd4GizZjmQg9qRqo3v" type="TOC">
          <head xml:id="i-6798H35PVncWJAFdgX61FQ">
            1 Innehållsförteckning
          </head>
          <list xml:id="i-S6DghtcXNybHjLsfz79zsQ">
            <item xml:id="i-CuVgHAycbWvsAAsyb9SYpH">
              1 Innehållsförteckning 1
            </item>
            <item xml:id="i-RRim6wFu1LipQerFpxpVkM">
              2 Förslag till riksdagsbeslut 2
            </item>
            <item xml:id="i-T46SaQ4k3cdJF5uwMcWs3h">
              3 Inledning 3
            </item>
            <item xml:id="i-StsfEC7gEniDVQ9qg1Eb5H">
              4 Psykiatrisk hälso- och sjukvård 3
            </item>
            <item xml:id="i-JTZxeZds7ub5BjdW6yA76c">
              5 Prevention 5
            </item>
            <item xml:id="i-P6ZeC5fBvuYNKE8bG6bD49">
              6 Ett meningsfullt liv 6
            </item>
            <item xml:id="i-59xp7HAoH5UPbiGV3FyKZJ">
              7 Psykiatri och kön 7
            </item>
            <item xml:id="i-6jKAqPF5vydCy7M7SHTpWY">
              8 Barn i psykiatrin 7
            </item>
            <item xml:id="i-AqDkNLmNp7iV2N2KWEnRRv">
              9 Rätt till inflytande 8
            </item>
            <item xml:id="i-SCWEwPqZEPYDwbcE3jYZzo">
              10 Tvång kontra frivillig vård 9
            </item>
            <item xml:id="i-ETbEko14j7hNE6LahZJZH5">
              11 Forskning och metodutveckling 9
            </item>
            <item xml:id="i-TMAGDGprW2ZTQFvghyASia">
              12 Rätten till psykoterapi 10
            </item>
            <item xml:id="i-4sUvA45JQPZ3E3NNHz4VKt">
              13 PAL patientansvarig läkare 10
            </item>
            <item xml:id="i-LawKVQbEttbLQdbv8T7Un9">
              14 Sjukskrivningsrätt för psykologer 11
            </item>
            <item xml:id="i-AQN3YKpPGWi768wxiie4Wu">
              15 Behov av rättspsykiatriker 11
            </item>
            <item xml:id="i-8a7Hyxo4TAJDhdVCGEbsAW">
              16 Personligt ombud 12
            </item>
          </list>
        </div>
        <div xml:id="i-8jg4TVBxKRevczGVxYiQWS" type="motProposal" subtype="förslag">
          <head xml:id="i-Agh9oPz8NQfF6KT3qQQVK5">
            2 Förslag till riksdagsbeslut
          </head>
          <list xml:id="i-MYzRToSDWb7No1b7KtHHE7" style="ol">
            <item xml:id="i-42jrJzaAvEsWuDVKgfdCGp">
              Riksdagen tillkännager för regeringen som sin mening vad som
              anförs i motionen om att kartlägga behov och insatser inom psykiatrisk
              hälso- och sjukvård riktade till personer med annat modersmål
              än svenska.
            </item>
            <item xml:id="i-7ThH8EkYSwXoXqcd8qvqU3">
              Riksdagen tillkännager för regeringen som sin mening vad som
              anförs i motionen om att införa ett folkhälsomål avseende psykisk
              hälsa.
            </item>
            <item xml:id="i-4sjZRQRsWFY1wprC7Rqy4z">
              Riksdagen tillkännager för regeringen som sin mening vad som
              anförs i motionen om att särskilt boende bör förläggas så nära
              hemorten som möjligt.
            </item>
            <item xml:id="i-UegU237JDm12AENgsmGe4F">
              Riksdagen tillkännager för regeringen som sin mening vad som
              anförs i motionen om en analys av psykiatrin ur ett HBT-perspektiv.
            </item>
            <item xml:id="i-3hnjykpeoFuLTjeUZ9FfzH">
              Riksdagen tillkännager för regeringen som sin mening vad som
              anförs i motionen om möjligheten att komplettera patientjournallagen
              med ett vårddokument för brukaren.
            </item>
            <item xml:id="i-7de45iVZhSgQKQNQkenr4v">
              Riksdagen tillkännager för regeringen som sin mening vad som
              anförs i motionen om att följa upp verksamheten med stödpersoner
              till psykiskt sjuka som vårdas enligt lagen om psykiatrisk tvångsvård.
            </item>
            <item xml:id="i-FGWF5voQDoLvGS54enWZGG">
              Riksdagen tillkännager för regeringen som sin mening vad som
              anförs i motionen om att utvidga möjligheten att alla legitimerade
              psykoterapeuter ska kunna vara anslutna till Försäkringskassan
              oavsett grundutbildning.
            </item>
            <item xml:id="i-UBVwCQT3wTD5wQg2QP7wWf">
              Riksdagen tillkännager för regeringen som sin mening vad som
              anförs i motionen om patientansvarig läkare (PAL) inom den psykiatriska
              hälso- och sjukvården.
            </item>
            <item xml:id="i-2ubBtxpYMvjnSuUjH73Jbg">
              Riksdagen tillkännager för regeringen som sin mening vad som
              anförs i motionen om att ett projekt bör initieras med möjlighet
              för psykologer att ansvara för sjukskrivningarna av patienter
              med psykiska symtom. 1
            </item>
            <item xml:id="i-VZUufTo447wTLzbiwzpbqb">
              Riksdagen tillkännager för regeringen som sin mening vad som
              anförs i motionen om att öka antalet rättspsykiatriker.
            </item>
            <item xml:id="i-AqddhLaWvRUCbf4PquuGup">
              Riksdagen tillkännager för regeringen som sin mening vad som
              anförs i motionen om att under mandatperioden skriva in rätten
              till personligt ombud i socialtjänstlagen.
            </item>
          </list>
          <p xml:id="i-WyNpSFTRVtaGQhR6L1c6ah">
            1 Yrkande 9 hänvisat till SfU.
          </p>
        </div>
        <div xml:id="i-N6i9mCcx1dbtcSKCMMRAyz" type="motContent">
          <head xml:id="i-23dJb9xxrED6zyJKqtP2t4" type="h1">
            3 Inledning
          </head>
          <p xml:id="i-637wUnBbtbpP1DsLD6priv">
            Psykisk sjukdom har i alla tider betraktats som något skrämmande
            som bör hållas på avstånd från de s.k. normala människorna. Det
            är ett synsätt som är viktigt att bekämpa eftersom det leder till
            att psykiskt sjuka stigmatiseras, vilket i slutändan kan förvärra
            deras problem.
          </p>
          <p xml:id="i-BWrfndEGwJaCXeSD5dn6is">
            Psykiatrins inriktning och kvalitet har aktualiserats genom en
            rad tragiska och våldsamma händelser där förövarna varit drabbade
            av psykisk ohälsa. Nyhetsbevakning och debatt har tyvärr i många
            stycken varit onyanserade och spätt på fördomarna om människor
            med psykisk ohälsa. Det positiva med debatten har emellertid varit
            att fokus satts på psykiatrins problem.
          </p>
          <p xml:id="i-W5X8fPUejsV6EuLZf58dt7">
            Den socialdemokratiska regeringen valde att i samband med den
            aktuella situationen tillsätta en psykiatrisamordnare, som lämnade
            sitt slutbetänkande i slutet av 2006. Många av förslagen är mycket
            bra, som en utbyggnad av mellanvårdsformer, ökat brukarinflytande
            och inte minst att staten ska satsa mer pengar på psykiatrin.
            Däremot är vi kritiska till förslaget om tvång i öppenvården.
            Det finns en stor rättsosäkerhet inbyggd i detta och vi menar
            dessutom att vi inte kan eller ska lösa psykiatrins resursproblem
            genom ökade tvångsinsatser. Det finns en betydande risk för att
            tvång i öppenvården leder till alltför omfattande medicinering,
            för mycket, för ofta och för länge som Riksförbundet för social
            och mental hälsa (RSMH) uttrycker det i sitt remissvar. RSMH menar
            vidare att läkemedelsanvändningen många gånger är ett substitut
            för lobotomin och skapar lugna personer utan förmåga till aktivitet
            och känsloliv. Genom en sådan politik är det ju den enskilda patienten
            som får betala för sjukvårdens misslyckande.
          </p>
          <p xml:id="i-VJykXmZ8vKD6LdLBazfGC1">
            I kölvattnet av de uppmärksammade våldsdåden finns den enskilda
            patienten. I dag upplever många människor en ökad stigmatisering
            och oro för en tillbakagång till en psykiatrisk vård som innebär
            inlåsning och fortsatt utanförskap. Vi måste komma ihåg att de
            reformer som genomfördes under 1990-talet genomfördes för att
            den tidigare vården i många avseenden var inhuman. Reformerna
            syftade till att ge psykiskt sjuka människor en möjlighet att
            leva ett värdigt liv i gemenskap med andra och en möjlighet till
            vård och behandling som utgår ifrån individen.
          </p>
          <head xml:id="i-86zoU5YzVJ7PBLTTAQPVWb" type="h1">
            4 Psykiatrisk hälso- och sjukvård
          </head>
          <p xml:id="i-S1ifQQ9iqXz4PRtDFRYiAN">
            De senaste 40 åren har psykiatrin genomgått stora organisatoriska
            och innehållsmässiga förändringar och under de senaste två decennierna
            har en successiv minskning av antalet vårdplatser genomförts.
            Ansvaret för boende, sysselsättning och omsorg har förts över
            till kommunerna. Minskningen av antalet vårdplatser var inte i
            första hand ett resultat av psykiatrireformen utan snarast ett
            resultat av sektoriseringen på 80-talet. Motiven bakom minskningen
            av vårdplatser var såväl medicinska, nya och effektivare behandlingsmetoder,
            som ideologiska.
          </p>
          <p xml:id="i-ALehkgYNdCWEb9pZ42UeMz">
            De senaste årens minskningar av vårdplatser har däremot skett
            huvudsakligen av ekonomiska skäl och flera har genomförts snabbare
            än uppbyggnaden av andra stödinsatser. Det finns även ett mönster
            med allt kortare vårdtider, vilket också återfinns inom andra
            hälso- och sjukvårdsområden.
          </p>
          <p xml:id="i-6XSxQS3FM4ac4neyq68ygy">
            Bristerna inom den psykiatriska vården är väl belagda bl.a. i
            psykiatri­utredningens slutbetänkande. Vänsterpartiet är i stort
            positivt till utredningens förslag, vilka innebär en utbyggd organisation
            inom psykiatrin som förstås kräver mer personal. Vänsterpartiet
            föreslår en ökning med ungefär 32 000 månadsanställda inom landstingens
            hälso- och sjukvård. En betydande del av dessa arbetstillfällen
            bör gå till psykiatrin. Detta är en del av den satsning på 200
            000 nya jobb i den offentliga sektorn som Vänsterpartiet vill
            genomföra. Förslaget presenteras i sin helhet i vår budgetmotion
            (2007/08:Fi276).
          </p>
          <p xml:id="i-USWGrNzHbfyY2tymXJewTM">
            Psykiatrins andel av kostnaderna för hälso- och sjukvården har
            också minskat från ca 11 till 8 procent de senaste åren. Därför
            är den statliga satsningen på psykiatrin 2005 och 2006, som Vänsterpartiet
            gjorde tillsammans med den socialdemokratiska regeringen och Miljöpartiet,
            ett viktigt steg i rätt riktning. Det är dock olyckligt att satsningarna
            hittills varit alltför kortsiktiga. Just långsiktigheten är helt
            nödvändig för att kunna genomföra den kvalitetshöjning som är
            helt nödvändig inom psykiatrin, och det är därför som Vänsterpartiet
            vill fortsätta att ge ett extra stöd till psykiatrin. Detta stöd
            behöver vara långsiktigt och inte reduceras till projekt. Psykiatrisamordnarens
            förslag om hur psykiatrin kan utvecklas och förbättras är bra
            i många avseenden. De föreslagna reformerna kommer enligt samordnaren
            kosta 1 655 miljoner per år från 2009. Vi menar att det är viktigt
            att denna stora satsning blir verklighet och tillför därför psykiatrin
            1 405 miljoner kronor per år från 2009. Regeringen föreslår ett
            anslag på 250 miljoner och totalt räcker alltså detta för att
            finansiera psykiatrisamordningens utredningsförslag.
          </p>
          <p xml:id="i-8PHCSY7awhtTZjCQktLHPW">
            Regeringen tillför psykiatrin 500 miljoner kronor för 2008 och
            250 miljoner kronor för 2009 och 2010 i budgetpropositionen. Av
            dessa medel har regeringen avsatt 150 miljoner till en ekonomisk
            stimulans för att kommunerna ska förbereda en ny vårdform inom
            den psykiatriska tvångsvården. Vi avvisar detta och vill istället
            att pengarna ska användas till att bygga ut olika boendeformer.
            Vänsterpartiet menar dessutom att det av regeringen föreslagna
            stödet är otillräckligt eftersom psykiatrin omsätter stora summor
            pengar runt om i landsting och kommuner. Behoven av att stärka
            psykiatrin är stora och vi menar att en upptrappning av anslagen
            bör påbörjas redan 2008. Vi föreslår därför en satsning på sammanlagt
            1 000 miljoner under 2008, och vi tillför därmed 500 miljoner
            mer än den av regeringen föreslagna satsningen på 500 miljoner.
          </p>
          <p xml:id="i-HFpSpAxj7gTRcPiVwxAfVS">
            Pengar för detta ändamål anslås i Vänsterpartiets motion för
            utgiftsområde 9 Hälsovård, sjukvård och social omsorg (2007/08:So450).
          </p>
          <p xml:id="i-71ynaK2BEBy5QdBVt94xYf">
            En viktig del i bemötandet vid psykisk ohälsa är att snabbt ge
            möjlighet för den enskilda att få kontakt med vården och möjlighet
            att få tala om det som smärtar. Sedan ett antal år finns det nu
            en nationell hjälplinje som drivs av de största patientorganisationerna
            och bemannas av professionell personal efter en norsk förebild.
            För närvarande finansieras hjälplinjen med anslaget för psykiatrin
            och vi förutsätter att den finansieringen kommer att bestå.
          </p>
          <p xml:id="i-3qyDoqrdh6ZB63SXsR9x1A">
            Förändringarna inom psykiatrin h ar inte bara omfattat strukturen
            utan ock så handlat om innehållet. Psykiatrin är ett av de områden
            inom hälso- och sjukvården som dominerats av ideologiska diskussioner
            och konflikter. I grunden handlar det om psykiska sjukdomars relation
            till kropp och själ. Det har varit vanligt förekommande att utifrån
            olika ideologiska ställningstaganden dela upp människan i antingen
            kropp eller själ, ett förhållande som inte gynnar den enskilda
            patienten.
          </p>
          <p xml:id="i-ADFVA2isWym6fgbobLzvLr">
            Dagens psykiatri behöver se mer till den enskilda patienten och
            dennas behov av ett helhetsperspektiv. Den enskilda patienten
            kan i dag få helt olika behandlingar beroende på var i landet
            man bor och vilken grundsyn på vården ansvarig behandlare har.
            Det är inte ett rimligt förhållande. De ideologiska konflikterna
            inom psykiatrin gör också att det är svårt för politiken att veta
            vilka prioriteringar som är rimliga att göra.
          </p>
          <p xml:id="i-S2WAumcvrJNVjaNp4QVCYp">
            Psykisk ohälsa kan drabba vem som helst. Unga, gamla, människor
            med missbruksproblem eller funktionshinder, kvinnor och män. Trots
            det är många insatser inom psykiatrin utformade så att den som
            har andra problem eller behov i kombination med psykisk ohälsa
            ofta faller mellan stolarna. Människor med psykisk ohälsa och
            missbruk i kombination är en särskilt utsatt grupp som har behov
            samtidiga insatser. Äldre och personer med intellektuella funktionshinder
            är andra grupper som psykiatrin har få eller inga insatser att
            erbjuda.
          </p>
          <p xml:id="i-XQrswh23cGPt6SmRaf16mQ">
            Vänsterpartiet har länge krävt en nationell handlingsplan för
            psykiatrin. Därför är det bra att psykiatrisamordningen i sitt
            slutbetänkande nu föreslår en sådan plan.
          </p>
          <p xml:id="i-KqtpMbxNiNknpNu8YqJ8kU">
            Språket är mycket betydelsefullt för den psykiatriska hälso-
            och sjukvården. Det är därför viktigt att psykiatrin tar hänsyn
            och utvecklas så att de som inte har svenska som modersmål ges
            möjlighet till psykiatrisk hälso- och sjukvård, inte minst på
            de fem nationella minoritetsspråken. Regeringen bör därför ge
            Socialstyrelsen i uppdrag att kartlägga behov och resurser för
            människor med annat modersmål än svenska som är i behov av psykiatrisk
            hälso- och sjukvård. Detta bör riksdagen som sin mening ge regeringen
            till känna.
          </p>
          <head xml:id="i-4vScKnnzcEiw5zHVVwgMDG" type="h1">
            5 Prevention
          </head>
          <p xml:id="i-XzR73LnPryeM8z4GBxX1x4">
            Enligt Socialstyrelsens folkhälsorapport har det skett en ökning
            av den psy kiska ohälsan i befolkningen och alltfler uppger att
            de har symtom som oro, sömnsvårigheter och nedstämdhet. Samtidigt
            ligger de allvarligare psykiska pro blemen på en i stort sett
            konstant nivå ända sedan 50-talet. Den ökande psy kis ka ohälsan
            avspeglas också i läkemedelskonsumtionen där vi kan se mer och
            mer utskrivningar av antidepressiva läkemedel, vilka ordineras
            mot framför allt depressioner och ångesttillstånd. Enligt en pilotstudie
            från Statens folkhälsoinstitut angav männen att de upplevt 4,0
            dagar i snitt med dålig psykisk hälsa under den senaste 30-dagarsperioden
            och kvinnorna 6,6 dagar i snitt med dålig psykisk hälsa. De som
            upplevde flest antal dagar med dålig psykisk hälsa var kvinnor
            i åldern 1829 år.
          </p>
          <p xml:id="i-NUXC5YNysgTRqyumChEtwb">
            Den riktigt alarmerande ökningen av psykisk ohälsa återfinns
            bland barn och unga. Även användandet av antidepressiva läkemedel
            har ökat bland barn och unga, och köerna till BUP, barn- och ungdomspsykiatriska
            mottagningar, är långa. Antalet självmord har minskat i hela befolkningen,
            men det finns en oroande tendens i att antalet självmord har ökat
            något i gruppen unga män sedan 1998. Samtidig ser vi också att
            antalet självmordsförsök ökat något bland unga kvinnor. Därför
            anser Vänsterpartiet att det är angeläget att regeringen prioriterar
            arbetet med att utforma en handlingsplan för det självmordspreventiva
            arbetet. Sommaren 2005 gavs Folkhälsoinstitutet och Socialstyrelsen
            i uppdrag att ta fram ett underlag för den kommande handlingsplanen.
            Vi ser fram emot redovisningen av detta uppdrag och förutsätter
            att regeringen kommer att agera snabbt för att få till stånd en
            handlingsplan.
          </p>
          <p xml:id="i-2GeL3yXDmVZ3d1For7AGr5">
            Självmordsprevention har blivit ett ganska känt begrepp, men
            preventionsarbete saknas ofta inom de övriga delarna i psykiatrin.
            Det råder även en viss oklarhet på myndighetsnivå om vem som har
            det övergripande ansvaret för det preventiva psykiatriska arbetet.
            Mot bakgrund av hur folkhälsan utvecklats bör det därför formuleras
            ett folkhälsomål avseende den psykiska hälsan. Detta bör riksdagen
            som sin mening ge regeringen till känna.
          </p>
          <head xml:id="i-XfEPJ4ETJtHdw7XP8RAT3w" type="h1">
            6 Ett meningsfullt liv
          </head>
          <p xml:id="i-KQZ9BmyiGb1njsfPmsE4Hg">
            Varje människa bör ges möjlighet till ett meningsfullt liv. För
            människor med långvariga och kroniska sjukdo mar är det ofta svårt
            att få tillgång till ett soci alt liv. Orsaken till det är inte
            sällan det övriga samhällets oförmåga att utforma den fysiska
            och psykiska miljön på ett sådant sätt att funktionshindret inte
            blir ett handikapp. En människa med psykiskt funktionshinder har
            ofta funktionshinder som inte syns, men som kan vara lika handikappande
            som ett synligt om miljön saknar anpassning.
          </p>
          <p xml:id="i-38Avuu6exk9NGcb24mKMbD">
            Det psykiska funktionshindret glöms därför ofta bort i samband
            med utformningen av olika samhällsfunktioner, utveckling av hjälpmedel
            osv. I SOU 2004:83 Hjälpmedel nämns hjälpmedel som kognitivt stöd,
            vilka stödjer funktioner som minne, problemlösning, planering
            osv. Det är hjälpmedel som är verkningsfulla även för de med psykiskt
            funktionshinder. Utredningen pekar också på att vissa diagnosgrupper
            har svårt att få hjälpmedel och föreslår därför att alla, oavsett
            hur behovet av personliga hjälpmedel aktualiserats, har rätt att
            få sitt behov bedömt. Vänsterpartiet menar att en sådan bestämmelse
            är av stor betydelse för de med psykiska funktionshinder. Det
            är därför viktigt att regeringen snarast bereder och genomför
            hjälpmedelsutredningens förslag, något som vi föreslår i vår handikappolitiska
            motion.
          </p>
          <p xml:id="i-CLtTYQ2f6Jb4gNHFPfAGvk">
            Utvecklingen av vård och behandling av psykiskt sjuka och funktionshindrade
            är betydelsefull. Men också behovet av sysselsättning och anpassade
            boendeformer är grundläggande. Bristen på sysselsättning var en
            av de punkter som Socialstyrelsen särskilt pekade ut i utvärderingen
            av psykiatrireformen och som psykiatrisamordnaren tar upp i sitt
            slutbetänkande.
          </p>
          <p xml:id="i-FEp8aj8eu1rUPGpgcE55aJ">
            Den ekonomiska satsning på psykiatrin som Vänsterpartiet genomförde
            tillsammans med den socialdemokratiska regeringen skulle bl.a.
            användas till en uppbyggnad av olika boendeformer. Detta var viktigt
            och det bör särskilt beaktas att personer med psykiska funktionshinder
            ska kunna erbjudas boende så nära sin hemort som möjligt, om den
            enskilda inte önskar något annat, så att antalet placeringar långt
            från det sociala nätverket undviks. Detta bör riksdagen som sin
            mening ge regeringen till känna.
          </p>
          <head xml:id="i-W4AiajP3zomRkWZ8nd9Gdn" type="h1">
            7 Psykiatri och kön
          </head>
          <p xml:id="i-FJc1pUkmyhgofWD9xwBUJk">
            Vi befinner oss med god marginal på andra sidan 2000-talet och
            trots det är mannen fortfarande norm i medicinen. Socialstyrelsen
            publicerade 2004 en rapport om könsperspektiv på hälso- och sjukvården,
            Jämställd vård? . Fler kvinnor än män i samtliga åldersgrupper
            upplever oro och ångest, konstateras i rapporten. Självmord är
            däremot betydligt vanligare bland män än kvinnor medan självmordsförsök
            är vanligare bland kvinnor. Kvinnor äter också mer antidepressiva
            läkemedel än män, och kvinnor ordineras mer antipsykotiska läkemedel
            än män trots avsaknaden av dokumenterad psykosdiagnos. Enligt
            Socialstyrelsen saknas det klinisk forskning och kunskap om könsspecifika
            faktorer inom psykiatrin.
          </p>
          <p xml:id="i-14rJYdEHGbCj2JofiAnKbH">
            Det finns kvarlevor inom den psykiatriska och psykologiska kunskaps­synen
            som innebär att avvikelser från heteronormativiteten är ett symtom
            på ohälsa eller en avvikelse från det normala. Internationellt
            finns det exempelvis psykoanalytiska föreningar som inte tillåter
            homosexuella att bli analytiker. Det är en allvarlig situation
            utifrån den kunskap vi har om unga homo-, bi- och transsexuellas
            behov av psykologiskt stöd på grund av det omgivande samhällets
            fördomar och förtryck. Dessa uppgifter och påpekanden har gjorts
            gång efter annan, men även här kan vi konstatera att lite har
            skett i konkret mening.
          </p>
          <p xml:id="i-UuTsZSs3YVPqXUCzwEwpuW">
            Det behövs en analys av psykiatrin ur ett HBT-perspektiv som
            innefattar både konkreta insatser och värdegrund. Detta bör riksdagen
            som sin mening ge regeringen till känna.
          </p>
          <head xml:id="i-PoHh6nD8uAaP8cZmG9tKdm" type="h1">
            8 Barn i psykiatrin
          </head>
          <p xml:id="i-Q4dCNvXT3JEE4dhqQSE1cT">
            Psykisk ohälsa bland barn och unga har blivit ett allt större
            problem. Barn upplever redan i mycket låg ålder stress, oro och
            sömnproblem. Samtidigt växer köerna till barn- och ungdomspsykiatrin,
            vilket innebär att problemen och lidandet får gå onödigt långt
            innan hjälp erbjuds. Utvecklingen går mot ett ökat medikaliserande
            med ökad förskrivning av antidepressiva läkemedel till barn och
            unga. Detta trots att många antidepressiva läkemedel inte har
            utprovats för behandling av barn och unga. I England har vissa
            antidepressiva läkemedel bedömts vara direkt olämpliga för barn
            på grund av förhöjd suicidrisk.
          </p>
          <p xml:id="i-UzVGPnUJXXfTPdig36dQuD">
            Skolverket, Socialstyrelsen och Statens folkhälsoinstitut har
            gemensamt skrivit en rapport om en samhällsekonomisk modell för
            prioriteringar som påverkar barns psykiska hälsa. De drar bl.a.
            slutsatsen att samhällets generella insatser för barn och unga,
            t.ex. barnhälsovård, skolbarnsomsorg och skola, står för huvuddelen
            av samhällets resurser för barn och unga. Därmed är de viktiga
            för barns och ungas psykiska hälsa. I och med det finns det en
            direkt koppling mellan nedskärningar inom denna sektor och t.ex.
            behov av barnpsykiatriska insatser.
          </p>
          <p xml:id="i-LNoaWR6PPaZ8oiZpqRPrR">
            Rapporten från de tre myndigheterna visar också att det troligen
            finns ett samband mellan nedskärningarna inom förskoleverksamheten,
            skolbarnsomsorgen och skolan under 1990-talet och den samtidiga
            ökningen av antalet besök inom barnpsykiatrin. Det är därför viktigt
            att det görs prioriteringar och analyser ur ett barnperspektiv
            när verksamheter som berör barn omorganiseras eller på andra sätt
            förändras. Samhällsekonomiskt kan det innebära bespa ringar då
            nedskärningar som ger ökade kostnader inom en annan samhällssek
            tor kan förhindras, men framför allt kan mänskligt lidande undvikas.
          </p>
          <head xml:id="i-7wVmdQfPfdx2DfBW1Pb4CR" type="h1">
            9 Rätt till inflytande
          </head>
          <p xml:id="i-3J1amqdPTwRJ8brSvsNRXp">
            RSMH har visat att psykiskt sjuka och funktionshindrade fortfarande
            har mycket begränsade möjligheter till inflytande. Ett demokratiskt
            rättssamhälle ska omfatta alla me dborgare det måste vara en etisk
            plattform för psykiat rin. För en kvinna eller man med psykiskt
            funktionshinder eller med psykisk sjukdom är samhällets attityder
            något som leder till ett underläge och utanförskap som hindrar
            återhämtning vid svåra psykiska problem.
          </p>
          <p xml:id="i-VKyosQRoYCqYb49ofdfMgp">
            Det f inns olika möjligheter att skapa inflytande för patienter
            inom psykiat rin. På generell nivå är brukarråd och brukarrevisioner
            goda exempel på regelbunden uppföljning av verksamheterna utifrån
            ett brukarperspektiv.
          </p>
          <p xml:id="i-712j9BxUaKBQjop9P5WKz2">
            Viktiga samarbetspartners i skapandet av brukarinflytande på
            generell nivå är brukarorganisationerna. Vänsterpartiet anser
            att en dialog med brukarorganisationerna är väsentlig för utformandet
            av generellt brukarinflytande.
          </p>
          <p xml:id="i-NLtgNjDKTPmH5Rh9vT7B3V">
            I vardagen är inflytandet för den enskilda individen viktigt.
            Det handlar om att skapa förtroende genom individuellt utformade
            insatser. Att det finns brister i detta syns bl.a. i en studie
            som Schizofreniförbundet genomfört bland sina medlemmar som visade
            att över hälften är missnöjda med sin medicinering på grund av
            svåra biverkningar. RSMH har pekat på möjligheten att personer
            med svåra psykiska problem som ibland har behov av tvångsvård
            ska kunna utforma ett s.k. vårdtestamente eller vårdönskan. Där
            skulle det kunna dokumenteras vilka mediciner som fungerar väl,
            hur patienten vill bli bemött, vilka som ska kontaktas etc. i
            en akut situation då han eller hon saknar förmåga att uttrycka
            sin vilja.
          </p>
          <p xml:id="i-EQaQgtHknffgzWkSVHcKaC">
            På så sätt kan man undvika medicinering som inte fungerar eller
            ger svåra biverkningar och inte minst traumatiska upplevelser
            på grund av felaktigt bemötande. Socialstyrelsen bör därför få
            i uppdrag att se över möjligheten att komplettera patientjournallagen
            eller genom föreskrift utveckla ett vård­dokument som underlättar
            och förbättrar vården för svårt psykiskt sjuka pati enter. Detta
            bör riksdagen som sin mening ge regeringen till känna.
          </p>
          <head xml:id="i-C3FecWwDwvWGfTQ2yfwhh8" type="h1">
            10 Tvång kontra frivillig vård
          </head>
          <p xml:id="i-GFjvkVmUf17M8smc7LwkuA">
            Det finns situationer där den psykiska sjukdomen hindrar den
            enskilda från att kunna fatta beslut som främjar den egna hälsan.
            Insikt om sjukdomen kan brista och vanföreställningar kan innebära
            att vederbörande kan vara farlig för sig själv eller andra om
            inte behandling kan ges. Vår mening är att tvångsvård då kan vara
            nödvändig, men eftersom ett tvångsingripande på dessa grunder
            är ett stort ingrepp i den enskildes integritet så kommer alltid
            frivillig vård i första hand. Därför avvisar vi den föreslagna
            lagändringen om tvång i öppenvården.
          </p>
          <p xml:id="i-DnGtqQsMBesszdyEwbBvRs">
            Den som vårdas enligt lagen om psykiatrisk tvångsvård kan få
            sig en stödperson tilldelad. Denna stödperson är inte personal
            utan är en fristående vanlig medborgare som kan utgöra ett ideellt
            stöd under den tid som tvångs­vården pågår. Detta är en verksamhet
            som fungerar på olika sätt i landet, framför allt när det gäller
            tillgång till stödperson. Det saknas kunskap om hur denna verksamhet
            fallit ut.
          </p>
          <p xml:id="i-7sDU5TagbVtzWp8RKp1fUG">
            Det vore värdefullt med mer kunskap om detta för att verksamheten
            ska kunna utvecklas. Därför bör regeringen ge Socialstyrelsen
            i uppdrag att utvärdera stödpersonsverksamheten för tvångsvårdade
            inom psykiatrin. Detta bör riksdagen som sin mening ge regeringen
            till känna.
          </p>
          <head xml:id="i-XonB2Hq9B6DwS2xyaqGoif" type="h1">
            11 Forskning och metodutveckling
          </head>
          <p xml:id="i-X3gitcULAn1jPRR8z6zUE">
            Ett av de områden som bl.a. regeringens psykiatrisamordnare pekat
            på som underutvecklade inom psykiatrin är forskning och metodutveckling.
            Det finns en ideologisk strid som på sina håll inneburit att behandling
            inte prövats på ett grun dligt och vetenskapligt underbyggt sätt.
            Samtidigt är det viktigt att po ängtera att psykiatrin till sin
            karaktär spänner över flera vetenskapsområden där forskningsmetoderna
            skiljer sig åt.
          </p>
          <p xml:id="i-HQv9CsqBKjj9KvDqdjnBr6">
            I hälso- och sjukvården finns flera kompetensområden som har
            betydelse för patientens återvinnande av hälsa. Av tradition fokuseras
            det mest på den medicinska disciplinen och läkarkåren. Det förhållandet
            avspeglar såväl klass- som könsperspektiv då läkare långt fram
            i våra dagar företrädesvis varit män och haft en social och ekonomisk
            makt i samhället. Omvårdnaden som praktik och akademiskt ämne
            har åsidosatts då den främst utövas av kvinnor i lägre befattningar.
            Ur patientens perspektiv finns det inte någon inbördes konflikt
            mellan omvårdnaden och medicinen utan dessa är lika väsentliga
            för patienten.
          </p>
          <head xml:id="i-ACWGhCvvUnQ2pv4FmP3ntt" type="h1">
            12 Rätten till psykoterapi
          </head>
          <p xml:id="i-7Dehx7xjovBvYb6EEatyKi">
            Kampen mellan olika ideologiska inriktningar inom psykiatrin
            har som vi tidigare beskrivit inneburit en klyvning i synsättet
            på behandling som är djupt olyckligt för den enskilda patienten.
            Vi kan konstatera att det medicinska och farmakologiska synsättet
            dominerar framför ett psykologiskt betraktelsesätt. Vänsterpartiet
            har inte för avsikt att ta ställning för den ena eller andra behandlingsmetode
            n men vill understryka behovet av en helhetssyn på patien ten.
          </p>
          <p xml:id="i-8At3452UZwsrnqa1nUKLi9">
            I dag har psykoterapeutisk behandling blivit en klassfråga. Det
            finns få möjligheter att få långtidsterapi inom den offentliga
            sektorn eller av en läkare med psykoterapeutisk kompetens som
            är ansluten till Försäkringskassan. Vänsterpartiet anser att det
            är en rad åtgärder som måste vidtas för att människor med psykisk
            ohälsa ska kunna få tillgång till behandling utifrån behov oavsett
            plånbokens storlek, diagnos, geografisk ort, etnicitet eller kön.
            I första hand måste den offentliga vården utvecklas så att fler
            psykoterapeuter finns tillgängliga för såväl kort- som långtidsterapi.
          </p>
          <p xml:id="i-4GVi1ZPUdjTNbbDTCiZFLs">
            En del som i dag söker sig till vårdcentraler har i botten psykiska
            problem som felbehandlas somatiskt. För att komma till rätta med
            detta behövs psykolog/psykiatrikompetens på vårdcentralerna. För
            unga som mår dåligt behöver motsvarande kompetens byggas ut på
            ungdomsmottagningarna.
          </p>
          <p xml:id="i-N6r95pTwsknyk2z2BYxxcG">
            Den situation som i dag råder med att endast läkare och sjukgymnaster
            med psykoterapeutisk kompetens kan erbjuda terapi som ingår i
            högkostnadsskyddet är märklig. Det sätter en gräns för psykologer,
            arbetsterapeuter m.fl. som har en motsvarande terapeutisk kompetens
            att inte ingå i försäkringssystemet på grund av skillnader i grundutbildningen
            och inte i det som ska utföras. Det begränsar också möjligheten
            för patienten att få tillgång till psyko­terapi. Regeringen bör
            utreda möjligheten till en utvidgning så att även psykoterapeuter
            med annan grundutbildning än sjukgymnast- respektive läkarutbildning
            kan ingå i försäkringssystemet. Detta bör riksdagen som sin mening
            ge regeringen till känna.
          </p>
          <head xml:id="i-Q78qiTjr59wgQH5EPBzoCR" type="h1">
            13 PAL patientansvarig läkare
          </head>
          <p xml:id="i-RFravDoWTVdLaDsdwhr6Xi">
            I dag råder det brist på psykiatriker, vilket lett till en ökad
            omfattning av tillfälliga vikarier, stafettläkare och läkare som
            ännu inte har specialistkompetens. Det betyder att den som ska
            ansvara för patientens behandling, patientansvarig läkare, s.k.
            PAL, är den person som känner patienten minst och/eller har minst
            kompetens inom området psykiatri. Teamet som finns runt patienten
            består inte sällan av personer som finns med under en längre tid
            och som har en tät kontakt. Psykologer, kuratorer, sjuksköterskor
            och mentalskötare har inte sällan ett stort ansvar för den dagliga
            kontakten och omsorgen om patienten. Vänsterpartiet anser att
            det bör ske en översyn av PAL-funktionen då den bygger på ett
            föråldrat och ensidigt tänkande där läkaren är i centrum.
          </p>
          <p xml:id="i-HdGEUmzEYTpUWovAzLztNM">
            Det finns all anledning att överväga om inte andra befattningshavare
            kan e rhålla samma ansvar och befogenheter. Så är t.ex. fallet
            i Norge där psyko loger kan inneha en PAL-funktion. Regeringen
            bör därför ge Socialstyrelsen i uppdrag att utreda PAL-funktionen
            utifrån vad som ovan anges. Detta bör riksdagen som sin mening
            ge regeringen till känna.
          </p>
          <head xml:id="i-F4nFq1Tx4Vzvv1MuV3cjcJ" type="h1">
            14 Sjukskrivningsrätt för psykologer
          </head>
          <p xml:id="i-PQ9F1zZkn72VBcKV5LxPiP">
            Att ohälsan är ett stort problem är väl känt och ett flertal
            rapporter och studier som belyser detta har lagts fram. Vänsterpartiet
            har tillsammans med Socialdemokraterna och Miljöpartiet bedrivit
            ett intensivt arbete för att minska ohälsan på olika nivåer under
            den förra mandatperioden. Kunskapen är god om vilka sjukdomar
            som dominerar bland de sjukskrivna. Det är värk och problem med
            rörelseapparaten och det är psykisk ohälsa. En stor andel av dem
            som söker sjukvård har psykiska symtom. Därför anser Vänsterpartiet
            att det är bra att fler psykologer numera anställs inom primärvården.
            Men deras kunskap och kompetens tas inte tillvara fullt ut inom
            sjukskrivningsprocessen. Vi har under flera år föreslagit att
            ett projekt ska startas i syfte att ge sjukgymnaster rätt att
            sjukskriva patienter. Ett projekt bör initieras med möjlighet
            för psykologer att ansvara för sjukskrivningarna av patienter
            med psykiska symtom. Detta bör riksdagen som sin mening ge regeringen
            till känna.
          </p>
          <head xml:id="i-NWi9ZfUTmRTQJkd7TrBdCk" type="h1">
            15 Behov av rättspsykiatriker
          </head>
          <p xml:id="i-ANnWYzdFXZ8dJBEcsmE5ny">
            Den rättspsykiatriska vården har varnat för att man inom några
            år kommer hamna i en mycket besvärlig situation. Det saknas utbildade
            rättspsykiatriker i sådan omfattning att det kan bli svårigheter
            att utbilda nya eftersom de som ska utbildas kommer att sakna
            handledare. De rättspsykiatriker som i dag är verksamma har en
            hög medelålder, varför åtgärder måste vidtas tämligen omgående.
          </p>
          <p xml:id="i-39uWa5UzzU7XuoyAY1Uuwb">
            En utredning om rättspsykiatrisk vård som avslutades för några
            år sedan har förslag som ytterligare ökar behovet av rättspsykiatriker.
            Där finns förslag som är bra och viktiga, men som också kräver
            resurser. För att utredningens förslag ska kunna genomföras krävs
            att utbildningen av rättspsykiatriker startar snabbt.
          </p>
          <p xml:id="i-5rCf1Ujw6GNwXsxa58HFpn">
            Mot bakgrund av att fler dömda personer har psykisk sjukdom,
            att medelåldern är hög bland rättspsykiatrikerna samt att nya
            uppgifter kommer att åläggas dem, bör förberedelser vidtas omgående
            så att fler studerande stimuleras till att välja rättspsykiatri
            som specialitet. Vad som ovan anförts om utbildning av rättspsykiatriker
            bör riksdagen som sin mening ge regeringen till känna.
          </p>
          <head xml:id="i-HsoPB7VjXz1HvycBpQ3kqs" type="h1">
            16 Personligt ombud
          </head>
          <p xml:id="i-KtjL7mL4UqfMWuYukH6fb4">
            I samband med psykiatrireformens genomförande 199495 inleddes
            försöksverksamhet med personligt ombud. Verksamheten har organiserats
            på olika sätt i landet. Vissa personliga ombud har organiserats
            som fristående till huvudmännen via brukarorganisationer. Andra
            har organiserats av kommun och/eller landsting.
          </p>
          <p xml:id="i-S8eV13t5rcCbKUrJ9RVHwV">
            Socialstyrelsen lämnade i juni 2004 en rapport om personligt
            ombuds-verksamhe t en i fyra verksamheter lokaliserade till Stockholm,
            Göteborg och Malmö, Mångfaldens mekanismer. I rapporten skriver
            Socialstyrelsen att trots den begränsade verksamheten så har den
            givit stor effekt för de klienter som berörs. En orsak till detta
            tros vara det respektfulla förhållandet mellan klient och ombud.
            Ombuden har både en stark professionell roll och ett starkt personligt
            engagemang. Ett hot finns mot verksamheten trots de goda effekterna
            och det är bristen på lagstiftning som slår vakt om verksamheten.
            I vissa kommuner anses reformen vara underfinansierad och därmed
            en belastning.
          </p>
          <p xml:id="i-Ror7iKSEysnKC6DkrV4wUJ">
            Socialstyrelsen tar i sin rapport upp vilka mänskliga och ekonomiska
            vinster verksamheten eventuellt har. Personligt ombud är en verksamhet
            som genom de positiva hälsoeffekterna för klienterna innebär minskat
            lidande och minskat behov av slutenvård, vilket samhällsekonomiskt
            bör vara eftersträvansvärt.
          </p>
          <p xml:id="i-9VLbyCnSH898RhdBNQmidk">
            Socialstyrelsens nya uppföljning av verksamheterna presenterades
            2005 och visade på ett mycket lyckat resultat. Kvaliteten och
            stödet har varit mycket bra för den enskilda och underlättat kontakten
            med vårdgivare och myndigheter. I förlängningen har det lett till
            en ökad livskvalitet.
          </p>
          <p xml:id="i-4U5An45v2MmPSQT8nKxgsT">
            Vi menar att detta var ett förväntat resultat då vi vet att psykiskt
            långtidssjuka har ett stort behov av kontinuitet och begränsat
            antal kontakter. Trots det lyckosamma med personligt ombudsverksamheten
            för den enskilda och samhället finns det en reell risk att kommuner
            och landsting i en ekonomiskt trängd situation inte prioriterar
            verksamhet med personligt ombud. Därför finns det skäl att under
            mandatperioden avsätta resurser så att rätten till personligt
            ombud för psykiskt långtidssjuka kan skrivas in i socialtjänstlagen.
            Detta bör riksdagen som sin mening ge regeringen till känna.
          </p>
        </div>
        <div xml:id="i-JaCvg3YmAT69rD5xMHus88" type="signatureBlock">
          <list xml:id="i-2BGyKiMQWrD4V2WLzb8gsU">
            <item xml:id="i-AM3r9iwHKNpVhPWvKbRrxQ" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-9RL28EP2wiVfKGeHXLxjFB" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-D8Ru7s3TywgEzVRZzFr4hg" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-QHE1n8mPKCWEmHwv9ZLndi" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-uBRsRnPtdaqJhgtpzdbqJ" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-Bt2fMcXymWA26WuncCC6cj" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-EBUu36ifjfHA86iDGN7gEP" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
