<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0527/mot_200001_MJ_0527-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ527 pnr: c401
          </p>
          <p>
            Motion till riksdagen 2000/01:MJ527
          </p>
          <p>
            av Sven Bergström m.fl. (c)
          </p>
          <p>
            Hanteringen av djurkadaver i Norrland
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en rimligare hantering av djurkadaver och annat
            animaliskt avfall främst i Norrland. 2. Riksdagen tillkännager
            för regeringen som sin mening vad i motionen anförs om att samtliga
            församlingar i Norrland skall undantas från insamlingskravet.
          </p>
          <p>
            Motivering
          </p>
          <p>
            En av de mera svårbegripliga och kostsamma effekterna ekonomiskt
            och miljömässigt av Sveriges medlemskap i EU är det sätt på vilket
            djurkadaver och annat animaliskt avfall från jordbruk, hästanläggningar
            och slakterier numera måste hanteras. Oavsett om ett djur har
            dött en alldeles naturlig död, avlivats av någon orsak eller dött
            av okänd anledning betraktas det som risk- avfall och detta måste
            numera fraktas till särskild destruktionsanläggning, ofta mycket
            långt bort. Det kan i vissa fall handla om att frakta döda djur
            eller slakteriavfall från södra Norrland till Stenstorp i Skaraborg,
            en frakt på ibland upp till 80 mil enkel resa. Längre norrut i
            Norrland blir det fråga om transporter på ibland ännu längre sträckor
            till destruktionsanläggningar i Norge eller Finland. Det föreskrivs
            nämligen i EU-direktivet 90/667/EEG att avfall av detta slag skall
            samlas in för bearbetning i särskild steriliseringsanläggning.
            I traditionell, = nitisk, svensk anda har Jordbruksverket = utfärdat
            tillämpningsföreskrifter omfattande 20 sidor text i SJVFS 1998:34
            som fullbordar ibland helt absurda regler. Endast vissa församlingar
            Norrlands inland, liksom enstaka mindre djur, har undantagits
            från regelverket. Det vällovliga syftet med bestämmelserna i denna
            fråga har angetts vara att förbättra smittskyddet. Men antalet
            självdöda eller nödslaktade djur i
          </p>
          <p>
            29
          </p>
          <pb facs="riksdagen-motions-pdf/data/200001/mot_200001_MJ_0527/mot_200001_MJ_0527-0002.pdf"/>
          <p>
            2000/01:MJ527
          </p>
          <p>
            30
          </p>
          <p>
            förhållande till den enorma areal som står till förfogande för
            nedgrävning är i norra Sverige mycket lågt. Det absurda läget
            uppstår då man försöker tillämpa exakt samma regler i det ytvida
            norra Sverige som i tättbefolkade delar av Europa med stor djurhållning.
            Idag varnar dessutom många veterinärer för att effekterna av detta
            regelverk för förbättrat smittskydd kan bli det rakt motsatta.
            När de lastbilar som utför insamlingen av döda djur far omkring
            från gård till gård med döda djur, finns naturligtvis en betydande
            risk för att djurrester, blod och kroppsvätskor läcker ut och
            spiller över på fält och gårdsplaner från de containrar och lastflak
            som används. Detta i sin tur medför paradoxalt nog att risken
            för smittspridning ökar i stället för att minska. En hantering
            som tidigare, med lokalt omhändertagande genom t ex utläggning
            i skogsmark, nedgrävning eller kompostering på kommunal avfallsanläggning
            förefaller mycket säkrare och bättre ur alla synpunkter. Den enda
            vetenskapliga undersökningen som gjorts av bla. Lantbruksstyrelsen
            (föregångare till Jordbruksverket), Statens veterinärmedicinska
            anstalt och djurhälsovården, hävdade att bl.a. av smittskyddsskäl
            kunde hela Norrland undantagas från dessa regler. I denna fråga
            är EU-reglerna ett direktiv, ingen förordning, vilket innebär
            att vi har möjlighet att i Sverige bestämma hur tillämpningen
            bäst kan ske. Nuvarande ordning får, utöver att den är mycket
            tveksam ur smittskyddssynpunkt, fullkomligt orimliga ekonomiska
            konsekvenser för djurägare och slakterier. För den enskilde kan
            bortforslandet av ett enda större djur kosta flera tusen kronor.
            Och för ett slakteri kan det handla om flera miljoner i extrakostnader
            på ett år. En redan sviktande ekonomisk lönsamhet urgröps ännu
            mera. Miljöeffekterna av de många och långa transporterna är en
            annan negativ faktor i sammanhanget. Från slakterierna i berörda
            områden handlar det om flera transporter varje vecka med dieseldrivna
            lastbilar. Mycket förbryllande är också de gränsdragningar som
            gjorts för dispens från detta regelverk. När en större mängd kreatur
            omkom vid en storbrand i Hälsingland denna sommar gick det att
            få dispens så att de döda djuren fick omhändertas vid den kommunala
            avfallsanläggningen. Men när en annan gård i landskapet drabbades
            av felfunktion i en kraftfoderanläggning och många djur bokstavligt
            talat åt ihjäl sig tvingades bonden att skicka de döda, men inte
            smittsjuka djuren, till en destruktionsanläggning med kostnader
            på tiotals tusen kronor som följd. Innan nu gällande förordning
            trädde i kraft sköttes hanteringen av döda djur och slaktavfall
            i en konstruktiv dialog mellan berörda företag, ansvariga veterinärer
            och kommunala företrädare. Såvitt bekant fanns inte från något
            håll anmärkningar mot förfarandet. Även om det kan smärta att
            tvingas ändra ett beslut som nyligen börjat gälla, måste sunt
            förnuft kunna få råda även i detta fall. Vi manar därför riksdagen
            att ge regeringen till känna vad som ovan sagts om kadaverhanteringen
            i Norrland.
          </p>
          <pb facs="riksdagen-motions-pdf/data/200001/mot_200001_MJ_0527/mot_200001_MJ_0527-0003.pdf"/>
          <p>
            2000/01:MJ527
          </p>
          <p>
            Stockholm den 28 september 2000
          </p>
          <p>
            Sven Bergström (c) Birgitta Sellén (c) Åke Sandström (c)
          </p>
          <p>
            31 Elanders Gotab, Stockholm 2000
          </p>
        </div>
      </div>
    </body>
  </text>
</TEI>
