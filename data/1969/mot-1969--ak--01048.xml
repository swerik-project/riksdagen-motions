<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1048/mot_1969__ak__1048-001.pdf"/>
      <fw xml:id="i-EJduS6YMXp7nEZ2QUHCNmZ">
        Motion i Andra kammaren, nr 1048 år 1969 11
      </fw>
      <div type="motHeader" xml:id="i-NDDvkpVLJNbecWvmZME7q2">
        <div type="motTitle" xml:id="i-W5TmZsLUDwLWNq9duBuq7y"/>
        <div type="motSubmissionInfo" xml:id="i-KTqUQVGt45fPvMvn46f3t1"/>
      </div>
      <div type="motBody" xml:id="i-6wMLUCYH1cLY2Sy1NqJJtT">
        <div xml:id="i-9mKfLN68YpppuQ2xSwDzmb">
          <p xml:id="i-3e8gczPpcyPM48Zb7k19oP">
            Nr 1048
          </p>
          <p xml:id="i-G5ezGdjJjjH6FDtbRWubaM">
            Av herr Holmberg m. fl., i anledning av Kungl. Maj:ts proposi-
            tion nr 13, med förslag till lag om ändring i narkotika- strafflagen
            den 8 mars 1968 (nr 64), m.m.
          </p>
          <p xml:id="i-PHqQwJwXyJoZUF7GXfCMch">
            (Lika lydande med motion nr 914 i Första kammaren)
          </p>
          <p xml:id="i-AqybVbZJrCV4TKpVteNkei">
            Narkotikaproblemet har i Sverige hastigt fått en omfattning,
            som inger de allvarligaste farhågor. De förhoppningar som ännu
            för några år sedan skenbart kunde finnas grund för, nämligen att
            narkotikamissbrukets sprid- ning skulle upphöra genom något slags
            självläkedom och företeelsen begrän- sas till en liten, socialt
            problematisk grupp, har på ett för alla uppenbart sätt grusats.
            Narkotikan har i stället blivit ett av våra allvarligaste samhällspro-
            blem. Missbruket har spritt sig över hela riket.
          </p>
          <p xml:id="i-RrMopffrKtD5weDgRwe66R">
            Narkotikamissbrukets utveckling
          </p>
          <p xml:id="i-QdkjJGkLW9puh7aULY9q1Q">
            En blick på resultatet av narkotikapolisens verksamhet under
            de senaste åren ger en antydan om missbrukets lavinartade utveckling.
            År 1965 greps 189 personer som misstänkta för narkotikabrott.
            År 1966 var antalet 217 personer, år 1967 641 personer. Fram till
            den 1 december 1968 var antalet dittills gripna 1 228. Centralstimulerande
            medel, t. ex. amfetamin och preludin, har dominerat den illegala
            marknaden, men tillflödet av cannabisharts — haschisch — ökar
            uppseendeväckande. År 1965 beslagtogs endast 0,3 kg haschisch,
            1966 I kg, 1967 18 kg. Under år 1968 beslagtagen haschisch väger
            avsevärt över 100 kg. Enbart i Stockholm hade polisen fram till
            början av december må- nad 1968 kommit över sammanlagt 70 kg.
            Den beslagtagna narkotikan representerar emellertid bara en ytterst
            liten del av den som är i omlopp.
          </p>
          <p xml:id="i-B3hnyQW5iiWrKHGAZTnY1p">
            Illegal narkotikahantering och övrig brottslighet
          </p>
          <p xml:id="i-UZYCkbiqaSZwf5dKM2FCkE">
            Illegal narkotikahantering har uppenbart direkt samband med annan
            brottslighet. Den starka ökningen under senare tid av brott mot
            brottsbal- ken begångna i Stockholms stad, som har de flesta missbrukarna,
            skriver polisen på narkotikans konto. År 1967 var var tredje för
            brott anhållen man i Stockholm intravenös missbrukare (1965: var
            femte). Brott begås i syfte att komma över värdeföremål eller
            värdepapper för att direkt — eller
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-002.pdf"/>
          <fw xml:id="i-E4L3WMNTpLqC1NSFwvqNbB">
            12 Motion i Andra kammaren, nr 1048 år 1969
          </fw>
          <p xml:id="i-Y99VmZxgiCiNEQ3KCKByZT">
            indirekt via hälare — betala langare med. Vad gäller värdepapper
            beräknas att 70 å 75 Z av alla checkbrott har sin grund i narkotikamissbruk.
            F.n. uppskattas narkomanerna enbart i Stockholm behöva nära 200
            000 kronor om dagen till narkotika. De föremål som stjäls dumpas
            till värden motsva- rande 10 2 av de normala. Följaktligen representerar
            de för narkotikain- köp stulna föremålen enorma summor. Om finansieringen
            sålunda skulle ske endast med stöldgods skulle detta för Stockholms
            vidkommande repre- sentera ett värde av 2 milj. kronor per dag.
            Utöver stölder begås också brott av grövre karaktär av desperata
            narko- tikapåverkade personer. Den allmänfarliga tendens som nu
            klart framträder accentueras av att polisen finner att allt fler
            narkomaner är beväpnade, inte bara med stick-, hugg- och slagföremål
            utan också med eldhandvapen. Nar- komaner utgör också ofta stora
            risker i trafiken.
          </p>
          <p xml:id="i-SFKpTyDgVgJEUkD1t2Ed77">
            Narkotikamissbruket bland ungdomen
          </p>
          <p xml:id="i-DD5QmDzuM1KeUfFJBg26Vh">
            De hittills berörda för samhället högst allvarliga följderna
            av narkotika- missbruket överskuggas av den djupt mänskliga tragik
            som vidlåder eller hotar vidlåda varje enskild missbrukare. Denna
            tragik framstår än mer skakande mot bakgrunden av narkotikaepidemins
            härjningar i allt lägre åldrar. Företagna undersökningar ger,
            trots att de baseras på ett begränsat material, i viss mån ett
            målt på företeelsens oroande omfattning. Sålunda framgår av en
            undersökning i Göteborg att nästan varannan 16-årig grund- skoleelev
            har erbjudits narkotika. Av de tillfrågade eleverna uppger sig
            4 9, vara narkotikamissbrukare och 10 Z omtalar att de tidigare
            använt narkotika. Dessa siffror är i och för sig alarmerande,
            men man måste utgå ifrån att verkligheten är ännu allvarligare.
            De som verkställde undersök- ningen har nämligen anmärkt att en
            hel del narkotikamissbrukare troligen fanns bland de elever som
            vid tidpunkten för enkäten var frånvarande. Vidare anser man att
            det kan finnas fog för misstanken att en del elever, trots löften
            om anonymitet, felaktigt uppgett sig vara icke konsumenter eller
            angivit för låg konsumtion. En annan undersökning, företagen av
            värnpliktsverket och militärpsy- kologiska institutet, ger vid
            handen att mer än var femte stockholmspojke i 18-årsåldern har
            prövat narkotika. En tredjedel av dem (som prövat) klas- sificeras
            som svåra missbrukare. Enligt undersökningen är det inte ovan-
            ligt att missbruket börjat redan i åldersgruppen 16 till 17 år.
            Vidare har undersökningen visat att narkotikabruket främst förekommer
            i storstä- derna men också att övriga städer och även landsbygden
            i allt högre grad berörs av problemet. Undersökningar har nu också
            klarlagt att haschisch i nära 100 Z av de undersökta fallen varit
            inkörsporten till bruket av preparat av central- stimulerande
            och/eller smärtstillande karaktär.
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-003.pdf"/>
          <fw xml:id="i-Ewm8BQvR8KkurjwUa6mZmy">
            Motion i Andra kammaren, nr 1048 år 1969 13
          </fw>
          <p xml:id="i-4WbMuUNxpkS9mJM5NxZr8m">
            De ca 600 fall av narkomani som barnavården under år 1968 beräknats
            få ta hand om utgör bara en liten del av den missbrukande ungdomen.
            Situationens allvar understryks av att 60 till 70 Z av de av barnavården
            kända fallen utgörs av intravenösa missbrukare. Även polismyndigheterna
            kan vittna om ungdomsnarkomanins utbredning. Beslagen av cannabis
            år 1967 skedde till 75 7 hos personer under 21 år. Sambandet mellan
            narkotika och brottslighet är starkt framträdande i ungdomssammanhang.
            Omkring 28 Z av de ynglingar i åldersgruppen 15 till 19 år som
            år 1967 anhölls i Stockholm för brott var intravenösa miss- brukare.
            År 1965 var motsvarande procenttal »bara» ca 3. Följderna av narkotikamissbruket
            bland unga människor har visat sig mycket allvarliga. Under år
            1968 avled minst 10 unga personer av överdoser av narkotika.
          </p>
          <p xml:id="i-9A3nP31QC4Yp4oYT1Jc4cr">
            Åtgärder mot narkotikamissbruket
          </p>
          <p xml:id="i-GhVSGTo93NGKq2JTox4Ln3">
            Det står nu fullt klart att omedelbara, kraftiga åtgärder måste
            vidtagas för att kampen mot narkotikamissbruket skall kunna bli
            framgångsrik. Att i nuvarande läge enbart avvakta utredningsresultatet
            med åtföljande tidsödande bearbetning innan förslag kan framläggas
            kan visa sig olyck- ligt. Regeringen har också i de nu framlagda
            propositionerna 5 och 13 be- dömt situationen på ett enligt vår
            mening realistiskt sätt. Men det samlande Srepp över hela narkotikaproblemet
            som borde ha vidtagits långt tidigare saknas alltjämt i förevarande
            proposition. Kraftfulla insatser måste nu göras. De kan sammanfattas
            i följande fyra punkter:
          </p>
          <p xml:id="i-LXsoMGTz7niA5JZcp6yYnn">
            1. Ökade resurser till narkomanvårdens förfogande och sådan utform-
            ning och tillämpning av lagen om sluten psykiatrisk vård att narkomaner,
            som ej låter sig övertalas, tvångsmässigt beredes vård. 2. Ökad
            förbättrad information och otvetydig propaganda mot narkotika.
            3. Ökade resurser till narkotikapolisen och tullen. 4. Skärpt
            lagstiftning.
          </p>
          <p xml:id="i-BUj8ffrTcUaNpM77SYRmQL">
            Narkomanvården
          </p>
          <p xml:id="i-BDsmaMCWs4TWdcFJhkLecr">
            En intensifierad vård av narkomaner är en ytterst väsentlig del
            av arbe- tet i kampen mot narkotikaepidemin. Allt tyder på att
            man i hög grad måste satsa på sluten vård, åtminstone i det inledande
            behandlingsskedet, vilket innebär att tvångsmässig vård av narkomaner
            måste bli en realitet. Lagen om sluten psykiatrisk vård ger härvidlag
            inga klara anvisningar. Det kan göras gällande att narkomaner
            även i avgiftat tillstånd saknar sjudomsin- sikt, d. v. s. insikt
            om hur lätt återfall kan ske. även om denna insikt finns har emellertid
            beroendet av narkotika ofta blivit så starkt att vederbörande
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-004.pdf"/>
          <fw xml:id="i-5Wowqiy6phWofTUKHjXxGv">
            14 Motion i Andra kammaren, nr 1048 år 1969
          </fw>
          <p xml:id="i-6vrsGDiVbnY3g1EwJcpKjx">
            inte har förmåga att motstå frestelserna att börja på nytt. Detta
            beroende är sjukligt, oavsett beroendet är psykiskt eller fysiskt.
            En avgiftad narko- man har sannolikt inte medveten insikt om att
            beroendet är så starkt. Följ- aktligen finns alla skäl att lagen
            om sluten psykiatrisk vård och tillämp- ningsföreskrifterna till
            den ges en utformning, som klart ger vid handen att narkomaner
            som ej låter sig övertalas bör betraktas som om de saknade sjukdomsinsikt
            om inte andra skäl till tvångsmässig vård föreligger. Givet- vis
            bör möjligheten till tvångsmässig behandling finnas när det gäller
            såväl intagning som kvarhållande för vård. Det är önskvärt att
            narkomaner på frivillighetens väg kommer under behandling. 1 åtskilliga
            fall är det dock tydligt att vederbörande själva inte vill underkasta
            sig någon behand- ling, t. ex. kvarstanna för sluten vård efter
            fullbordad avgiftning, eller över huvud taget frivilligt uppsöka
            en psykiatrisk klinik eller för narkotikafall speciellt avsedd
            klinik. Eftersom sådana personer utgör &gt;smittorisker» för människor
            i deras omgivning är det inte bara ett terapeutiskt utan även
            ett preventivt intresse att de omhändertas för sluten vård. Utöver
            det nämnda preventiva syftet måste ändamålet med vården vara att
            missbrukaren efter avslutad vård allt framgent skall kunna föra
            ett normalt liv, fritt från åter- fall i missbruk. Det är således
            ett starkt humanitärt krav att samhället på ett betydligt mera
            beslutsamt sätt än för närvarande medverkar till att narkomaner
            kommer under effektiv medicinsk vård. För detta krävs dock dels
            omfattande uppsökande verksamhet, dels bety- dande kliniska resurser,
            vilka nu till stor del saknas. Det är högst otill- fredsställande
            att staten inte ställt erforderliga forskningsresurser till för-
            fogande och ej heller givit sjukvårdshuvudmännen tillräckliga
            rekommen- dationer rörande narkomanvården, bl.a. angående de principer
            som bör vara vägledande för klinikernas utformning och terapiresurser.
            Självfallet måste sådana riktlinjer snarast anges samtidigt som
            betydande resurser måste ställas till narkomanvårdens förfogande.
            I detta sammanhang bör också uppmärksammas kriminalvårdens behov
            av vårdresurser för att komma till rätta med narkotikaproblemen
            bland de intagna. Vi vill i detta avseende hänvisa till vad vi
            tidigare föreslagit i motioner till årets riksdag.
          </p>
          <p xml:id="i-VCpahKteooFDFdvL9TUoUa">
            Information
          </p>
          <p xml:id="i-CdtCH2Sc6ittEsCJ5mzjU">
            I Kungl. Maj:ts proposition nr 13 framhålls vikten av en utvidgad
            upp- lysningsverksamhet, dock utan att tillvägagångssättet närmare
            anges. Vi anser att en absolut nödvändig åtgärd i kampen mot narkotikaepidemin
            är att man från ansvarigt håll låter sprida sådan information
            att ingen frestas att av nyfikenhet pröva narkotikans verkningar.
            Självfallet måste informa- tionen i skolorna tillmätas den största
            vikt, men även massmedia kan göra betydande insatser. Deras ansvar
            är utomordentligt stort. Tyvärr verkar det som om man inte på
            alla håll tillräckligt beaktat detta.
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-005.pdf"/>
          <fw xml:id="i-HaFtrz476HsNyjHjydUbS9">
            Motion i Andra kammaren, nr 1048 år 1969 15
          </fw>
          <p xml:id="i-ALPWvH7NThLNQRcB2d4wHw">
            Det har förekommit inslag som snarast kan betecknas som ett slags
            reklam för narkotika. Ibland har väl detta skett till följd av
            dåligt omdöme eller bristande kännedom om problematiken, men man
            har svårligen kun- nat värja sig för misstanken att det varit
            fråga om en visserligen något inlindad men inte desto mindre medveten
            propaganda. Sådan oansvarig och asocial opinionspåverkan som den
            svenska televisionen under den sist- lidna hösten vid ett tillfälle
            gjorde sig skyldig till gör utan tvivel allvarlig skada och kan
            på ett olyckligt sätt påverka särskilt ungdomen. Med hän- syn
            till radions och framför allt televisionens stora genomslagskraft
            är det speciellt angeläget att de eterburna massmedia är klart
            medvetna om sitt ansvar. Det kan konstateras att åtgärder i detta
            syfte nu vidtagits. Värdet av den av tidningarna sedan en tid
            förda propagandan mot nar- kotikan har blivit föremål för diskussion.
            Genomslagskraften har emellertid varit påtaglig, och det finns
            alla skäl att förmoda att den igångdragna press- kampanjen mot
            narkotikamissbruket varit och är påtagligt opinionsska- pande.
            När det gäller att i den förebyggande verksamheten skapa en kraftig
            opi- nionsvåg mot narkotikabruket och vad därmed sammanhänger
            är det vik- tigt att söka — som en svensk läkare nyligen uttryckt
            saken — »ideologiskt immunisera ungdomen», framför allt i skolorna.
            Först och främst krävs då vederhäftig upplysning om narkotikabrukets
            vådor och de stora risker för vilka var och en som börjar med
            detta bruk utsätter sig. Här brister det allvarligt för närvarande.
            Den förut nämnda göteborgsundersökningen visar att inte mindre
            än 3/4 av ungdomarna ansåg att skolans upplysning var otillräcklig.
            Det synes vara i hög grad angeläget att skolan — helst i samarbete
            med hemmen — på ett effektivare sätt än hittills griper sig an
            med uppgifterna att söka immunisera ungdomen mot narkotikaepidemin.
          </p>
          <p xml:id="i-mBsy8SiMH8jJGBX8FHnzC">
            Polisens resurser
          </p>
          <p xml:id="i-8ZFDKLVxaFwW5fbtNtSGRx">
            Narkotikapolisens och tullens stora betydelse i kampen mot narkotika-
            missbruket kan inte nog understrykas. Narkotikamissbruket har
            som nämnts fått en närmast epidemisk utveckling. En sådan kan
            bara bekäm- pas om smittkällan isoleras och oskadliggörs. I detta
            speciella fall måste polisens arbete ses som ett direkt led i
            en epidemibekämpningskedja, och därtill det uppenbart viktigaste
            ledet. Om inte risken för upptäckt ökar väsentligt genom att narkotikapolisens
            resur- ser och befogenheter stärks och de brottslingar som sprider
            narkotikan grips och straffas hårt, kan smittkällan aldrig isoleras
            och oskadliggöras. Det skulle då vara en omöjlig uppgift att på
            medicinsk väg komma till rätta med narkomani, eftersom vårdmöjligheterna
            för missbrukare alltid kom- mer att vara begränsade. Endast ett
            fåtal av missbrukarna skulle kunna
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-006.pdf"/>
          <fw xml:id="i-8NB6GnzLibi26HHCZovSS1">
            16 Motion i Andra kammaren, nr 1048 år 1969
          </fw>
          <p xml:id="i-TYXUj6GdPWxDt6ioKcuTAK">
            omhändertas, ännu färre botas och de flesta av de botade återfalla
            — efter påtryckningar från missbrukande kamrater och samvetslösa
            langare. Den 1 december 1968 hade man under året fått in 3 811
            anmälningar om misstänkta narkotikabrott mot 1 661 för hela år
            1967, 822 för hela år 1966 och 543 för år 1965. Under år 1968
            hade man den 1 december hunnit be- handla omkring 11 Zz av de
            inkomna anmälningarna. Genomsnittet för de tidigare åren är ca
            16 Zz. Ca 6 000 spaningstips angående narkotikabrott låg den 1
            december 1968 helt obehandlade. (Se för övrigt tabellbilaga.)
            År 1965 hade narkotikapolisen 31 personer engagerade. Nu har man
            i hela riket en personalstyrka om 113 personer sysselsatta i kampen
            mot nar- kotikan. Emellertid är denna förstärkning så blygsam
            att den — oavsett den insatta personalens imponerande effektivitet
            — icke på långt när sva- rar mot behovet. Det är av yttersta vikt
            att polisen och tullen förstärks såväl personellt som materiellt
            och att det internationella samarbetet vidgas. Beträffande polisens
            resurser har vi i tidigare motioner till årets riksdag föreslagit
            en ökning med 300 nya tjänster utöver Kungl. Maj:ts förslag. En
            del av denna ökning bör kunna tillföras narkotikapolisen. Den
            nu insatta av rikspolis- styrelsen beordrade förstärkningen som
            ordnats genom omdisponeringar och således skett på bekostnad av
            andra polisiära uppgifter kan endast bli av temporär art.
          </p>
          <p xml:id="i-7Tk8TEiwGVYFB274czwA2Y">
            Lagstiftningen
          </p>
          <p xml:id="i-sVUBNK6ocQWnmXwT7jQbU">
            I proposition nr 13 föreslås bl. a. att straffsatserna för grovt
            narkotika- brott och grov varusmuggling, som gällt narkotika,
            skall höjas från fängelse i lägst sex månader och högst fyra år
            till fängelse i lägst ett och högst sex år. Vi delar uppfattningen
            att en skärpning av narkotikastrafflagen och av lagen om straff
            för varusmuggling är nödvändig. För flertalet fall av grova narkotikabrott
            torde den föreslagna skärpningen till maximum sex år utgöra tillräckligt
            korrektiv. På detta område kan emellertid förekomma brott av så
            allvarlig natur att en strängare samhällsreaktion inte bör vara
            utesluten. För att ge de brottsbekämpande myndigheterna vidgade
            möjligheter att anpassa straffet efter brottets natur bör därför
            enligt vår mening straffla- tituden vidgas. Vi föreslår fördenskull
            att straffmaximum höjes till åtta år. Storförsäljarna väger självfallet
            risken för upptäckt och straffpåföljden mot den ekonomiska vinsten
            på sin hantering. Den nuvarande påföljden är icke tillräckligt
            avskräckande. Det finns därför anledning till omprövning av påföljderna,
            eftersom det alltmer visar sig att det här rör sig om kallblo-
            digt spridande av ett på längre eller kortare sikt dödligt gift,
            grymmare i sina verkningar än man tidigare föreställt sig. En
            jämförelse av narkotika- brott med de brott som åsyftas i brottsbalken
            13:7 ligger nära till hands:
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-007.pdf"/>
          <fw xml:id="i-QPZAz5FrL7gdBBzu6aoYsD">
            Motion i Andra kammaren, nr 1048 år 1969 17
          </fw>
          <p xml:id="i-8RpeZ3yLnbNx7f95GTSmvF">
            Om någon framkallar allmän fara för människors liv eller hälsa
            genom att förgifta eller infektera livsmedel, vatten eller annat,
            på annat sätt sprida gift eller dylikt eller överföra eller sprida
            allvarlig sjukdom, dömes för spri- dande av gift eller smitta
            till fängelse i högst 6 år. Är brottet grovt, skall dömas till
            fängelse på viss tid, lägst 4 och högst 10 år, eller på livstid.
            Vid bedömande huruvida brottet är grovt skall särskilt beaktas,
            om det skett med uppsåt att skada annan till liv eller hälsa eller
            om många människor utsatts för fara.
          </p>
          <p xml:id="i-JbeWdwFZ9i54hgtDntAuEb">
            Eftersom utvecklingen av narkomanin fått en närmast epidemisk
            karak- tär och de av giftet förorsakade konsekvenserna för missbrukarna
            bevisli- gen innebär fara för både deras liv och hälsa förefaller
            det knappast befogat att göra någon större skillnad mellan å ena
            sidan brott enligt brottsbal- kens 13: 7 och å andra sidan brott
            enligt narkotikastrafflagen. Visserligen påpekas i den gängse
            kommentaren till brottsbalken att 13:7 inte bör avse måttliga
            doser av &gt;kokain, morfin eller andra narkotiska me- del». Vidare
            framhålles i kommentaren att »den fara som är förknippad med sådana
            medel därigenom att bruk av dem lätt kan utveckla sig till en
            fördärvlig vana är icke att beakta i förevarande sammanhang liksom
            ej heller alkohol åsyftas med paragrafen». Emellertid avses då
            måttliga doser narkotiska medel. Utvecklingen har dock visat att
            man utan att närmare definiera vad som skall avses med måttliga
            doser utan vidare kan påstå, att de mera betydande narkotikalangarna
            ingalunda inskränker sig till spridning av doser som på något
            sätt kan betecknas som måttliga. Det är dessutom inte ovanligt
            att vissa narkotika, som kan betraktas som mindre farliga, i bedrägligt
            syfte blandas upp med starkt beroendeskapande och således utomordentligt
            farliga preparat. Det finns alltså skäl att ifrågasätta riktigheten
            av en så avsevärd skillnad i straffsatser när det gäller å ena
            sidan brottsbalkens stadgande om straff för spridande av gift
            eller smitta och narkotikastrafflagens stadgande om straff för
            främst grovt narkotika- brott. även när det gäller grov narkotikasmuggling
            finns anledning att göra en jämförelse mellan de relativt milda
            straffsatserna och dem som ådömes vid spridande av gift eller
            smitta. Ett väsentligt motiv till straffskärpning när det gäller
            grova narkotika- brott och grova narkotikasmugglingsbrott utöver
            vad här nämnts om av- skräckande effekter och konsekvens i lagstiftningen
            torde vara behovet av att för en längre tid oskadliggöra de brottslingar
            det här är fråga om. Det finns således flera skäl till en omvärdering
            av narkotikabrottet mot bakgrunden av den mycket allvarliga utveckling
            den illegala narkotika- hanteringen har fått och med tanke på
            de utomordentligt allvarliga konse- kvenserna av denna hantering.
            Från vissa håll, senast som en minoritetsuppfattning i lagrådet,
            har ifrågasatts om inte en viss försiktighet bör iakttagas vid
            straffmätning när det gäller narkotikabrott som avser cannabis
            och smuggling av cannabis. Vi kan främst av två skäl icke dela
            denna uppfattning. Dels omfattas canna-
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-008.pdf"/>
          <fw xml:id="i-PQg64CKkp8kGFh6WR83jf8">
            18 Motion i Andra kammaren, nr 1048 år 1969
          </fw>
          <p xml:id="i-VdXQwGfnWSDyMJS2ZWyA8s">
            bis av den internationella narkotikakonventionen och bedömes
            internatio- nellt som ett farligt narkotikum och dels har bruket
            av cannabis — såsom tidigare nämnts — visat sig vara inledningen
            till ännu allvarligare narkoti- kamissbruk.
          </p>
          <p xml:id="i-2X1WGBhZXSoqHREZ5Syk9Z">
            Åberopande det anförda hemställes, att riksdagen måtte I. antaga
            1) Förslag till Lag om ändring i narkotikastrafflagen den 8 mars
            1968 (nr 64) Härigenom förordnas, att 3 $ narkotikastrafflagen
            den 8 mars 1968 skall
          </p>
          <p xml:id="i-CwohnYVN81j9zFmNmwoxrL">
            erhålla ändrad lydelse på sätt nedan anges.
          </p>
          <p xml:id="i-TVvaQmGCZ97QdLDiYVGKAk">
            38. Är brott som avses i 1 $ att anse som grovt, skall för grovt
            narkotikabrott dömas till fängelse, lägst ett och högst åtta år.
            Vid bedömande — — — farlig art.
          </p>
          <p xml:id="i-68AD9VZRagSjRenYX8eDgv">
            Denna lag träder i kraft den 1 april 1969.
          </p>
          <p xml:id="i-7LPLkKx6RS9qgECgUyWjpm">
            2) Förslag till Lag om ändring i lagen den 30 juni 1960 (nr 418)
            om straff för varusmuggling Härigenom förordnas, att 3 $ lagen
            den 30 juni 1960 om straff för varu-
          </p>
          <p xml:id="i-DZJMmHWprGC3VcMe3Ybmc">
            smuggling skall erhålla ändrad lydelse på sätt nedan anges.
          </p>
          <p xml:id="i-W4zRFgTtY5DzKWyPwgYk1d">
            38. Är varusmuggling att anse som grov, skall dömas till fängelse
            i högst två år eller, om smugglingen gällt narkotika, till fängelse,
            lägst ett och högst åtta år. Vid bedömande — — — farlig art.
          </p>
          <p xml:id="i-SLfXnDofpM3XJXjP1Z1s7R">
            Denna lag träder i kraft den 1 april 1969.
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-009.pdf"/>
          <fw xml:id="i-9LiCWb6TsKnEcuQQz6MxQk">
            Motion i Andra kammaren, nr 1048 år 1969 19
          </fw>
          <p xml:id="i-Y1AT55NBH9ajoDtvHJSAMg">
            II. i skrivelse till Kungl. Maj:t a) anhålla att Kungl. Maj:t
            vid utarbetandet av den avise- rade propositionen angående ändring
            i lagen om sluten pSy- kiatrisk vård måtte beakta vad i motionen
            anförts om narko- manvården, b) uttala att vid utmätande av straff
            för narkotikabrott någon åtskillnad ej bör göras med avseende
            på skilda slag av narkotiska preparat.
          </p>
          <p xml:id="i-7c9ELEdVZ73jN2cSFB6uok" type="date">
            Stockholm den 11 februari 1969
          </p>
          <p xml:id="i-LGNnaSPTboo8Tuqh3tpvdp">
            Yngve Holmberg (m) Gösta Bohman (m) Leif Cassel (m) Rolf Eliasson
            (m) Carl Eric Hedin (m) Astrid Kristensson (m) i Moholm Tage Magnusson
            (m) Karin Wetterström (m)
          </p>
          <p xml:id="i-VNbw8SjaMPwB9RB6kRrnpN">
            i Borås
          </p>
          <pb facs="riksdagen-motions-pdf/data/1969/mot_1969__ak__1048/mot_1969__ak__1048-010.pdf"/>
          <fw xml:id="i-KwsxUCvcHGMF3PXMcs2FYm">
            20 Motion i Andra kammaren, nr 1048 år 1969
          </fw>
          <p xml:id="i-CEMmcsbgFw7zJvnDaQi3Qk">
            Tabellbilaga till belysning av narkotikamissbrukets utveckling
            i Sverige 1965—1.12.1968
          </p>
          <p xml:id="i-2Hg9nNU2bcjzjMtCcSaZU1">
            Antal narkotikabeslag 1965 1966 1967 1.1—1.12.1968 300 337 935
            1721 varav cannabis 18 62 292 680 (haschisch)
          </p>
          <p xml:id="i-T1JVp2ps56x4ZQskKLA59t">
            Antal anhållna och häktade som misstänkta för narkotikabrott
          </p>
          <p xml:id="i-7aVjqdUaG7jnqieXdccPqe">
            1965 1966 1967 1.1—1.12.1968 gripna 189 217 641 1228 varav häktade
            63 106 268 515
          </p>
          <p xml:id="i-TrvjSsUgnV44c5YhCWM4f">
            Totalt antal anmälningar till narkotikapolisen jämte behandlat
            antal
          </p>
          <p xml:id="i-EfS8Kh5xksErW23UQJL1QH">
            1965 1966 1967 1.1—1.12.1968 totalt 543 822 1 661 3 811 behandlade
            94 124 261 404
          </p>
          <p xml:id="i-FGiYzEw83UtxT4uwRXnnyK">
            Inkomna tips till narkotikapolisen jämte antal bearbetade tips
          </p>
          <p xml:id="i-BvBKgW9U2h72PJRfTWRUgU">
            1965 1966 1967 1.1—1.12.1968 totalt 2260 — — 10 881 bearbetade
            2172 — — 5 000
          </p>
          <p xml:id="i-5MR22EZQaNSqBSjHHuiANw">
            Totalt antal för narkotikabrott misstänkta o. registrerade personer,
            som ej kan gripas i brist på bevis, jämte antalet misstänkta utländska
            medborgare
          </p>
          <p xml:id="i-PBKuA8RWrF9xWeHRckGcbj">
            i Sverige 1965 1966 1967 1.1—1.12.1968 totalt 903 1 027 2 680
            5 107 varav utländska medborgare 47 100 246 473
          </p>
          <p xml:id="i-CTBQtm7BHCEWpkrphsPpEU">
            Källa: Rikspolisstyrelsen
          </p>
          <p xml:id="i-HShZC55WxqAaKBvnokN8A2">
            KL Beckmans Tryckerier AB « Stockholm
          </p>
        </div>
      </div>
    </body>
  </text>
</TEI>
