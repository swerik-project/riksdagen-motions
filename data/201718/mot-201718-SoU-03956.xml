<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03956">
  <teiHeader>
    <fileDesc>
      <titleStmt>
        <title>med anledning av skr. 2017/18:65 Riksrevisionens rapport om överutnyttjande av tandvårdsstödet till följd av överbehandling</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3956 av Emma Henriksson m.fl. (KD, M, C, L)</title>
          <idno type="rdwebb">H5023956</idno>
          <rs type="number">3956</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023956/text</ref>
          <ref type="dokument_url_html">http://data.riksdagen.se/dokument/H5023956</ref>
          <ref type="dokumentstatus_url_xml">http://data.riksdagen.se/dokumentstatus/H5023956</ref>
          <ref type="docx">http://data.riksdagen.se/fil/0FFBD524-F908-41D8-BDFD-878C2D390FB5</ref>
          <ref type="pdf">http://data.riksdagen.se/fil/5DFA7BD7-B7B7-4F8E-A06D-DF20E1AC05C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HeGD9aYDrEJFG9XKdLdx4F" type="basedOn"/>
        <correspContext corresp="i-HeGD9aYDrEJFG9XKdLdx4F">
          <ref>Skrivelse 2017/18:65</ref>
        </correspContext>
        <correspAction xml:id="i-415t2nYN3TV8r86vpEdty1" type="signed"/>
        <correspContext corresp="i-415t2nYN3TV8r86vpEdty1">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-ErU29a43oq38pVhMKAX6Ls" type="submitted">
          <date when="2018-01-19"/>
          <time when="11:46:46"/>
        </correspAction>
        <correspAction xml:id="i-8zTzxm8SmzVMJy5r72AmbB" type="reviewed">
          <date when="2018-01-22"/>
          <time when="15:46:49"/>
        </correspAction>
        <correspAction xml:id="i-VvMzhyNaWNCacGsyjjnANK" type="dismissed">
          <date when="2018-01-23"/>
        </correspAction>
        <correspAction xml:id="i-TUvZtW1kyupyyzDmAmdqAM" type="referred">
          <date when="2018-01-24"/>
        </correspAction>
        <correspAction xml:id="i-4azC8RWJvuTW9KVTv9Um6f" type="assigned">
          <date when="2018-03-21"/>
          <time when="16:48:20"/>
        </correspAction>
        <correspContext corresp="i-4azC8RWJvuTW9KVTv9Um6f">
          <ref type="assignedTo">Socialutskottet</ref>
        </correspContext>
        <correspAction xml:id="i-863KugnQEdn577c55nJbvm" type="behandlas_i"/>
        <correspContext corresp="i-863KugnQEdn577c55nJbvm">
          <ref type="uppgift">2017/18:SoU7</ref>
          <ref type="ref_dok_id">H501SoU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU7</ref>
          <ref type="ref_dok_titel">Riksrevisionens rapport om överutnyttjande av tandvårdsstödet till följd av överbehandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3956 av Emma Henriksson m.fl. (KD,
          M, C, L) med anledning av skr. 2017/18:65 Riksrevisionens rapport
          om överutnyttjande av tandvårdsstödet till följd av överbehandling
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ai31dhvTtnMkvpTNGA5KmG">
            Förslag till riksdagsbeslut
          </head>
          <list>
            <item xml:id="i-XpLH4Gff5ohbWSsv5P1rbM" sortKey="Yrkande 1">
              Riksdagen ställer sig bakom det som anförs i motionen om att
              likvärdiga villkor och likvärdig tillsyn och uppföljning ska gälla
              för alla aktörer som verkar inom tandvården, oavsett driftsform,
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HNMoHexNjfJaC4KhrXfESt" type="h1">
            Motivering
          </head>
          <p xml:id="i-65Bhw7tDnR6RfzCzLyaatj">
            Riksrevisionen har i en granskningsrapport analyserat om det
            förekommer systematiskt överutnyttjande av det statliga tandvårdsstödet
            till följd av överbehandling.
            <ref target="i-VoZxoPn9JzWVFGqxuy31RS">
              [1]
            </ref>
            Det är mycket bra att granskning och uppföljning sker av all
            välfärdsverksamhet i syfte att säkerställa kvalitet och att skattebetalarnas
            medel används så effektivt som möjligt.
          </p>
          <p xml:id="i-SqtruJjJx1cJjSkQaDn2AZ">
            Det som är beklagligt är att denna granskningsrapport från Riksrevisionen
            brister i metodik, att regeringen med sina ideologiska skygglappar
            fortsätter att lägga all tyngdpunkt på att rikta fokus på privata
            utförare av välfärd i stället för att sträva efter likvärdiga
            villkor, tillsyn och uppföljning av all välfärdsverksamhet, oavsett
            driftsform. Detta mönster gäller vare sig det handlar om tandvård,
            den nyligen tillsatta utredningen om vinster i vården eller ökade
            tillståndskrav inom socialtjänsten.
          </p>
          <head xml:id="i-B5NVRAB8LNxGaPVbSrsPAr" type="h2">
            Bakgrund
          </head>
          <p xml:id="i-PD4AdD9HQCVd1DE7DEEx44">
            Det är ett betydande problem att tandvård för t.ex. äldre inte
            i tillräcklig omfattning bygger på vetenskapligt underlag och
            beprövad erfarenhet. Det saknas välgrundade och strukturerade
            kunskapsunderlag och forskning som behandlar äldres munhälsa utifrån
            den gruppens särskilda behov.
            <ref target="i-C6FauWavR49g6NdbfmEnFG">
              [2]
            </ref>
          </p>
          <p xml:id="i-D1UQ4rqV2AzcM85xAmwMDx">
            Brist på nationella riktlinjer om exempelvis äldres munhälsa
            och tandvård medför oklarhet och otydlighet om vilken behandling
            som bör genomföras. Därtill leder detta till ökade risker för
            växande regionala och lokala skillnader i äldres möjligheter att
            få rätt tandvård i rätt tid.
            <ref target="i-NDPFWgsrMg2xeygyh3XbCG">
              [3]
            </ref>
            Det gör att oegentligheter naturligtvis kan förekomma gällande
            överbehandling eller underbehandling av patienter.
          </p>
          <p xml:id="i-523bS1DU97GnserzYg94f5">
            Samtidigt är de flesta i Sverige mycket nöjda med sin tandvård.
            Vad gäller tandvården är brukarnöjdheten som allra högst när det
            gäller de verksamheter som Svenskt Kvalitetsindex följer upp.
            <ref target="i-Y3bZFwJLphDTvChjCQ3gXL">
              [4]
            </ref>
            Patienternas upplevda kvalitet när det gäller privat tandvård
            har aldrig varit så hög som nu. Däremot får Folktandvården ett
            något lägre betyg. Det är dock fortfarande högt jämfört med andra
            branscher.
          </p>
          <p xml:id="i-5jUbYA5bgWhshp7xByXyeL">
            Den privata tandvården får ett väldigt gott betyg främst tack
            vare kundernas nöjdhet gällande service, tillgänglighet, engagemang
            och lyhördhet. När det gäller resultat, personalens kompetens
            och teknisk utrustning får såväl Folktandvården som privat tandvård
            höga omdömen.
          </p>
          <p xml:id="i-YMaiKNBNdP1V1qk4yF1hXq">
            Alliansregeringens tandvårdsreform 2008 och införandet av särskilt
            tandvårdsbidrag och stöd för tandvård vid långvarig sjukdom eller
            funktionsnedsättning 2013 innebar betydande förstärkningar av
            statens tandvårdsstöd. Redan det första året anslogs närmare 6
            miljarder kronor för tandvårdsreformen.
            <ref target="i-GSjmx8K8WkEnYc6g9XEDKz">
              [5]
            </ref>
            Denna reform vill vi värna.
          </p>
          <head xml:id="i-XKGovYupbKbusGC6JbYTLy" type="h2">
            Nuvarande granskningssystem
          </head>
          <p xml:id="i-74KNFpuYhF2PBKQiyf8GaF">
            Det är Försäkringskassan som betalar ut ersättning till utförare
            av tandvård och som sköter administrationen av det statliga tandvårdsstödet.
            Denna handläggning är i huvudsak automatiserad via ett elektroniskt
            system. Utförare av tandvård rapporterar in utförd vård till det
            elektroniska systemet och får på så sätt ersättning. Detta system
            möjliggör automatiska kontroller av uppgifterna som har rapporterats
            in.
          </p>
          <p xml:id="i-DyRyrkbQsM23g1B4HuRakj">
            Detta elektroniska system medför bl.a. att om något inte stämmer
            kan den enskilda utföraren av tandvård inte skicka in sitt underlag
            och därmed inte heller få ersättning. Så långt är det inga konstigheter.
            Automatiska kontroller kan emellertid inte helt förhindra felaktiga
            tillämpningar av regelverket. Det krävs därmed även manuella kontroller
            och att uppföljning utförs i efterhand.
          </p>
          <head xml:id="i-DUV76TZWGmySyrFVRee9WQ" type="h2">
            Riksrevisionens rapport – metodval och slutsatser
          </head>
          <p xml:id="i-EAbzzw2NXGQFxMUCjt9NfL">
            Riksrevisionen har i denna rapport valt metoden att genomföra
            ett fältexperiment. Detta innebar att 735 tandläkarmottagningar
            valdes ut, såväl privata utförare av tandvård som folktandvårdsmottagningar.
            Dessa mottagningar utgjorde ungefär 15 procent av samtliga tandläkarmottagningar
            i landet. Urvalet valdes även ur perspektivet att kunna avspegla
            fördelningen mellan privata mottagningar och folktandvårdsmottagningar,
            dvs. cirka åtta av tio är privata utförare. Så långt är det inget
            problem med Riksrevisionens upplägg av granskningen. Därtill påpekar
            Riksrevisionen att bedrägeri och renodlat fusk ligger utanför
            ramen för denna granskning.
          </p>
          <p xml:id="i-KbpVrc3anQEk9ju69WdnxN">
            Ett allvarligt problem är emellertid att den avgörande metoden
            som Riksrevisionen använt för att göra sina iakttagelser och dra
            sina slutsatser bygger på antagandet att tandkroneåtgärderna 800
            respektive 801 är utbytbara gentemot varandra. Tandvårds- och
            läkemedelsförmånsverket (TLV) påpekar dock att så inte alls är
            fallet. TLV betonar att de inte alls är utbytbara med varandra.
            Åtgärd 800 ska ske om patienten endast får en tandkrona i en käke.
            Om patienten i stället ska få flera tandkronor i samma käke vid
            samma behandlingstillfälle kan endast tandkroneåtgärd 801 tillämpas.
          </p>
          <p xml:id="i-5F78PaJkJC9Txkp97S6MDf">
            Riksrevisionen däremot hävdar att man kan visa på ett överutnyttjande
            av tandvårdsstödet, genom att revisionen via förhandsinformation
            till hälften av tandläkarmottagningarna i fältexperimentet gett
            dessa mottagningar information om att deras behandlingar gällande
            en viss åtgärd, i detta fall åtgärd 801, skulle komma att följas
            upp och kontrolleras i efterhand. Riksrevisionen anser att om
            denna förhandsinformation leder till en förändring av behandlingsmönster
            i form av en minskning av den åtgärd som kontrolleras så är det
            ett starkt tecken på att överbehandling förekommer. Men eftersom
            de utvalda undersökta behandlingarna inte är utbytbara håller
            inte logiken samman. Därtill riktar sig kritiken mot att Riksrevisionen
            i sin granskning utgått från ett regelverk som upphävdes redan
            2008.
          </p>
          <head xml:id="i-Rhu7TZqfeeffdpJPaZKwB6" type="h2">
            Regeringens bedömning och åtgärder
          </head>
          <p xml:id="i-QNpNkb8pBVsy4HjY4PJAt5">
            Det är bra att även regeringen noterar de tydliga bristerna i
            Riksrevisionens granskningsrapport. Det som samtidigt är tydligt
            är att regeringen ändå inte kan låta bli i sin skrivelse att låta
            ideologi gå före fakta och analys. Den privata tandvården i Sverige
            har den högsta nöjdheten bland brukarna av alla verksamheter som
            Svenskt Kvalitetsindex utvärderar.
            <ref target="i-FibNLJrwvxxBtzeY9bmuPW">
              [6]
            </ref>
          </p>
          <p xml:id="i-QHGMtFA5ymNe3YtDFaFHah">
            Därtill har Försäkringskassan som administrerar dessa system
            och även utför regelbundna manuella efterhandskontroller dragit
            slutsatsen att det generellt sett inte går att fastslå några tydliga
            signaler eller mönster som tyder på att det statliga tandvårdsstödet
            överutnyttjas.
            <ref target="i-E2i5PDNjzmWZTGGNuvkpuW">
              [7]
            </ref>
          </p>
          <p xml:id="i-KyzcXcJHgXjpHSkBHLUF9G">
            Försäkringskassan genomförde exempelvis 141 kontrollutredningar
            2015, och i ett antal fall slogs det fast att regelfelaktigheter
            ägt rum som föranledde återkrav på utbetald ersättning. I 5 fall
            bedömdes felaktigheterna vara så omfattande och graverande att
            grovt bedrägeri kunde misstänkas. Detta ledde till polisanmälan
            av tandläkarmottagningen. Av 5,3 miljarder kronor i utbetald ersättning
            under 2015 vidtogs återkrav motsvarande 13,6 miljoner kronor.
          </p>
          <p xml:id="i-GpWB2VgN395MiB7MiZ87xs">
            Trots att Riksrevisionen slår fast att deras granskning inte
            omfattar bedrägerier och renodlat fusk och att regeringens egen
            myndighet Försäkringskassan inte anser att det går att dra slutsatser
            om ett generellt mönster av överutnyttjande av det statliga tandvårdsstödet
            skriver regeringen i sin skrivelse att det finns indikationer
            på att det statliga systemet missbrukas, dels av vårdgivare i
            ekonomisk vinning, dels av aktörer som i vissa fall bedöms ha
            kopplingar till organiserad brottslighet.
          </p>
          <p xml:id="i-Vo3VYtyCUYrt9fG6s5bo5U">
            Det är en självklarhet att allt fusk och bedrägerier med skattemedel
            ska beivras och brottslingar lagföras. Anslagna gemensamma resurser
            avsedda att användas i välfärden ska alltid följas upp noggrant,
            systematiskt och regelbundet. Därifrån är emellertid steget långt
            till att svepande tala om indikationer om att tandvårdsstöden
            missbrukas av vissa privata vårdgivare. Riksrevisionens granskningsrapport
            handlar om att upptäcka överutnyttjande. Detta ska inte, enligt
            granskningsrapporten, sammanblandas med bedrägerier och renodlat
            fusk som ligger utanför ramen för rapportens granskning.
          </p>
          <p xml:id="i-VEJSa7MwDqW8E13Y4DHC2w">
            Alliansens partier delar regeringens bedömning att Försäkringskassan
            bör ges förstärkta kontroll- och sanktionsmöjligheter. Det är
            bra att det nu utreds förutsättningar för att ge Försäkringskassan
            utökade möjligheter att avansluta utförare av tandvård som missköter
            sig från ersättningssystemet.
          </p>
          <p xml:id="i-AqVY8hrAGSGvqemeKwEtb">
            Det vore emellertid ännu bättre om regeringen samtidigt slog
            fast den tydliga principen att all välfärdsverksamhet ska ske
            på likvärdiga villkor, oavsett regi. Därtill att tillsyn, kontroll,
            uppföljning och utvärdering ska gälla lika för alla utförare av
            tandvård oavsett driftsform. Att göra generella antaganden om
            ensidigt omfattande fusk bland privata utförare av tandvård utan
            stöd av fakta och analys är inte seriöst. Tandvården i Sverige
            håller hög kvalitet, och högst kvalitet, enligt patienterna själva,
            håller den privata tandvården.
          </p>
        </div>
        <div type="motSignatures">
          <list>
            <item xml:id="i-FdUzCZLwd6QqBRZzWFbsoK">
              Emma Henriksson (KD)
            </item>
            <item xml:id="i-4ejmVT7mNioykv3rJXfHCb">
              Camilla Waltersson Grönvall (M)
            </item>
            <item xml:id="i-AFjhZAaDZSBkX65hPj6Kxd">
              Anders W Jonsson (C)
            </item>
            <item xml:id="i-JGyrYWkZS7LzWqdxraHZLN">
              Barbro Westerholm (L)
            </item>
          </list>
        </div>
        <div type="motNotes">
          <noteGrp>
            <note xml:id="i-VoZxoPn9JzWVFGqxuy31RS">
              [1] Riksrevisionens granskningsrapport RiR 2017:19 Överutnyttjande
              av tandvårdsstödet till följd av överbehandling.
            </note>
            <note xml:id="i-C6FauWavR49g6NdbfmEnFG">
              [2] Källor: Socialstyrelsen, 2014 samt Tandlösa tandvårdsstöd
              – En analys av hur tandvårdsstöd fungerar för den äldre befolkningen,
              Rapport 2015:3 Myndigheten för vård- och omsorgsanalys.
            </note>
            <note xml:id="i-NDPFWgsrMg2xeygyh3XbCG">
              [3] Källa: Tandlösa tandvårdsstöd – En analys av hur tandvårdsstöd
              fungerar för den äldre befolkningen, Rapport 2015:3 Myndigheten
              för vård- och omsorgsanalys.
            </note>
            <note xml:id="i-Y3bZFwJLphDTvChjCQ3gXL">
              [4] Källa: Svenskt Kvalitetsindex 2017.
            </note>
            <note xml:id="i-GSjmx8K8WkEnYc6g9XEDKz">
              [5] Källa: Ett tandvårdsstöd för alla – Fler och starkare patienter,
              SOU 2015:76.
            </note>
            <note xml:id="i-FibNLJrwvxxBtzeY9bmuPW">
              [6] Källa: Svenskt Kvalitetsindex, 2017.
            </note>
            <note xml:id="i-E2i5PDNjzmWZTGGNuvkpuW">
              [7] Källa: Försäkringskassan, 2016.
            </note>
          </noteGrp>
        </div>
      </div>
    </body>
  </text>
</TEI>
