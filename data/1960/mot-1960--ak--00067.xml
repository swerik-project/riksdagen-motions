<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__67/mot_1960__ak__67-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 67 år 1960
          </p>
          <p>
            Nr 67
          </p>
          <p>
            Av herr Nordgren m. fl., i anledning av Kungl. Maj:ts framställ-
            ning om anslag till Främjande av lärlingsutbildning hos hantverksmästare
            m. m.
          </p>
          <p>
            I dagens samhälle ställs allt större krav på effektivitet i produktionsked-
            jans olika led. Dessa krav gäller icke enbart kvalitet, råvarutillförsel,
            ma- skiner för förädling, vidaredistribution etc. utan kraven
            gäller i ännu högre grad de mänskliga faktorerna inom produktionen.
            Det är därför nödvändigt att alla möjligheter att ge en tillfredsställande
            och kvalificerad yrkesutbild- ning tillvaratages. Dessa krav på
            god yrkesutbildning, vilken bidrar till en effektiv produktion,
            skärps när avtal slutits om European Free Trade Area. Ovan anförda
            skäl kan läggas till den mångfald av motiveringar, som i olika
            sammanhang andragits, när krav framförts beträffande intensifierade
            stat- liga åtgärder på yrkesutbildningsområdet. Här kan också
            erinras om att utbildad arbetskraft alltid är lättare att placera
            än outbildad. Detta gäller alldeles speciellt under arbetslöshetskriser.
            En kvalificerad yrkesutbildning kan tillgodoses antingen genom
            utbild- ning i yrkesskola eller genom planmässig utbildning inom
            näringslivet. Båda systemen har sina fördelar. En av det allmänna
            ordnad skolmässig yrkesutbildning möjliggör att utbildningsnormerna
            kan bli likartade för hela landet. Denna utbildning av skolmässig
            natur innebär dock att eleven icke får den kontakt med produktionen
            som är önskvärd. Vid yrkesutbildning inom näringslivet kan utbildningsformerna
            icke bli helt likartade. De olika företagens verkstadsutrustning,
            produktion etc. är alltför olikartad. Vissa normer för utbildningen
            måste dock fastställas, och genom att anknyta bidragslämnandet
            till uppfyllandet av dylika normer, utbildningsplaner, kan denna
            ojämnhet i hög grad elimineras. En fördel vid yrkesutbildning
            i näringslivet är den nära kontakt med produktionen som lärlingen,
            eleven, får. Han går icke enbart i en skola utan är samtidigt
            en kugge i produktionen. Från företagarhåll har i olika sammanhang
            doku- menterats att lärlingar utbildade inom näringslivet snabbare
            anpassar sig till produktionen. Som ytterligare skäl för yrkesutbildning
            inom näringslivet kan anföras, att lärlingen under denna utbildning
            av hantverksmästaren under hela ut- bildningstiden erhåller avtalsenlig
            lön. Detta innebär att lärlingen försörjer sig själv under utbildningen.
            Enligt gällande bestämmelser för utbildning av lärling hos hantverks-
          </p>
          <pb facs="riksdagen-motions-pdf/data/1960/mot_1960__ak__67/mot_1960__ak__67-002.pdf"/>
          <p>
            Motioner i Andra kammaren, nr 67 år 1960 9
          </p>
          <p>
            mästare utgår statsbidrag dels i form av ett grundbidrag, dels
            därutöver i vissa fall i form av ett tillägg, s. k. kurstillägg.
            Grundbidraget utgår med 1500 kr. för en lärling med minst 3-årig
            utbildning. Kurstillägget utgår med 1 000 kr. om företagaren låter
            lärlingen under ordinarie arbetstid med bibe- hållen lön deltaga
            i teoriundervisning under minst 320 timmar vid en yr- kesskola,
            som står under överstyrelsens för yrkesundervisning inseende.
            Bi- draget utbetalas icke förrän de av överstyrelsen för yrkesutbildning
            förord- nade lärlingsombuden styrkt, att utbildningen bedrives
            ändamålsenligt. Till främjande av lärlingsutbildning hos hantverksmästare
            föreslås i statsverkspropositionen oförändrat belopp med 1 690
            000 kr. Som jämförelse nämnes, att samtidigt föreslås en ökning
            av bidragen för centrala och lokala yrkesskolor med tillsammans
            cirka 28 500 000 kr. och bidraget till byggnadsarbeten vid yrkesskolor,
            vilket även innefattar den första uppsättningen av stadigvarande
            undervisningsmateriel, med 7 000 000 kr. Trots denna kraftiga
            expansion av utgifterna inom det statligt under- stödda yrkesskolväsendet
            motsvarar utbyggnaden ej på långt när den er- forderliga kapaciteten.
            Detta faktum understryker ytterligare nödvändig- heten av att
            näringslivets resurser på yrkesutbildningsområdet tillvaratages.
            Utbildning vid en central verkstadsskola kostar det allmänna med
            en för- siktig beräkning minst 5 000 kr. per år, vartill kommer
            samhällets kost- nader för investering i verkstadslokaler, maskiner
            o. d. En normal in- vestering per lärlingsplats vid en central
            verkstadsskola uppgår i dag till, likaledes mycket försiktigt
            beräknat, mellan 20 000 och 30 000 kr. inklusive maskinutrustning.
            Om man beräknar ett genomsnitt för varje plats efter 25 000 kr.
            och en räntefot på 4 Z, innebär detta att kostnaden för elever
            vid verkstadsskola är ytterligare 1 000 kr. förutom de rörliga
            ovannämnda kostnaderna. En jämförelse mellan dessa 1500 eller
            i undantagsfall 2 500 kr., som en hantverksmästare erhåller för
            en fullständig yrkesutbildning på 3 å 4 år, och kostnaden för
            en utbildning vid en yrkesskola visar hur mycket dyrare denna
            senare utbildningsform är för det allmänna, d. v. s. närmare tio
            gånger så mycket som för utbildningen hos hantverksmästare. Därtill
            kom- mer att staten icke, när det gäller utbildning hos hantverksmästare,
            på något sätt behöver binda kapital i verkstadsutrustning m. m.,
            eftersom hantverksmästarens egna anläggningar står till förfogande.
            De statsbidrag, som utgår till hantverksmästare på 1500 + ev.
            1 000 kr., är för låga och täcker inte på något sätt de kostnader
            som hantverksmästa- ren åsamkas för utbildningen. De bidragsrum,
            som tidigare stått till förfo- gande för utbildning hos hantverksmästare,
            har med undantag för budget- året 1958/59 tagits helt i anspråk.
            Under nämnda budgetår uppgick antalet beviljade bidrag till endast
            733 mot 900 möjliga. En viss förklaring kan vara det konjunkturläge,
            som då rådde, ävensom eftersläpningen i fråga om bi- dragsbeviljandet.
          </p>
          <pb facs="riksdagen-motions-pdf/data/1960/mot_1960__ak__67/mot_1960__ak__67-003.pdf"/>
          <p>
            10 Motioner i Andra kammaren, nr 67 år 1960
          </p>
          <p>
            Disproportionen mellan dessa båda bidragsformer är uppenbar.
            Det är viktigt att utbildningen hos hantverksmästare, denna ur
            statens synpunkt ekonomiskt fördelaktiga skolform, utnyttjas i
            största utsträckning. Ytterli- gare understryks den samhällsekonomiska
            betydelsen av att i utbildnings- syfte tillvarataga den stora
            fond av yrkeskunnande som finns inom hant- verket och den mindre
            industrien. Ett minskat intresse inom hantverket för yrkesutbildningen
            skulle på längre sikt medföra uppenbara olägenheter för samhället.
            Vi anser det där- för nödvändigt att genom höjning av bidragsbeloppens
            storlek öka intresset för denna för staten billiga utbildningsform.
            Tidigare motioner i denna fråga har bl. a. bemötts av uttalanden,
            att det icke är nödvändigt höja de till hantverksmästaren utgående
            bidragen, eftersom samtliga bidragsrum ändå tagits i anspråk.
            Denna argumentation är icke längre hållbar, då, som ovan anförts,
            här inträffat en förändring. För att åstadkomma en ökad rekrytering
            hos hantverksmästare är det nöd- vändigt höja bidragens storlek.
            Vi får därför hemställa, att riksdagen måtte dels besluta att
            hantverksmästare, som åtar sig utbild- ning av lärlingar, erhåller
            ett statsbidrag å 2 000 kr. för en fullständig utbildning om minst
            3 år samt ett kurstillägg å 1 200 kr., därest lärlingen bereds
            möjlighet att under betald arbetstid genomgå teoretisk utbildning,
            dels besluta att det ökade bidrag, som detta föranleder utöver
            det redan anslagna beloppet av 1690 000 kr. till Främjande av
            lärlingsutbildning hos hantverksmästare m. fl., måtte täckas genom
            ianspråktagande av medel ur Femte huvudtiteln: För arbetslöshetens
            bekämpande.
          </p>
          <p>
            Stockholm den 21 januari 1960 Hans Nordgren
          </p>
          <p>
            Tage Magnusson Eric Nilsson Dag Edlund
          </p>
          <p>
            i Borås i Svalöv
          </p>
        </div>
      </div>
    </body>
  </text>
</TEI>
