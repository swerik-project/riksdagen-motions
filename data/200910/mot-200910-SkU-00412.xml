<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00412">
  <teiHeader>
    <fileDesc>
      <titleStmt>
        <title>Några företagsskattefrågor m.m.</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Några företagsskattefrågor m.m.</title>
          <idno type="rdwebb">GX02Sk412</idno>
          <rs type="number">Sk412</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk412/text</ref>
          <ref type="dokument_url_html">http://data.riksdagen.se/dokument/GX02Sk412</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk412</ref>
          <ref type="doc">http://data.riksdagen.se/fil/0883FC0B-778E-4823-95F1-D4E55E11ADD9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Xr9E8zry5w5mhWiF3hDjL" type="signed"/>
        <correspContext corresp="i-5Xr9E8zry5w5mhWiF3hDjL">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-3HtexdKTAEp3i4WUVTC2TH" type="numbering">
          <date when="2009-10-06"/>
        </correspAction>
        <correspAction xml:id="i-RA2SMtu92bg3mrE7khZ7db" type="submission">
          <date when="2009-10-05"/>
        </correspAction>
        <correspAction xml:id="i-WNyaaAaQrdQZAgLSArFPwn" type="transfer">
          <date when="2009-10-03"/>
        </correspAction>
        <correspAction xml:id="i-BBwZjZzkgNDa2WEHcW6Ewk" type="assigned"/>
        <correspContext corresp="i-BBwZjZzkgNDa2WEHcW6Ewk">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NGA8DxrBV4hZ3nxoyVXS9v" type="motBody">
        <div xml:id="i-KDM8aKNUkurHYgVfjEKQav" type="motProposal" subtype="förslag">
          <head xml:id="i-NAmmFczWtDdVi4mfpnBrbV">
            Förslag till riksdagsbeslut
          </head>
          <list xml:id="i-Uiw1UZevJUKDYLSiWS7HVK" style="ol">
            <item xml:id="i-NLWXjTvfy4hgbXWH5WRtNM">
              Riksdagen tillkännager för regeringen som sin mening vad som
              anförs i motionen om sänkta arbetsgivaravgifter. 1
            </item>
            <item xml:id="i-LBuqVHhcEUKXHRrm2zxsKC">
              Riksdagen tillkännager för regeringen som sin mening vad som
              anförs i motionen om sänkta egenavgifter. 1
            </item>
            <item xml:id="i-GScneCeN1P3w2nu7H3z4yG">
              Riksdagen tillkännager för regeringen som sin mening vad som
              anförs i motionen om sänkta arbetsgivaravgifter i soloföretag.
              1
            </item>
            <item xml:id="i-TXu6yRLhLNK53H7FpS6pqU">
              Riksdagen tillkännager för regeringen som sin mening vad som
              anförs i motionen om kreditering på skattekonto för satsning på
              forskning och utveckling i små och medelstora företag. 1
            </item>
            <item xml:id="i-AKeUEK3M7bMCkoxie472dc">
              Riksdagen tillkännager för regeringen som sin mening vad som
              anförs i motionen om syftet med 3:12-reglerna.
            </item>
            <item xml:id="i-2EBKLeZJLojvoWSWFZhWJA">
              Riksdagen tillkännager för regeringen som sin mening vad som
              anförs i motionen om schablonbeskattning.
            </item>
          </list>
          <p xml:id="i-AuEK2LjL3LQCDnrEpzcFEm">
            1 Yrkandena 14 hänvisade till FiU.
          </p>
        </div>
        <div xml:id="i-VWW1yiutKM9toYPoXL6Z52" type="motContent">
          <head xml:id="i-Ri7QvThqT4i13KX4fb6vU9" type="h1">
            Motivering
          </head>
          <p xml:id="i-DYEpifJGue5ViyFAoKT5Q6">
            Vänsterpartiet tror inte att det är nödvändigt med stora skattesänkningar
            för att förbättra företagens situation. Däremot är vissa förbättringar
            och justeringar nödvändiga.
          </p>
          <p xml:id="i-GtHLGMJXTDEmwNqorEf4Vt">
            Vi vill också peka på vikten av att ha ett enhetligt likformigt
            regelsystem med få undantag som är enkelt att förstå och tillämpa
            för den enskilde företagaren. Ett likformigt skattesystem förhindrar
            också inlåsningseffekter och en snedvriden konkurrens.
          </p>
          <head xml:id="i-J39wAQYVpPKD4TqDCdzdAq" type="h2">
            Skattesubventioner i samband med företagsstart
          </head>
          <p xml:id="i-Nm4WByn17QrFqno19946vX">
            I debatten framförs ofta att det finns behov av skatteincitament
            i samband med start av företag eller i samband med expansion.
            Att stimulera nyföretagande är viktigt men måste också vägas mot
            de krav på affärsmässighet och överlevnad som en del av företagandet.
            Om behov finns kan vi dock tänka oss ett begränsat stöd i ett
            inledningsskede.
          </p>
          <p xml:id="i-fEjNfRSLzvAeR3JCkeZtu">
            Skatteincitamentsutredningen har lagt fram ett betänkande (SOU
            2009:33). Där föreslås två skatteincitament för att underlätta
            kapitalanskaffning i mindre företag. Åtgärderna är inriktade på
            olika faser i företagens utveckling. Det handlar bl.a. om skattereduktion
            för förvärv av aktier som ska ha tecknats vid bildande av bolag
            eller vid nyemission. Syftet är att förbättra möjligheterna för
            icke marknadsnoterade bolag att få tillgång till nytt eget kapital.
            Vissa krav ska ställas på att rörelse bedrivs men ingen avgränsning
            av vilka som kan få avdraget.
          </p>
          <p xml:id="i-SrZjPTkT26JcABqeL7SfKL">
            Det andra förslaget är ett avdrag på bolagsnivå, utdelningsavdrag
            och kan jämföras med tidigare Annellavdrag. Det gynnar företag
            som utvecklats så långt att man genererar vinster. Förslaget syftar
            till att öka intresset för finansiella investeringar i företag
            som förväntas lämna avkastning i framtiden.
          </p>
          <p xml:id="i-4fFYqsAko4noMAmvE131cm">
            Utredningen föreslår att en förändring skulle finansieras inom
            fåmansbolagsbeskattningen eller en höjning av bolagsskatten. Utredningen
            har också tittat på s.k. riskkapitalkonton och menar att det medför
            omfattande administration och kontroll. Man ifrågasätter om det
            finns något samhällsekonomiskt behov av skatteincitament för att
            fysiska personer ska spara inför företagsstart. Det är en intressant
            slutsats eftersom riskkapitalkonton kan jämföras med det danska
            systemet med etableringskonton, vilket ofta framhålls som förebild.
          </p>
          <p xml:id="i-2LzG3nUKcMEr8r31Q4u5nk">
            Vi avvaktar remisser. Dessutom finns redan i dag möjlighet att
            få skatteavdrag i ett inledningsskede. Man kan få avdrag mot inkomst
            av tjänst med högst 100 000 kronor per beskattningsår under fem
            år för underskott av aktiv nystartad näringsverksamhet. Det finns
            också möjlighet för ett nystartat företag att få uppskov i tre
            månader med att betala preliminär skatt på företagsinkomster.
          </p>
          <head xml:id="i-SM3QYjLFE22Aedha9BZnag" type="h2">
            Socialavgifter
          </head>
          <p xml:id="i-GyScFxXiKwJjhFyxfLMtSB">
            När alliansregeringen tillträdde tog man bort den generella nedsättningen
            av arbetsgivaravgifterna som funnits sedan tidigare. Även om man
            inte kunnat påvisa en tydlig koppling mellan den tidigare nedsättningen
            och sysselsättningen kom de höjda arbetsgivaravgifterna att i
            första hand drabba mindre företag. Regeringen har istället valt
            att satsa på selektiva nedsättningar, bl.a. i olika åldersgrupper.
            Den typen av åtgärder är förenat med gränsdragningsproblem och
            kan dessutom öppna för skatteundandragande och ökat krångel. Det
            är också mycket dyra reformer för att uppnå ökad sysselsättning,
            vilket bl.a. Riksrevisionen har påtalat.
          </p>
          <p xml:id="i-WgqwN9oU8TMXC2BxG8ivkW">
            Regeringen har sänkt socialavgifterna för innevarande år. Vänsterpartiet
            gick emot den sänkningen i förra årets budgetmotion eftersom vi
            menade att det inte var en tillräckligt effektiv åtgärd för att
            öka sysselsättningen. Vänsterpartiet vidhåller den uppfattningen
            i samband med årets budgetmotion.
          </p>
          <p xml:id="i-zKD3LpwvYj2QSzepARtaJ">
            Däremot vill vi ha en rejäl satsning som får betydelse i första
            hand för mindre företag. Vi föreslår en reducering av arbetsgivaravgifterna
            med 5 procent på en lönesumma upp till 800 000 kronor. Det innebär
            att avdraget kan bli maximalt 40 000 kronor per år. Nettoeffekten
            av våra förslag innebär att ett företag med en årslönesumma upp
            till maximalt 800 000 kronor kan få en sänkning av arbetsgivaravgifterna
            med 32 000 kronor per år jämfört med regeringens förslag. Vad
            som ovan anförs om sänkta arbetsgivaravgifter bör riksdagen som
            sin mening ge regeringen till känna.
          </p>
          <p xml:id="i-P7oL4yqcCHXePi61YePEyz">
            När det gäller egenavgifter för enskilda näringsidkare och handelsbolag
            vill vi utvidga regeringens förslag till att omfatta alla och
            inte begränsa till vissa åldersgrupper. Vi vill dessutom höja
            ambitionsnivån och föreslår att egenavgifterna ska minska med
            7,5 procentenheter, dock högst 15 000 kronor per år. En förutsättning
            ska vara att överskottet av näringsverksamhet uppgår till 40 000
            kronor.
          </p>
          <p xml:id="i-RAxbrFKWCDu6ZNrWaVS457">
            Nettoeffekten av vårt förslag innebär att en egenföretagare får
            en nedsättning med ytterligare 3 000 kronor per år jämfört med
            regeringens förslag. Det förutsätter att villkoren är uppfyllda.
            Vad som ovan anförs om sänkta egenavgifter bör riksdagen som sin
            mening ge regeringen till känna.
          </p>
          <head xml:id="i-9fvYLSzhY9dX1qxNjqpeiN" type="h2">
            Sänkta socialavgifter i s.k. soloföretag
          </head>
          <p xml:id="i-Y8Aot5FTcWkinEMJx6pvcQ">
            Vänsterpartiet har i flera år drivit kravet om en nedsättning
            på arbetsgivaravgifterna i s.k. soloföretag. Syftet är att öka
            viljan att anställa. Det har visat sig att det största motståndet
            att anställa finns hos just de företagare som inte tidigare har
            någon anställd. Vi föreslår därför en sänkning av arbetsgivaravgiften
            för soloföretagare till 10,21 procent vid en nyanställning. Reduceringen
            avser den först anställde. När alliansregeringen tillträdde valde
            man att ta bort förslag till en sådan åtgärd som vi var beredda
            att genomföra. Eftersom förslaget dessutom är kopplat till en
            direkt handling (nyanställning) blir det mycket mer träffsäkert
            än många av regeringens förslag. Vad som ovan anförs om sänkta
            arbetsgivaravgifter i soloföretag bör riksdagen som sin mening
            ge regeringen till känna.
          </p>
          <head xml:id="i-AQfcvurFw6vE7ViP7QPzqi" type="h2">
            Forskning och utveckling (FoU)
          </head>
          <p xml:id="i-4ZWkCFofWWDnfrLeprrE7G">
            Forskning och utveckling är avgörande för framtida satsningar
            för att utveckla t.ex. miljö- och energiteknik. Det behövs ökade
            resurser till alla delar inom FoU, från grundforskning till utveckling
            av produkter och tjänster. Inom ramen för Vinnova har små och
            medelstora företag under några år kunnat få bidrag till behovsidentifiering
            av, förstudier till och genomförande av FoU-projekt. Intresset
            har varit mycket stort och indikerar att här behövs ytterligare
            insatser.
          </p>
          <p xml:id="i-Siaf3rNY3f79jWQABmhF25">
            Vi vill därför utöka möjligheterna genom kreditering på skattekonto.
            Stödet ska avse högst 35 procent av företagets kostnader upp till
            ett tak på 2,8 miljoner kronor. Alla företag med upp till 250
            anställda ska omfattas. Den här typen av system är inte ovanligt
            i andra länder. Vårt grannland Norge har ett sådant skatteavdrag
            sedan några år tillbaka. Medel finns avsatta i Vänsterpartiets
            budgetmotion för 2010 för en ökad satsning på forskning inom små
            och medelstora företag. Vad som ovan anförs om kreditering på
            skattekonto för satsning på FoU i små och medelstora företag bör
            riksdagen som sin mening ge regeringen till känna.
          </p>
          <head xml:id="i-TXhNse4mhgVKGeNo6GzLFe" type="h2">
            3:12-regler m.m.
          </head>
          <p xml:id="i-Y8MkYf75XSy15NqH9ZffFr">
            Vänsterpartiet har medverkat till att 3:12-reglerna, som gäller
            beskattning av utdelningar och kapitalvinster från fåmansföretag
            till delägare, reformerats. Reglerna tillkom i och med 1990 års
            skattereform med syftet att förvärvsinkomster ska beskattas lika
            oavsett om de kommer från ett lönearbete eller från arbetsinsats
            i ett eget aktiebolag.
          </p>
          <p xml:id="i-NkNbBsmt2Z1bhS1ucXhebu">
            Efter reformeringen 2006 beskattades vid utdelningar kapitaldelen
            med 20 procent upp till en viss nivå som bestäms schablonmässigt
            med hänsyn till företagets egna kapital och utbetalda löner. Därutöver
            sker beskattning progressivt i tjänst. Om delägaren i stället
            sålde aktier beskattades vinst som ryms inom ett sparat utdelningsutrymme
            med 20 procent. Utöver det utrymmet beskattades vinsten i tjänst
            (upp till 100 basbelopp) och därutöver i kapital med 30 procent.
          </p>
          <p xml:id="i-9aR4RpuQ9dds5UiY86XMWe">
            Därefter har vissa justeringar gjorts, bl.a. höjt schablonbelopp
            i förenklingsregeln och förändringar i löneunderlagsregeln. Dessutom
            har den hälftendelning som togs bort 2006 mellan inkomstslagen
            tjänst och kapital av kapitalvinster på kvalificerade andelar
            återinförts övergångsvis för åren 2007, 2008 och 2009.
          </p>
          <p xml:id="i-H3dVtAPRt1XSMhH8dZm2Je">
            Under år 2009 genomfördes ytterligare sänkning av löneuttagskravet
            samt en höjning av schablonbeloppet. Vi såg det som en positiv
            åtgärd.
          </p>
          <p xml:id="i-7arUXpvcY7WQdFdTH3VAtH">
            Regelverket får ibland kritik för att vara krångligt. Syftet
            är dock att förhindra att det som ska betraktas som tjänsteinkomster
            omvandlas till kapitalinkomster. Vänsterpartiet tycker att det
            syftet är viktigt och måste upprätthållas. Om möjligt ska förenklingar
            genomföras. En höjning av schablonbeloppet som regeringen nu genomfört
            är en sådan åtgärd. Samtidigt är det viktigt att olika organisationsformer
            behandlas så likvärdigt som möjligt skattemässigt. En översyn
            kan vara nödvändig. Vad som ovan anförs om syftet med 3:12-regler
            bör riksdagen som sin mening ge regeringen till känna.
          </p>
          <head xml:id="i-BX3kUDATZdYoPUc6yZKLXS" type="h2">
            Förenklad skatt schablonbeskattning
          </head>
          <p xml:id="i-WbyncD2eCeqdheaNmo2VXC">
            Vänsterpartiet har i flera sammanhang tagit upp frågan om att
            införa en schablonskatt. Vi menar att detta kan vara en viktig
            del i förenklingsarbetet eftersom det skulle underlätta såväl
            skattemyndigheternas arbete som för den enskilde företagaren.
            Vi skulle dessutom få ett system som på ett effektivt sätt skulle
            förhindra skatteundandragande. Skatteverket har i rapporter skisserat
            hur schablonbeskattning ska kunna användas.
          </p>
          <p xml:id="i-564Q3Jbi3j2HGXeCGVZTGU">
            Schablonbeskattning lämpar sig bäst i kontantbranscher som t.ex.
            restaurang-, frisör- eller taxibranscherna. Vi kan tänka oss att
            i ett första steg genomföra försök i en eller flera branscher.
            En övergång till schablonbeskattning bör främst vara ett frivilligt
            val och möjligheten att använda konventionell beskattning ska
            kunna finnas kvar. Det finns förebilder från andra europeiska
            länder där man genomfört förändringar med gott resultat.
          </p>
          <p xml:id="i-Fmm8ubpGdTiTbvz1TaeRE5">
            Det finns invändningar mot att en schablon inkräktar på kravet
            om rättvis beskattning och innebär mindre exakthet för den enskilde.
            Vissa menar att rättstryggheten kan sättas ur spel. Man bör vara
            medveten om att en schablon i sig innebär att träffsäkerheten
            blir mindre exakt. Vi menar att det vägs upp av andra positiva
            effekter såsom enkelhet och möjlighet att minska fusk. Vad som
            ovan anförts om schablonbeskattning bör riksdagen som sin mening
            ge regeringen till känna.
          </p>
        </div>
        <div xml:id="i-PcUPGJGGoESaVJyH9F324w" type="signatureBlock">
          <list xml:id="i-Etg4tV3tvgSRbYsr9BvDrG">
            <item xml:id="i-7HcyJG9WhGVE1LzihaBTkF" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-EZS7KNnkYSeiKCEmZarFRA" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-9Dxj2pUXh4jzRRMeck5oKe" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
