<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__276/mot_1932__fk__276-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 276. Kd
          </p>
          <p>
            Nr 276.
          </p>
          <p>
            Av herr Örne, om utredning och förslag rörande utveckling av
            Sveriges förbindelser med viktigare länder i Afrika, Asien och
            Sydamerika.
          </p>
          <p>
            I förhållande till befolkningens storlek hör Sverige numera till
            de i han- delshänseende mest utvecklade länderna i världen. Det
            hade 1930 per in- vånare blott något lägre handelsomsättning än
            Storbritannien och nära två och en halv gång så stor som Förenta
            staterna. På grund av sina hjälpkällors särskilda natur har vårt
            land år efter år blivit allt mer beroende av handels- utbyte med
            främmande länder för försörjningen av sin befolkning. Ex- porten
            i förening med inkomster på sjöfart, finansverksamhet och liknande
            skapar de betalningsmedel, som erfordras för att betala importen.
            Varje höjning av svenska folkets levnadsstandard, varje utökning
            av de arbetandes sysselsättningsgrad förutsätter en stegring av
            nyssnämnda intäkter. Visser- ligen utvidgas jordbruket allt fortfarande
            i någon mån till nya områden, men samtidigt måste strävandet att
            genom rationella metoder förbilliga fram- ställningen av jordens
            produkter medföra en minskning av den erforderliga mänskliga arbetskraften.
            Det finnes ingen möjlighet att på nyodlade om- råden sysselsätta
            alla dem, som på grund av denna utveckling säkerligen komma att
            bli övertaliga inom sitt förutvarande yrke. Då de icke heller
            numera kunna i någon större utsträckning finna sin utkomst i andra
            länder, består den enda utvägen till en mer tillfredsställande
            försörjning av vårt folk i en utvidgning av den svenska industrien
            och dithörande näringar och en alltmera ökad export av sådana
            industrialster, som kunna betala det med deras framställning sysselsatta
            arbetet jämförelsevis väl. Det vore ett stort misstag, om man
            föreställde sig, att den svåra världs- kris, som för närvarande
            härskar inom finansväsen, handel, sjöfart, industri och jordbruk,
            skulle upphäva giltigheten av det nu förda resonemanget. Den nuvarande
            krisen är med säkerhet, liksom tidigare kriser, av övergående
            natur, och det skulle innebära en orirnlig brist på sunt förstånd
            av ett folk som det svenska att icke förbereda och inrätta sig
            för en kommande upp- gångsperiod. Särskilt synes det mig för oss
            svenskar ligga stor vikt på en mer allmän inställning av vårt
            näringsliv i den riktning, som hittills visat sig vara den riktiga,
            nämligen utvidgning av marknaden för våra kvalitets- produkter
            och stegrad tillverkning av sådana. Visserligen förefaller det
            just nu, som om vissa andra länder skulle tro sig kunna undvara
            tillförsel även av våra förnämsta tillverkningar, men sunda förnuftet
            säger, att denna tro
          </p>
          <pb facs="riksdagen-motions-pdf/data/1932/mot_1932__fk__276/mot_1932__fk__276-002.pdf"/>
          <p>
            8 Motioner i Första kammaren, Nr 276.
          </p>
          <p>
            icke kan bestå så synnerligen länge. Köparländerna måste snart
            komma underfund med den skada de göra sig själva genom att försvåra
            införandet av högkvalificerade produktionsvaror sådana som Sverige
            och en del jäm- förliga länder kunna bjuda dem. En särskild omständighet,
            som icke får förloras ur sikte, är att en rad stora nationer på
            grund av inre oordningar och andra politiska förhållanden sedan
            åtskilliga år tillbaka befunnit sig praktiskt taget utanför världshus-
            hållningen eller i varje fall utgjort mindre betydelsefulla medlemmar
            däri, än de med hänsyn till folkmängd och naturliga resurser kunnat
            vara. Efter hand kommer säkerligen detta beklagliga förhållande
            att ändras. Det gäller för vårt land att med den största uppmärksamhet
            följa utvecklingen i dessa länder och i god tid förbereda ett
            vidgat inträde på deras marknader i fri tävlan med andra nationer.
            Det vill förefalla, som om Sverige skulle äga alldeles särskilda
            förutsättningar att vinna de ifrågavarande ländernas för- troende,
            då det är allmänt känt, att vårt land icke har vare sig lust eller
            makt att begagna sina handelsförbindelser som utgångspunkt för
            politiska anspråk eller imperialistiska äventyr. Gäller det fri
            och öppen tävlan i eko- nomiska prestationer, bör vårt land med
            sin befolknings tekniska duglighet sålunda ha de bästa förutsättningar
            att finna avsättning för en lämpligt lagd export just i sådana
            länder som de nu åsyftade, så snart de börjat återvinna politisk
            hälsa och i samband därmed ökad möjlighet för sina medborgare
            att på normalt sätt, d. v. s. genom ostört arbete, skaffa sig
            sitt uppehälle. Då det här rör sig om en sammanlagd befolkning,
            som torde vara minst hundra gånger så stor som Sveriges, bör det
            finnas utrymme för en ej obetydlig del av vår framtida produktion
            i dessa länder, sedan deras tillfrisknande kommit i gång. Det
            är otvivelaktigt i främsta rummet handels- och industriföretagens
            samt deras egna organisationers sak att vidtaga åtgärder, som
            äro ägnade att främja våra exportintressen. Den hittills vunna
            erfarenheten ger åtminstone vid handen, att offentliga mått och
            steg icke kunna utöva något inflytande, som med hänsyn till resultaten
            är jämförligt med de närmast intresserade parternas egna initiativ.
            I vissa avseenden är dock även statens medverkan av stort gagn.
            Sålunda kan genom traktatförhandlingar vägen jämnas för varuutbytet,
            och skickliga diplomatiska och konsulära representanter kunna
            av staten ställas till för- fogande för den kontakt med myndigheterna,
            som ibland är nödvändig och som särskilt i vissa länder lättast
            åvägabringas genom personer i officiell ställning. Det torde också
            kunna vara av stor nytta, om verkligt sakkunniga personer finge
            till uppdrag att företaga så att säga en allmän inventering av
            de möjligheter i exporthänseende, som stå oss till buds i utomeuropeiska
            länder med undantag av U. S. A. Givetvis borde de personliga resurser
            och den sakkunskap, över vilka existerande exportorganisationer
            förfoga, i främsta rummet komma till användning vid denna inventering,
            men det
          </p>
          <pb facs="riksdagen-motions-pdf/data/1932/mot_1932__fk__276/mot_1932__fk__276-003.pdf"/>
          <p>
            Motioner i Första kammaren, Nr 276. 9
          </p>
          <p>
            synes mig, att regeringen här har en viss initiativplikt och
            även bör ställa medel till förfogande i rimlig omfattning. Det
            är nämligen icke i detta fall fråga om att inleda affärsförbindelser
            och låta det allmänna betala större eller mindre del av omkostnaderna,
            vilket jag för min del skulle finna syn- nerligen olämpligt, utan
            om att utföra ett forskningsarbete av betydelse särskilt för utbildningen
            av blivande handelsrepresentanter och av diplo- matiska och konsulära
            tjänstemän, som skola sändas till respektive länder. Vidare kan
            genom en utredning ett säkrare underlag än det nu existerande
            skapas för framtida traktatförhandlingar med vissa länder i främmande
            världsdelar. Vid sidan härav borde även möjligheten till ökat
            kulturellt utbyte mellan oss och de länder, med vilka vi önska
            öppna ett livligare eko- nomiskt umgänge, ingående undersökas.
            Det är nämligen en gammal er- farenhet, att ett nära samband äger
            rum mellan ett sådant utbyte å ena sidan och handeln å den andra.
            Hittills ha vi strävat efter att sätta svenskar i tillfälle att
            bedriva forskningar och studier i vissa avlägsna länder, utan
            gen- sägelse till gagn för vår kännedom om dessa länder. Men vi
            synas ha glömt vik- ten av ömsesidighet i detta hänseende. De
            stora europeiska staterna och även en del mindre länder draga
            årligen till sina universitet, sina tekniska och kommersiella
            högskolor samt olika forskningsinstitut hela skaror av unga män
            från Asien, Afrika och Sydamerika. Till oss komma de på grund
            av språkliga skäl icke i någon nämnvärd omfattning, ehuru detta
            utan tvivel skulle vara i hög grad gagneligt för skapandet av
            personliga anknytningar med respektive folk. Det synes knappt
            finnas någon utsikt att på detta område åstadkomma ändring utan
            vissa svenska statsåtgärder, som dock icke böra vidtagas utan
            noggranna undersökningar. Slutligen torde även den finansiella
            sidan av en utvidgad export till utom- europeiska länder böra
            närmare undersökas. De spasmodiska försök, som tidigare i enstaka
            fall gjorts, att med hjälp av statsgaranterade export- krediter
            tillfälligtvis öka exporten av svenska varor, ha av allt att döma
            varit till föga gagn i det långa loppet och böra icke förnyas.
            Skall en ex- portverksamhet bli till verkligt gagn, måste den
            enligt min mening finansieras på ett sätt, som står i bättre överensstämmelse
            med egenskaperna hos sund, självbärande handel än som är fallet,
            då det allmänna tager på sig det ekonomiska ansvaret och enskilda
            behålla de eventuella fördelarna. Skall statlig medverkan komma
            i fråga på ett sådant område som det nu åsyf- tade, bör den enligt
            min uppfattning, gå ut på att undanröja hinder av olika slag,
            som till äventyrs stå i vägen för önskvärda initiativ på området.
            Huruvida staten bör sträcka sig så långt, att den positivt medverkar
            till något permanent institut för finansiering av affärer med
            vissa avlägsna länder, synes mig också vara synnerligen tvivelaktigt,
            men denna fråga bör givetvis närmare undersökas. Den finansiella
            situationen är för närvarande sådan, att den motiverar den största
            sparsamhet med det allmännas medel ej minst när det gäller Bihang
            till riksdagens protokoll 1932. 3 saml. 70 häft. (Nr 273—276.)
            2
          </p>
          <pb facs="riksdagen-motions-pdf/data/1932/mot_1932__fk__276/mot_1932__fk__276-004.pdf"/>
          <p>
            10 Motioner i Första kammaren, Nr 276.
          </p>
          <p>
            utredningar. Det bör dock enligt min uppfattning göras en viss
            skillnad mellan utredningar, som åsyfta exempelvis ändringar av
            mera formella sidor av statsverksamheten, och sådana, vilkas resultat
            är avsett att lända till en direkt förbättring av möjligheterna
            för svenska folket att genom eget arbete försörja sig inom landet
            och höja det allmänna välståndet. Utred- ningar av det förra slaget
            torde utan större olägenhet kunna anstå till dess lågkonjunkturen
            gått över, medan rätta tiden att verkställa de senare synes vara
            just under lågkonjunkturen, då det allmänna intresset att finna
            ut- vägar ur rådande svårigheter står på helspänn. Under hänvisning
            till vad här ovan i korthet framhållits, får jag hem- ställa,
          </p>
          <p>
            att riksdagen ville i skrivelse till Kungl. Maj:t anhålla, att
            det täcktes Kungl. Maj:t låta, med anlitande av personer med omfattande
            erfarenhet och sakkunskap på industriens, handelns och finansväsendets
            område, verkställa utredning angående möjligheten och lämpligaste
            metoderna att ytter- ligare utveckla Sveriges handelsförbindelser
            med viktigare länder i Afrika, Asien och Sydamerika samt förelägga
            riks- dagen förslag till åtgärder i detta hänseende, i den mån
            dy- lika åtgärder kunna ankomma på svenska staten, såsom åstadkommande
            av effektivare diplomatisk och konsulär re- presentation i vederbörande
            länder, ändamålsenligare utbild- ning av dem, som syssla med utomeuropeisk
            handel, bättre kulturella förbindelser med: vissa utomeuropeiska
            länder 0. S; Vi
          </p>
          <p>
            Stockholm den 26 januari 1932.
          </p>
          <p>
            Anders Örne.
          </p>
          <p>
            CENTRALTRYCKERIET, STOCKHOLM 1932.
          </p>
        </div>
      </div>
    </body>
  </text>
</TEI>
