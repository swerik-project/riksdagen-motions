<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-01618">
  <teiHeader>
    <fileDesc>
      <titleStmt>
        <title>Anhöriginvandring</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1618 av Jonas Andersson i Skellefteå m.fl. (SD)</title>
          <idno type="rdwebb">H8021618</idno>
          <rs type="number">1618</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8021618/text</ref>
          <ref type="dokument_url_html">http://data.riksdagen.se/dokument/H8021618</ref>
          <ref type="dokumentstatus_url_xml">http://data.riksdagen.se/dokumentstatus/H8021618</ref>
          <ref type="docx">http://data.riksdagen.se/fil/E98A3AE3-CF8E-47BE-9B5F-980CE3AB7B21</ref>
          <ref type="pdf">http://data.riksdagen.se/fil/CD9F66D3-4419-4F3B-985A-67B212655F49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EtNLzhRzxTNsd139MWrx4c" type="signed"/>
        <correspContext corresp="i-EtNLzhRzxTNsd139MWrx4c">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-LiQKdryt81dnsNVTLKnSfJ" type="submitted">
          <date when="2020-10-02"/>
          <time when="14:13:03"/>
        </correspAction>
        <correspAction xml:id="i-X24syJjtyopqeNW2U6Ah9D" type="reviewed">
          <date when="2020-10-02"/>
          <time when="14:44:12"/>
        </correspAction>
        <correspAction xml:id="i-BBYWciKANDznRerq5KJHJG" type="referred">
          <date when="2020-10-14"/>
        </correspAction>
        <correspAction xml:id="i-SfTgspaJpHFtGeT16FA8Sh" type="assigned">
          <date when="2021-06-22"/>
          <time when="17:15:03"/>
        </correspAction>
        <correspContext corresp="i-SfTgspaJpHFtGeT16FA8Sh">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-2S5jeiw9UaqfMkDuF3xi5S" type="behandlas_i"/>
        <correspContext corresp="i-2S5jeiw9UaqfMkDuF3xi5S">
          <ref type="uppgift">2020/21:SfU19</ref>
          <ref type="ref_dok_id">H801SfU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU19</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UhTT93ARKigvuGoBkkomaH" type="behandlas_i"/>
        <correspContext corresp="i-UhTT93ARKigvuGoBkkomaH">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FZzbLX9hpFC61V73nuHJ5D" type="behandlas_i"/>
        <correspContext corresp="i-FZzbLX9hpFC61V73nuHJ5D">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3XNLc5twEjtDH222zh99ch" type="motHeader">
        <div xml:id="i-9zVVE4SNcu4HtR3Tt1GAEa" type="motTitle">
          Motion till riksdagen 2020/21:1618 av Jonas Andersson i Skellefteå
          m.fl. (SD) Anhöriginvandring
        </div>
      </div>
      <div xml:id="i-7hb8ajYmhigSrZaCP81UxT" type="motBody">
        <div xml:id="i-SWh5LSNkYMFV9mn69eg1m7" type="motProposal" subtype="förslag">
          <head xml:id="i-N1ey9G7sv43XBCfej6qHvu">
            Förslag till riksdagsbeslut
          </head>
          <list xml:id="i-8U44C1sXsvEmyy7SMVezx7" style="ol">
            <item xml:id="i-HfReVUARwqCxFafjUCpwmY">
              Riksdagen ställer sig bakom det som anförs i motionen om rätten
              till anhöriginvandring för skyddsbehövande och tillkännager detta
              för regeringen.
            </item>
            <item xml:id="i-2kZ1E5vJfSvp43Qg9BkuGW">
              Riksdagen ställer sig bakom det som anförs i motionen om vilken
              anhöriginvandring som ska omfattas av försörjningskrav och tillkännager
              detta för regeringen.
            </item>
            <item xml:id="i-LR4nG5GgEbqZUsoMDzhoiL">
              Riksdagen ställer sig bakom det som anförs i motionen om skärpta
              försörjningskrav vid anhöriginvandring och tillkännager detta
              för regeringen.
            </item>
            <item xml:id="i-92bvF2EgPf9YzynQzbffni">
              Riksdagen ställer sig bakom det som anförs i motionen om krav
              på hederlig vandel för anhöriginvandring och tillkännager detta
              för regeringen.
            </item>
            <item xml:id="i-X9p6a8CauzxEzCt4Q2FY3s">
              Riksdagen ställer sig bakom det som anförs i motionen om att
              stoppa missbruk av anhöriginvandring och tillkännager detta för
              regeringen.
            </item>
            <item xml:id="i-5J6qgbioggu4rhiyGqZ9et">
              Riksdagen ställer sig bakom det som anförs i motionen om skydd
              för utsatta personer och tillkännager detta för regeringen.
            </item>
            <item xml:id="i-L8qcuhzAbmQvTmLzaktjxH">
              Riksdagen ställer sig bakom det som anförs i motionen om särskilt
              skydd för barn i anknytningsärenden och tillkännager detta för
              regeringen.
            </item>
            <item xml:id="i-5e3jFhqx4UjnFYwVzahDqr">
              Riksdagen ställer sig bakom det som anförs i motionen om en begränsning
              av möjligheten till anhöriginvandring för unga vuxna och tillkännager
              detta för regeringen.
            </item>
            <item xml:id="i-GN1eBoh5aBnCX3RSNQK5eW">
              Riksdagen ställer sig bakom det som anförs i motionen om utökade
              DNA-tester för att styrka släktskap och tillkännager detta för
              regeringen.
            </item>
            <item xml:id="i-A9FP47JDQxAvAV6qmK1aDX">
              Riksdagen ställer sig bakom det som anförs i motionen om oanmälda
              hembesök i fråga om anhöriginvandring och tillkännager detta för
              regeringen.
            </item>
            <item xml:id="i-FyUs6ucRc7jfgjS2bJRLBY">
              Riksdagen ställer sig bakom det som anförs i motionen om återförening
              i hemland eller tredje land och tillkännager detta för regeringen.
            </item>
            <item xml:id="i-2fZSwhGk3X22mHTXrzZmM2">
              Riksdagen ställer sig bakom det som anförs i motionen om särskilda
              förenklade regler för återvandrande svenska medborgares familjer
              och tillkännager detta för regeringen.
            </item>
          </list>
        </div>
        <div xml:id="i-S7TF8rNy3vJC7EPr8jmG6" type="motContent">
          <head xml:id="i-Sd5Genpz9wUwHnAzwELBEC" type="h1">
            Motivering
          </head>
          <p xml:id="i-XcwtzbPh2bgBe88N186hK2">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. All anhöriginvandring och familjeåterförening
            bör dock omfattas av, och följa, ett väluppbyggt regelverk. En
            grundförutsättning i detta regelverk är att anhöriginvandringen
            inte på ett orimligt sätt ska belasta svenska skattebetalare eller
            leda till ett ökat utanförskap. En annan är att familjebanden
            är tillräckligt nära och att de kan styrkas. Missbruk måste beivras.
          </p>
          <head xml:id="i-zge2AcD5zaCweYGjPfraN" type="h2">
            Rätten till anhöriginvandring för skyddsbehövande
          </head>
          <p xml:id="i-7ZujPnrvEg3GcZvu38mPPR">
            Som suverän stat har Sverige rätt att på egen hand besluta om
            vilka utlänningar som ska få invandra, i synnerhet som anhöriga
            till personer bosatta här. Samtidigt har vi bundit oss att följa
            internationella konventioner och EU-lagstiftningen vilket medför
            vissa mini­mikrav. Dessa tar främst fasta på flyktingars rättigheter,
            men också barns rätt att leva med sina föräldrar och familjers
            rätt att vara tillsammans. Givet det svåra integrations­politiska
            läget i Sverige, med omfattande utanförskap, och givet den massinvandring
            som skett till vårt land de senaste åren, är det dock viktigt
            att rätten till anhöriginvandring anpassas till den miniminivå
            som är möjlig givet vad vi åtagit oss. Sverige ska inte vara mer
            generöst än vad som krävs.
          </p>
          <p xml:id="i-RzSDHaPnjPMvD6FyKf6wji">
            Detta innebär i huvudsak att den svenska utlänningsrätten anpassas
            till minimikrav­en i EU:s familjeåterföreningsdirektiv. Utlänningar
            som beviljats uppehållstillstånd i Sverige på grund av skydd ska
            därmed endast kunna utgöra anknytningsperson om de är konventionsflyktingar.
            Andra grupper av skyddsbehövande, såsom alternativt skyddsbe­hövande,
            eller personer som beviljats uppehållstillstånd på grund av synnerligen
            öm­mande omständigheter, ska inte ha rätt till familjeåterförening.
            Detta förslag skulle inne­bära en direkt minskning av migrationsflödet
            till Sverige, men också sända klara signal­er om att Sverige nu
            anpassar sig till en mer normal västerländsk migrationspolitik.
          </p>
          <p xml:id="i-Kh9VHVFPATzMFQ87nLFZLN">
            En annan anpassning till minimikraven är att om en konventionsflykting
            som bor i Sverige har ett barn i utlandet, ska barnet endast kunna
            anhöriginvandra till Sverige, om konventionsflyktingen har ensam
            vårdnad om barnet. Om så inte är fallet, och barnet istället bor
            tillsammans med en annan vårdnadshavare i hemlandet, bör barnet
            istället stanna där med den vårdnadshavaren. Detta innebär att
            barns bästa sätts i första rummet, och att barn inte slits upp
            från sina rötter i onödan. Det bryter också den kedja av anknyt­ning
            som annars hade uppstått, när den andra vårdnadshavaren ansöker
            om tillstånd för att återförenas med barnet som flyttat till Sverige.
            På samma sätt ska rätten till familje­återförening begränsas till
            att endast gälla väletablerade förhållanden, som var etablerade
            före inresa till Sverige.
          </p>
          <p xml:id="i-DedKNaHQ2VaG9bgLuFfJeb">
            Ytterligare en anpassning till minimikraven är att en konventionsflykting
            ska ha haft uppehållstillstånd i Sverige i två år innan en anhörig
            kan invandra. En sådan frist gör att konventionsflyktingen får
            god tid på sig att lära sig språket, integreras och rentav komma
            i varaktig egen försörjning, innan andra familjemedlemmar ansluter
            sig.
          </p>
          <p xml:id="i-2AcPvH1YZ7fxKtBaQgfRY7">
            Slutligen bör direktivets möjlighet att ställa krav på fullföljda
            integrationsåtgärder ut­nyttjas. Det bör alltså ställas krav på
            att en konventionsflykting följer vissa lagstadgade integrationsåtgärder,
            såsom språkundervisning, samhällsorientering och andra åtgärder.
            I nuläget saknar Sverige i stort sådana åtgärder i någon större
            utsträckning, varför frågan bör utredas vidare.
          </p>
          <head xml:id="i-Q5NRKoN7rgPX1C16UD31xo" type="h2">
            Vilken anhöriginvandring ska omfattas av försörjningskrav?
          </head>
          <p xml:id="i-LaxV9WcKWd2cZZMRxHuwDC">
            Försörjningskrav på vissa anhöriginvandrare infördes så sent
            som år 2012. Sverige var då det enda landet i EU som inte ställde
            några sådana krav. Samtidigt fanns det så många undantag från
            kraven, att fler utlänningar undantogs än omfattades. I och med
            den tillfälliga lagen (2016:752) kom försörjningskraven att omfatta
            långt fler. Detta var ett positivt steg i riktning mot en mer
            realistisk och ansvarsfull migrationspolitik, men inte alls tillräckligt.
            Dessutom urholkades reformen när den tillfälliga lagen förlängdes
            2019, och ytterligare grupper undantogs från försörjningskraven.
            Av Migrationskommit­téns betänkande framgår också förslag på ytterligare
            skadliga undantag, som riskerar att återskapa situationen från
            före krisen 2015. Det är oerhört viktigt att detta inte sker när
            den tillfälliga lagen löper ut i juli 2021.
          </p>
          <p xml:id="i-Vp4euxa4k6f7jaBc4gtnQs">
            Istället föreslår Sverigedemokraterna att försörjningskraven
            ska breddas så att de omfattar så stor del av anhöriginvandringen
            till Sverige som möjligt. Anhöriga till såväl svenska medborgare
            som EES-medborgare bör alltså omfattas, liksom anhöriga till ar­betskraftsinvandrare
            och till skyddsbehövande. Vad gäller de sistnämnda bör konven­tionsflyktingar
            i enlighet med familjeåterföreningsdirektivet undantas från försörjnings­kraven
            endast om en ansökan om familjeåterförening inkommer inom tre
            månader från att de förklarats vara flyktingar. Det ska även krävas
            att familjeåterförening inte kan ske i ett annat land som flyktingen
            eller dennes familj har anknytning till.
          </p>
          <p xml:id="i-KhvfudbQnLEXFFfdR1uXeo">
            Eftersom minderåriga saknar möjlighet att uppfylla försörjningskravet
            bör kravet inte gälla när de är anknytningspersoner. Kravet bör
            inte heller gälla om barnet är fött i Sverige och anknytningspersonen
            har uppehållstillstånd här och sammanbor med barn­et. Det kan
            även tänkas finnas vissa sällsynta situationer då det skulle förefalla
            orimligt att ställa upp ett försörjningskrav.
          </p>
          <head xml:id="i-4tdhPTY6QBms76NkuTnx4k" type="h2">
            Skärpta försörjningskrav vid anhöriginvandring
          </head>
          <p xml:id="i-JS6PBYes86ctsHA3duL7EN">
            I försörjningskraven ingår att anknytningspersonen har stabila,
            regelbundna och till­räckliga försörjningsmedel för sig själv
            och för sina familjemedlemmar. Vidare ska anknytningspersonen
            kunna uppvisa en bostad som anses adekvat för en familj av jäm­förbar
            storlek. Sverigedemokraterna ser positivt på dessa försörjningskrav
            och vill per­manenta den nuvarande ordningen.
          </p>
          <p xml:id="i-wN3tZjYWABzMPvmL7UjGy">
            Dock är det Sverigedemokraternas mening att nuvarande försörjningskrav
            inte är tillräckligt långtgående. Inkomstkravet är exempelvis
            så lågt satt att en anhörig redan vid ankomsten kan befinna sig
            i risk för fattigdom enligt SCB:s normer och därmed lever i ett
            reellt utanförskap. Detta skapar inga goda förutsättningar för
            integration och innebär en belastning på samhället, särskilt om
            utlänningen har rätt till hela välfärds­systemet redan från början.
            Vidare gäller inte försörjningskraven vid förlängning, vilket
            gör att utlänningen kan bli av med sin försörjning direkt efter
            ankomsten och vara sam­hället till last och ändå få stanna i landet
            när det blir tid för förlängning.
          </p>
          <p xml:id="i-7cswHmWvrHMejnDoQLoveS">
            Vi vill därför skärpa kraven på fyra sätt. För det första genom
            att anknytningsperso­nen ska kunna styrka varaktig försörjning
            under en längre tid, en inkomst som inte får innefatta någon form
            av bidrag eller subventionerad anställning. För det andra ska
            den nödvändiga inkomsten, som idag bestämts till det så kallade
            förbehållsbeloppet i utsök­ningsbalken, dels frikopplas från förbehållsbeloppet,
            dels höjas, för att garantera att anhöriginvandrare inte ska komma
            till Sverige för att leva i fattigdom och utanförskap från första
            stund.
          </p>
          <p xml:id="i-WsHaM7Dhh3wXCkag1VX9t">
            För det tredje vill vi implementera det krav som rekommenderas
            i EU:s familjeåter­föreningsdirektiv, alltså att familjemedlemmen
            ska ordna med en heltäckande sjukför­säkring i Sverige. Slutligen
            vill vi för det fjärde att försörjningskraven även ska gälla vid
            förlängning. En anhörig som inte längre är försörjd i Sverige
            bör alltså enligt huvud­regeln återvända hem till hemlandet och
            inte leva i fattigdom och utanförskap i Sverige.
          </p>
          <head xml:id="i-MrG5D5VWxe5cSh76TRJ7bD" type="h2">
            Krav på hederlig vandel
          </head>
          <p xml:id="i-NUXnQnWEZiYKRy4G14NFRp">
            Det är en självklar rätt för suveräna stater att förhindra invandringen
            av personer som utgör ett hot mot samhället. Principen har kommit
            till uttryck i en rad konventioner, bland annat i flyktingkonventionen
            och Europakonventionen. Inom EU-rätten framgår det exempelvis
            av familjeåterföreningsdirektivet att en medlemsstat kan vägra
            en utlän­ning uppehållstillstånd med hänsyn till allmän ordning,
            säkerhet och hälsa. Denna möj­lighet är sedan tidigare implementerad
            i den svenska utlänningslagen, men i otillräcklig omfattning.
          </p>
          <p xml:id="i-2dqrUcpsVAb9oYzZmjro2g">
            Sverigedemokraterna föreslår därför att det införs ett uttryckligt
            vandelskrav vid an­höriginvandring, som ska innefatta brott med
            relativt högt straffvärde samt, även om straffvärdet inte ensamt
            motiverar det, gärningar av sådan art att det bör föranleda en
            bedömning att utlänningen inte uppfyller kraven på hederlig vandel.
            De gärningar vars art bör föranleda en sådan bedömning bör i vart
            fall omfatta allvarliga brott mot person, däribland majoriteten
            av våldsbrott, sexualbrott och brott mot frid och frihet. Även
            del­tagande i, eller samröre med, organiserad brottslighet eller
            terrororganisationer bör rim­ligtvis ingå. Utlänningar som ansöker
            om uppehållstillstånd som anhöriga bör i regel styrka att de inte
            dömts eller misstänkts för sådana brott. Denna typ av vandelskrav
            bör omfatta all anhöriginvandring, inklusive anhöriga till medborgare,
            arbetstagare eller studerande.
          </p>
          <head xml:id="i-SAdYsus6DNxPtSki6NninD" type="h2">
            Stoppa missbruk av anhöriginvandring
          </head>
          <p xml:id="i-QxWVJk2FhGT6TFTrdWhzsF">
            I de senaste årens stora migrationsflöden till Sverige har nära
            hälften av alla uppehålls­tillstånd beviljats för olika typer
            av anhöriginvandring. Detta aktualiserar frågan om så kallade
            kedjetillstånd. Detta rör sig om fall då en utlänning beviljats
            uppehållstillstånd i Sverige på grund av anknytning till en partner,
            efter en tid avslutar relationen och agerar anknytningsperson
            åt en annan utlänning. När denne väl kommer till Sverige, kan
            pro­cessen upprepas och den hitflyttade i sin tur agera anknytningsperson
            åt ytterligare en utlänning.
          </p>
          <p xml:id="i-Qf4ECL7uSUGxFVKJWGM6Uu">
            Sverigedemokraterna anser att detta skadar förtroendet för svensk
            migrationslagstift­ning och gör det lätt för skrupelfria personer
            att utnyttja såväl system som människor. En anhöriginvandrare
            bör därför inte kunna utgöra anknytningsperson förrän han eller
            hon blivit medborgare och uppfyllt kraven för uppehållstillstånd
            under denna tid.
          </p>
          <head xml:id="i-4hkWvTaLjHA9MaZ51oemye" type="h2">
            Skydd för utsatta personer
          </head>
          <p xml:id="i-55y3N2nLAKVjmkBMQ4w1dC">
            Sverigedemokraterna ser med oro på rapporter om utlänningar som
            kommit till Sverige på grund av anknytning men som sedan utsatts
            för våld eller hot av anknytningsperso­nen. I vissa fall känner
            dessa utlänningar sig nödgade att stanna kvar i relationen, av
            rädsla för att skickas tillbaka till hemlandet om de försöker
            ta sig ur situationen och lämna anknytningspersonen. Sverigedemokraterna
            vill därför särskilt utreda regelverket rörande våld i anknytningsärenden
            för att säkerställa att ingen riskerar att hamna i vad som närmast
            blir en gisslansituation. Den främsta åtgärden är att kontrollera
            huruvida anknytningspersonen förekommer i polisens misstanke-
            och belastningsregister, MRBR. Om så är fallet bör en fördjupad
            utredning genomföras, och i förekommande fall ansökan om uppehållstillstånd
            avslås av vandelsskäl.
          </p>
          <head xml:id="i-TNqmsS5e45KQcyLV53VHVw" type="h2">
            Särskilt skydd för barn i anknytningsärenden
          </head>
          <p xml:id="i-3KxZ2e5Krdwwjmn6LuXoNb">
            Barn är en särskilt utsatt grupp när det gäller anhöriginvandring.
            Som minderårig är man särskilt känslig för påtryckningar och destruktiv
            påverkan från andra, särskilt inom familjen. För att garantera
            att barnets bästa alltid står i centrum anser Sverigedemokra­terna
            att en särskild prövning alltid bör göras när ett barn är anknytningsperson
            i ett an­knytningsärende. Prövningen ska ta fasta på om en utlänning
            som vill återförenas med barnet kan inverka menligt på barnets
            utveckling.
          </p>
          <head xml:id="i-YaRfSnq3iB7haSBXp4gNVX" type="h2">
            Begränsning av rätten till anhöriginvandring för unga
          </head>
          <p xml:id="i-4eRUrzAzxvJE18ZH2E68qg">
            Ingen person i Sverige ska tvingas ingå ett äktenskap man själv
            inte valt. Att själv be­stämma vem man ska gifta sig med är en
            grundläggande rättighet i Sverige. Trots det har vi på senare
            år kunnat se en utveckling där allt fler unga känner att de inte
            kan välja partner fritt. En undersökning från 2009 visade på att
            det kunde vara över 70 000 unga i Sverige som upplevde begränsningar
            vad gäller val av partner, begränsningar som oftast kom från den
            närmaste familjens förväntningar eller krav.
          </p>
          <p xml:id="i-KwcPXRuKEhEhuHmKbBA8m7">
            EU-rätten öppnar redan genom familjeåterföreningsdirektivet för
            en möjlighet att bekämpa denna typ av missbruk. För att garantera
            en bättre integration och förhindra tvångsäktenskap, kan medlemsstater
            kräva att både anknytningspersonen i Sverige och dennes make/maka
            ska ha uppnått en viss lägsta ålder, dock högst 21, innan uppehålls­tillstånd
            på grund av anknytning kan beviljas. Sverigedemokraterna har föreslagit
            en sådan ordning under många år, men först efter krisen 2015 tog
            regeringen chansen att införa denna regel även i Sverige, genom
            den tillfälliga lagen.
          </p>
          <p xml:id="i-4orLC5cKsYiaKb6Tx1o4fL">
            I sitt slutbetänkande i september 2020 föreslog Migrationskommittén
            att denna regel skulle permanentas, genom att Migrationsverket
            skulle få möjlighet att vägra uppehålls­tillstånd om makarna var
            under 21 år. Sverigedemokraterna välkomnar detta och anser att
            regeringen snarast måste införa en sådan permanent ordning. Till
            skillnad från kom­mittén anser Sverigedemokraterna dock att denna
            ordning ska vara tvingande och inte fakultativ. Uppehållstillstånd
            ska vägras om någon av parterna är under 21 år. Den bör också
            omfatta all anhöriginvandring, inklusive anhöriga till medborgare,
            arbetskrafts­invandrare och studerande.
          </p>
          <p xml:id="i-58MMQ2ToD6XrhzG1pQmwkz">
            Regeringen bör därtill arbeta inom EU för att rådande direktiv
            förändras, så att fler medlemsstater kan följa Norges och Danmarks
            exempel och höja gränsen till exempel­vis 24 år.
          </p>
          <head xml:id="i-HXwoJdrLCBnAS3XnqPP9P8" type="h2">
            Utökade DNA-tester för att styrka släktskap
          </head>
          <p xml:id="i-WJ9eFTXoLE9YcM8pbC1RR3">
            Många länder i världen saknar fortfarande fungerande folkbokföringssystem.
            I andra länder har systemen regelbundet utsatts för stora störningar.
            Följden är att det ofta går att lura Migrationsverket att ett
            släktskap föreligger mellan en anknytningsperson i Sverige och
            en utlänning. Bristen på adekvata dokument innebär även en ökad
            risk för människohandel, där barn kan komma att bli särskilt utsatta.
          </p>
          <p xml:id="i-GQdEEHkMf7w7rnpJphDdPQ">
            Sverigedemokraterna vill därför utöka den existerande rätten
            till DNA-test för att styrka släktskap så att det blir ett krav
            i de fall där det inte framstår som uppenbart obehövligt.
          </p>
          <head xml:id="i-PsXiBDc3wfsMzwaBQ5m82W" type="h2">
            Oanmälda hembesök i fråga om anhöriginvandring
          </head>
          <p xml:id="i-5XAoFGWjrXYaqQy7ucgoR6">
            För att skapa bättre förutsättningar att förhindra skenäktenskap,
            tvångsäktenskap och våld i relationer menar vi att det bör vara
            möjligt för Migrationsverket att genomföra oanmälda hembesök.
            Detta står väl i proportion till det eventuella intrånget i privatlivet,
            samtidigt som det är i enlighet med rekommendationen i EU:s familjeåterförenings­direktiv.
          </p>
          <head xml:id="i-Coxa6pUZSevBBCYPFTRv5m" type="h2">
            Återförening i hemland eller tredje land
          </head>
          <p xml:id="i-7NfJu5RhQESv68Z3hxpJWg">
            Sverigedemokraterna är ett familjeparti och vi anser att barn
            i så stor utsträckning som möjligt ska leva tillsammans med sina
            föräldrar. Dessvärre saknas det i dag ett barn­perspektiv i invandringspolitiken,
            vilket resulterat i att föräldrar, via smugglare, skickar sina
            barn ensamma på riskfyllda resor över kontinenter. Detta för att
            de ska nå Sverige och därefter kunna agera anknytningsperson åt
            övriga familjen. För många är skilsmäs­san från familj och kultur
            samt själva resan ett större trauma än något annat de har varit
            med om.
          </p>
          <p xml:id="i-Ug9WV8yJ58rLNgFjGkihNa">
            Ett barn ska inte bära ansvaret för komplicerade återföreningar
            eller för den framtida ekonomiska situationen för en familj i
            ett annat land. Med barnperspektivet i beaktning är det därför
            viktigt att aktivt motverka splittring och familjeseparationer
            genom tydliga regelverk för uppehållstillstånd och återförening,
            som överensstämmer med Europakon­ventionen om de mänskliga rättigheterna
            och annan internationell rätt.
          </p>
          <p xml:id="i-SF2xg7eurJ42EWTVPqC9si">
            Sverigedemokraterna vill därför att Migrationsverket i större
            utsträckning utreder huruvida det verkligen är barnets bästa att
            återförenas i Sverige. Familjeåterförening där minderåriga är
            inblandade bör i stället generellt ske i hemlandet eller i tredje
            land, där familj finns, för att minska incitamenten för familjer
            att skicka sina barn på riskfyllda resor. Utlänningsrätten bör
            också anpassas, exempelvis genom att det ska räcka med att en
            enda anhörig eller anknytningspersonen har en större anknytning
            till ett tredjeland för att försörjningskravet ska gälla vid familjeåterförening.
            Detta står alltså i motsats till dagens ordning, då det krävs
            att hela familjen har större anknytning till ett tredjeland för
            att försörjningskravet ska gälla.
          </p>
          <head xml:id="i-S811DTv3AtPYDzmQURcpqv" type="h2">
            Förenklade regler för återvandrande svenska medborgares familjer
          </head>
          <p xml:id="i-XXgsbBVX7Av3obxiVN7gJD">
            Svenska medborgare som varit bosatta i utlandet och bildat familj
            träffar ofta på svårig­heter när de försöker återvända till Sverige.
            Å ena sidan har de som svenska medborg­are, tillsammans med sina
            eventuella barn, alltid en ovillkorlig rätt att komma hem. Den
            andra parten i förhållandet betraktas dock i svensk rätt som vilken
            utlänning som helst. Detta betyder alltså att anknytningspersonen,
            den svenska medborgaren, dels måste vara folkbokförd i Sverige,
            dels måste ha både bostad och arbete i Sverige, innan den anhö­riges
            ansökan kan bifallas. Samtidigt gäller som generell regel att
            den anhörige måste ansöka om, och beviljas tillståndet, före inresa
            i Sverige.
          </p>
          <p xml:id="i-8jB423FfqQR4xJC3qovy3S">
            I praktiken kan det innebära att familjen måste splittras för
            att överhuvudtaget kunna påbörja processen att leva tillsammans
            i Sverige, ibland i flera månader. Medan den svenska medborgaren
            med sina barn, som också är svenska medborgare, reser in i Sverige
            för att påbörja sitt liv här, tvingas den andra föräldern stanna
            kvar i utlandet för att vänta på beslut om uppehållstillstånd.
          </p>
          <p xml:id="i-AU7DMt1UMKPdPCyUog4e1D">
            Som ett familjevänligt parti ser Sverigedemokraterna detta som
            orimligt och vill snarast lösa frågan på ett sätt som värnar både
            samhället och de individer som drabbas.
          </p>
          <p xml:id="i-PgeKDcDtzXdZyLyoFYnPnS">
            Att avskaffa försörjningskraven i dessa fall vore inte förenligt
            med en ansvarsfull migrationspolitik, särskilt sett till det omfattande
            utanförskapet bland utrikesfödda i vårt land. I allmänhet är det
            dessutom relativt välbeställda människor som väljer att flytta
            hem till Sverige, varför försörjningskravet i sig inte torde vara
            det största problemet för hemvändande.
          </p>
          <p xml:id="i-3za7qUqyibbwjoM1kRsCnU">
            Däremot slår kravet att ansöka utifrån, och regeln att en ansökan
            inifrån generellt sett inte får bifallas efter inresa, särskilt
            hårt mot denna grupp. Sverigedemokraterna anser därför att regeringen
            skyndsamt måste utreda möjligheten till undantagsbestäm­melser
            för anhörigärenden om väletablerade relationer med utlandssvenskar.
            Ärende­typen bör också prioriteras av Migrationsverket i själva
            handläggningen, så att åter­vändande utlandssvenskar inte ska
            tvingas sväva i ovisshet om sin framtid längre än nödvändigt.
          </p>
        </div>
        <div xml:id="i-Y4UGNmiBXYyJbkQ5kcjcdx" type="signatureBlock">
          <list xml:id="i-BGkYatU3cLzXf58ZSZrgmB">
            <item xml:id="i-VvsV3t4iLNJNhepEMM3Jz8" who="unknown" type="signature">
              Jonas Andersson i Skellefteå (SD)
            </item>
            <item xml:id="i-VTF7U9cmEBUUnz5TWWZhXu" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-BHQQxyR647UQFQCkzSNtvn" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-Qf1YLydA8WBR3UytNS4TcQ" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
