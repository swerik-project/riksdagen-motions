<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-001.pdf"/>
      <div type="motHeader" xml:id="i-5R5A49JoPtPJrT2SL7VCJv">
        <div type="motTitle" xml:id="i-USQGbHHx5TkxtKVqFbxeBg"/>
        <div type="motSubmissionInfo" xml:id="i-SsNMv8jhJ4RZXTbxfy8aoQ"/>
      </div>
      <div type="motBody" xml:id="i-A5BCgqcR4psbLbwX3Nr6ZX">
        <div xml:id="i-7Reeg9yPptzcEhsXyV18K1">
          <p xml:id="i-UQm2wrNsya66Z2wHitqL8U">
            Motioner i Andra kammaren, Nr 43. 1
          </p>
          <p xml:id="i-VVeKjPhyZfxuNXuar4EkFv">
            Nr 43.
          </p>
          <p xml:id="i-KM7N7Y26Fzuj8yuJ3tHJus">
            Av herr Adelswärd m. fl., om skrivelse till Kungl. Maj:t an-
            gående utredning och förslag i fråga om åtgärder till främjande
            av vetenskaplig forskning och undervisning i publik och privat
            internationell rätt.
          </p>
          <p xml:id="i-TF5k686fbBzuiwngfkMKk">
            Vid ingendera av de tre juridiska fakulteterna i vårt land finnes
            någon professur i ämnet internationell rätt, medan exempelvis
            juridiska fakulteten i Paris äger ej mindre än tre särskilda professurer
            i denna disciplin, nämligen en för ämnet publik internationell
            rätt, en för ämnet privat internationell rätt och en för ämnet
            traktaternas historia. Den internationella rätten kom genom 1904
            års examensstadga till och med i en sämre ställning i vårt land
            än tidigare. Förut existerade folkrätt, publik internationell
            rätt och internationell privaträtt (privat internationell rätt)
            som självständiga examensämnen, för vilka ett gemensamt betyg
            gavs i juris kandidatexamen. Nu är folkrätten förenad med statsrätt
            till ett ämne statsrätt med folkrätt, i vilket i juris kandidatexamen
            gives ett gemensamt betyg. Internationell privaträtt betygsattes
            i förstone icke heller ensamt för sig eller i gemenskap med folkrätt,
            utan samman- slogs med juridisk encyklopedi. Genom kungl. kungörelsen
            20 juni 1913 har visserligen föreskrivits, att internationell
            privaträtt skall utgöra särskilt examensämne i juris kandidatexamen,
            men huvudsakliga syftet härmed torde ha varit att underlätta uppdelningen
            av det förr odelade ämnet civilrätt på 2 professurer. I Uppsala
            lyder nu internationell privat- rätt under lärostolen i civilrätt,
            familjerätt och sakrätt; i Stockholm under lärostolen i straffrätt
            och juridisk encyklopedi; i Lund är ämnet icke ens officiellt
            förlagt till viss lärostol, men behandlas av professorn i straffrätt
            och juridisk encyklopedi. Ämnet statsrätt med folkrätt hör i Uppsala
            tillsammans med förvaltningsrätt, är i Stockholm förlagt till
            Bihang till senare riksdagens protokoll 1914. 4 saml. 14 häft.
            (Nr 43) 1
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-002.pdf"/>
          <p xml:id="i-ApiGLTtVE8q1AYhGCVSCQW">
            2 Motioner i Andra kammaren, Nr 43.
          </p>
          <p xml:id="i-Gzpr1krsA8fPibdUta1MaD">
            lärostolen i förvaltningsrätt och statskunskap och i Lund till
            lärostolen i förvaltningsrätt och »kyrkorätt». I juris licentiatexamen
            förekommer internationell rätt — folkrätt och internationell privaträtt
            i förening — såsom särskilt examensämne, men någon för denna examen
            lämpad undervisning torde aldrig ha meddelats. Den undervisning,
            som bestås i folkrätt och internationell privaträtt för juris
            kandidatexamen, har likaledes, då vederbörande ämneslärare nästan
            helt upptagits av övriga delar i sin ämnesgrupp, måst begränsas
            till det minsta möjliga, och någon synnerlig vikt har icke kunnat
            tillmätas kunskaper i den ena eller andra grenen av internationell
            rätt vid bestämmande av betyg i de större ämnen, vari de ingått
            och även fortfarande ingå. Bristen på grundläggande undervisning
            i internationell rätt är desto kännbarare som, enligt kungl. kungörelsen
            29 juni 1912 angående villkoren för inträde i utrikesdepartementets
            tjänst, attaché bör under den föreskrivna provtjänstgöringen genom
            fortsatta studier utveckla och förvärva insikter i bland annat
            folkrätt och för sådant ändamål, då tillfälle därtill erbjuder
            sig och såvitt det utan eftersättande av tjänstens fordringar
            kan ske, deltaga i kurser och annan praktisk eller teoretisk undervisning.
            I ämnet underkastas vederbörande sedermera prövning inför en särskild
            antag- ningskommission. Den enda lärarebefattning i vårt land,
            som är särskilt avsedd för internationell rätt, är den på förordnande
            tillsatta befattningen som lärare i internationell rätt vid sjökrigshögskolan.
            Då denna anställning emellertid är förenad med ett arvode av endast
            600 kronor vartannat år, måste det bli beroende på en ren slump,
            om för densamma kan erhållas en person med tillräcklig specialutbildning.
            Så länge ingen särskild lärostol finnes upprättad eller över huvud
            taget någon organi- serad undervisning i ämnet förekommer vid
            vederbörande högskole- fakulteter, löper man risken, att denna
            lärarebefattning vid sjökrigshög- skolan icke kan bli besatt med
            kompetent person. Och skulle en mot- svarande befattning inrättas
            vid krigshögskolan, vilket varit ifrågasatt, kunde ju ytterligare
            en svårighet i detta fall tänkas uppkomma. För att befordra folkrättens
            praktiska tillämpning på allt vidsträck- tare områden av den mellanfolkliga
            samfärdseln ligger det naturligtvis ofantligt stor vikt uppå att
            en systematisk och vetenskaplig bearbetning av dess innehåll så
            vitt möjligt över hela världen kommer till stånd och att en grundlig
            undervisning i detta ämne lämnas främst åt dem, som genom sitt
            levnadskall bli närmast hänvisade till denna praktiska tillämpning.
            Ju större förtrogenheten med dess normer blir hos staternas internationellt
            representativa organ och ju större enhetlighet i avseende å dess
            grundprinciper vinnes, för vilken enhetlighet en djupgående
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-003.pdf"/>
          <p xml:id="i-GrxCVe3gYxUpkKREngbgF2">
            Motioner i Andra kammaren, Nr 43. 3
          </p>
          <p xml:id="i-3kFuHh1dVLr73gt3KwgWM3">
            vetenskaplig bearbetning över hela linjen är en oundgänglig förutsätt-
            ning, desto större bli förutsättningarna för lagbundenhet och
            ordning i de mellanfolkliga förhållandena. Förvisso kunna under
            denna förutsätt- ning konflikter lättare helt undvikas, och förvisso
            kunna också konflikter, som väl ändock uppkomma, bli tillförsäkrade
            ett långt mera objektivt och vederhäftigt bedömande, om de representativa
            organen från båda sidor äro genomträngda av en fast tro på den
            internationella rättstillämp- ningens höga kulturuppgift, och
            om denna övertygelse dessutom är grundad på ett fast vetenskapligt
            underlag av enhetliga rättsprinciper. Oavsett de skäl, som således
            i alla stater påkalla åtgärder för den folkrättsliga forskningens
            och undervisningens befrämjande och stödjande, torde man i vårt
            land ha en alldeles särskild anledning att behjärta detta ändamål.
            Sveriges bidrag till folkrättsprincipernas praktiska för- verkligande
            var på sin tid, i den mån man över huvud taget kan tala därom,
            mycket betydande, men Sverige har, till följd av folkrättens ringa
            bearbetande i vårt land, saknat möjlighet att göra dessa bidrag
            så fruktbärande för det mellanfolkliga arbetet på detta område
            som de eljest skulle kunna blivit. Vår historia är nämligen i
            denna del föga utforskad. I de sista årens verksamhet för folkrättens
            konventionella formulering har Sverige visserligen varit utomordentligt
            lyckligt repre- senterat, men just bristen på en inhemsk vetenskaplig
            bearbetning av folkrätten har säkerligen vid flera tillfällen
            därunder gjort sig kännbar och förringat den insats, som ifrån
            vår sida eljest skulle kunna ha gjorts. Skall vårt land tillförsäkras
            sitt behöriga inflytande på folk- rättens utveckling, så kräves
            härför åter en fast lärostol uteslutande avsedd för folkrättslig
            forskning. Ej mindre nödvändig torde emellertid en fördjupad forskning
            och en förbättrad undervisning i internationell privaträtt vara.
            Med den utom- ordentligt starka utvecklingen av de moderna staternas
            inbördes affärs- förbindelser och ekonomiska avhängighet av varandra
            framträder behovet härav för varje dag allt starkare. Vid behandlingen
            av tvister, som föranledas av den mellanfolkliga affärstrafiken,
            gör sig givetvis för våra domstolar behovet av grundliga insikter
            på den internationella privaträttens område kraftigt påmint. Domstolarne
            äro ju visserligen i fråga om det slutliga avgörandet hän- visade
            till svensk lag, där sådan i det särskilda fallet finnes att tillämpa,
            men för klarläggandet av en massa sakfrågor, som i väsentlig mån
            äro grundläggande för det slutliga avgörandet, kan kännedomen
            om utländsk rätt och utländsk sedvänja vara nära nog oeftergivlig.
            Och ännu starkare framträder denna synpunkt, om man betänker att
            många fall givas, där
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-004.pdf"/>
          <p xml:id="i-Tr1pvMrE9YprNnAYfCBX6j">
            4 Motioner i Andra kammaren, Nr 43.
          </p>
          <p xml:id="i-JFLXzBcPYbizgPbtvpijGr">
            positiva lagbud ej direkt äro tillgängliga, utan dömandet uteslutande
            sker som man säger på känn — efter eget skön. Frånsett nu att
            främmande rätt och främmande rätts tillämpning kunna såsom bevisdata
            spela en viktig roll vid det rättsliga avgörandet. För att vi
            skola kunna hålla oss på jämnhöjd med den samtida utvecklingen
            på såväl folkrättens som den internationella privaträttens område,
            måste vi tillförsäkra oss om vetenskapligt skolade krafter, som
            enbart utnyttjas för dessa discipliner. Det principiellt riktiga
            vore ju att samtliga juridiska fakulteter i vårt land försåges
            med en särskild representant för dessa ämnen, men detta önskemål
            står säkerligen icke att vinna, och torde vid sådant förhållande
            önskningarne böra begränsas att gälla en gemensam lärostol för
            folkrätt och internationell privaträtt vid allenast en juridisk
            fakultet. Obestridligen komme värdet och betydelsen av en vetenskaplig
            kraft på detta område till sin fulla rätt först under förutsättning
            av att den finge sin verksamhet förlagd till huvudstaden. Lagförslag
            och övriga framställningar från regeringens sida på hithörande
            område för- väntas bli allt mer ofta förekommande. Vid förarbetena
            härför vore ju för vederbörande minister av oskattbart värde att
            ständigt och jämt kunna stå i rapport med en vetenskapligt skolad
            fackman. Ja rent av för bedömandet av frågor och klargörandet
            av situationer, hänförliga till vederbörande ministers mer löpande
            ämbetsförvaltning, kunde till- gången till ett sådant biträde
            vara önsklig. Man får beller icke förbise att vid förekommande
            pressdiskussioner i utrikespolitiska frågor en i huvudstaden bosatt
            fackman skulle lättare och verksammare kunna öva ett mången gång
            starkare och säkrare in- flytande genom sakkunniga inlägg, än
            om han hade sin verksamhet förlagd till landsorten. Och samma
            nytta, som regeringen i många fall skulle kunna för- vänta av
            sådan sakkunnig hjälp, skulle för övrigt även kunna komma riksdagsarbetet
            tillgodo, t. ex. genom konferenser med vederbörande utskott eller
            med vissa sammanslutningar bland kamrarnas ledamöter. Skulle en
            sådan anordning icke kunna träffas i Stockholm, bör det givetvis
            vara vid Uppsala universitet, som den föreslagna åtgärden kommer
            till stånd. Då det ändamål, motionärerna vilja vinna, är så betydelsefullt,
            att formella hinder för dess ernående på den väg vi föreslagit
            — särskild lärostol för ändamålet — ej böra få bli avgörande,
            hemställa vi emeller- tid att vid utredningen även andra utvägar
            att vinna samma syfte måtte komma under övervägande.
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-005.pdf"/>
          <p xml:id="i-Rfay6pLJNsfVQGJ8RLd5MD">
            Motioner i Andra kammaren, Nr 43. 5
          </p>
          <p xml:id="i-CZGjsfsiv1Frqc3AAJBtD1">
            På grund av vad sålunda anförts, och med åberopande i tillämp-
            liga delar av bifogade P. M. angående den internationella rätten
            1 Sve- rige, hemställes vördsamt,
          </p>
          <p xml:id="i-GZ5WEfKox9RjvwyajtdKBa">
            att riksdagen ville besluta att i skrivelse till Kungl. Maj:t
            anhålla, det täcktes Kungl. Maj:t låta verkställa utredning rörande
            inrättande av en lärostol i publik och privat internationell rätt
            eller vidtagande av annan lämplig åtgärd till befrämjande av veten-
            skaplig forskning och undervisning 1 ifrågavarande ämnen samt
            för riksdagen framlägga det förslag, var- till utredningen må
            kunna föranleda.
          </p>
          <p xml:id="i-3C8VLC3BudfygC8zhhgrHi" type="date">
            Stockholm den 27 maj 1914. Theodor Adelswärd. Hj. Branting. Aug.
            Larsson. BR. G. Hamilton. Azxel Ekman. Erik Röing.
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-006.pdf"/>
          <p xml:id="i-BeVvRkYvnWEkTh51WwKPSM">
            6 Motioner i Andra kammaren, Nr 43.
          </p>
          <p xml:id="i-LMRP28XwSrd8cAXM2K15Cd">
            Bilaga. P. M.
          </p>
          <p xml:id="i-PPZm8nA2gTaxWZfxdePzGy">
            angående den internationella rätten i Sverige.
          </p>
          <p xml:id="i-MkVHdApqEq8YxQ94oQZuGL">
            1.
          </p>
          <p xml:id="i-NwUCo1Nv4J83Z3C9efxHvA">
            Vid universitetet i Uppsala finnes en lärostol i statsrätt, förvaltningsrätt
            och folkrätt, varjämte den privat internationella rätten är förenad
            med en lärostol i civil- rätt (= familjerätt och sakrätt). I Lund
            åter är folkrätten förenad med ämnena statsrätt, förvaltningsrätt
            och kyrkorätt till en lärostol, vilken dock endast till namnet
            är mer omfattande än mot- svarande uppsaliensiska, i det att den
            senare även inbegriper kyrkorättens administra- tiva och statsrättsliga
            delar, vilka i Lund särskilt sammanfattats till kyrkorätt. Ehuru
            utan betydelse för frågan om upprättande genom statsmedel av en
            lärostol i folkrätt, vilken endast lärer kunna förläggas till
            något av de två enda universiteten i Uppsala eller Lund, torde
            Stockholms högskola här även böra om- nämnas, då där folkrätten
            är förenad med en lärostol i statsrätt, förvaltningsrätt och statskunskap,
            och den privat internationella rätten — som i Lund ej är officiellt
            representerad av viss lärostol — med lärostolen i encyklopedi
            och straffrätt. Den undervisning, som kan ägnas folkrätten, resp.
            den privat internationella rätten, vid universiteten, är skäligen
            ' obetydlig och i verkligheten alltför ringa i förhållande till
            behovet. Bättre ställd är dock i detta fall den privat internationella
            rätten, som blott är förenad — i Uppsala — med ett annat ämne
            och därför kan behandlas å mera utförliga eller längre tid omfattande
            föreläsningar, under det att folkrätten tävlar med två stora andra
            ämnen, vilka upptaga lärostolsinnehavarens nästan hela tid, det
            ena på höstterminen, det andra på vårterminen, ett förhållande
            som även gäller för Lunds del. Vad som här kan ägnas och även
            ägnas åt folk- rätten blir antingen ett dragande ifrån vederbörande
            andra ämne under samma termin eller ett ökande utöver det normala
            av innehavarens arbete, vilket ju ej kan eller får normalt ske,
            då detta måste tagas i anspråk också för andra extra uppgifter
            inom professuren. Vill man hänvisa till studier i ämnet på egen
            hand, möter dels svårigheten att litteraturen av naturliga skäl
            endast i ringa grad kunnat samlas vid universiteten, då ämnets
            representant i första hand måst söka få övriga ämnens litteraturbehov
            tillfredsställda, dels ock bristen på orienterande handledning
            vare sig genom svensk handbokslitteratur — hela den svenska folkrättslitteraturen
            är ytterst tunnsådd — eller genom docenter, vilka sällan eller
            aldrig anställas i ämnet. Under sådana för- hålländen blir kunskapen
            blott ytlig och förmågan att hitta rätt i den vidlyftiga utländska
            litteraturen föga utvecklad. Såsom självständigt examensämne ingår
            folkrätt ej heller i någon examen vid universiteten. Visserligen
            omfattar juriskandidatexamen ämnet statsrätt med folkrätt, och
            visserligen kan juris licentiatexamen tagas i även ämnet internationell
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-007.pdf"/>
          <p xml:id="i-R9XRL2yfNxp3YPnDcSCPp1">
            Motioner i Andra kammaren, Nr 43. 7
          </p>
          <p xml:id="i-6zZ6kTBcZxK6dL872mCDq2">
            rätt, men i förra fallet kan folkrätten ej bliva annat än ett
            bihang till statsrätten som huvudämne, och i det senare fallet
            gäller, att bestämmelsen faktiskt blir utan större betydelse,
            då dels licentiatexamina mera sällan tagas, dels sådana med detta
            ämne äro ändå mer sällsynta. Särskilt betyg i ämnet kräves ej
            ens för inträde i utrikesdepartementet, ehuru här under den praktiska
            utbildningstiden efter examen och inträdet även studier fordras
            i internationell rätt och prövning av resultaten därav anställes.
            Otvivelaktigt vore det dock bättre, om dessa teoretiska studier
            kunde grundläggas på ett bättre sätt redan tidigare och just i
            samband med uni- versitetsutbildningen. Men förrän särskild lärostol
            upprättats i folkrätt, lärer det vara fåfängt att hoppas på en
            förändring härutinnan, varemot i och med en sådan lärostol ämnesstudiet
            skulle få en helt annan utvecklingsmöjlighet och därmed ock en
            möjlighet att ånyo bliva självständigt, såsom det före nuvarande
            examensstadga 1 princip var, om än tillämpningen av naturliga
            skäl, just enär ingen särskild ämnes- representant fanns, lämnade
            åtskilligt övrigt att önska. En ny professurs upprättande i folkrätt
            eller möjligen internationell rätt — förr eller senare borde i
            varje fall denna rätts båda grenar förenas i samma hand, där ej
            vardera kan få egen självständig representant — torde helst böra
            ske vid båda universiteten och deras juridiska fakulteter. Emellertid
            är ju lämpligt, att upprättandet sker successivt och att därvid
            Uppsala universitet kommer först i åtanke, dels såsom det större
            och äldre, dels ock såsom beläget närmare huvud- staden, vilket
            för särdeles diplomat- och konsulatutbildningen efter avlagda
            examina är en fördel; även med hänsyn till krigsskolornas behov
            av lärare i ämnet torde en lärostol i Uppsala vara av största
            intresse, då därigenom de docenter, som möj- ligen anställas,
            lätt kunna fullgöra dylika lärareuppgifter och samtidigt gagna
            uni- versitetsundervisningen. Och likaså synes uppenbart, att,
            om professuren, såsom självklart är, icke kan upprättas fristående
            i huvudstaden och av mångahanda skäl icke kan förläggas till annat
            än sådan anstalt, som i övrigt är statsanstalt på ett eller annat
            sätt, ett upprättande ju närmare huvudstaden alltid måste bliva
            desto bättre. 24 Vetenskapen internationell rätt har såsom modern
            vetenskap ingen hög ålder men i stället en så mycket snabbare
            utveckling, som vitt skiljer den från den äldre spekulativa folkrätten
            och ställt den fullt i jämbredd med nutidens positiva veten- skaper.
            Dess betydelse är utomlands, ej minst i det praktiska Amerika,
            så känd och erkänd, att frågan om upprättandet av professurer
            i särskilt internationell rätt eller viss del därav överallt står
            på dagordningen. Man har till och med försökt att i Haag upprätta
            en slags internationell akademi för internationella rättsföreläsningar
            under medverkan av framstående forskare och auktoriteter från
            olika länder; planen torde ej heller vara långt från realisation.
            Och i vårt grannland Norge har Nobel- institutet på ett målmedvetet
            sätt redan en tid verkat för spridande av kunskap om internationell
            rätt och för bildande av ett stort bibliotek m. m. härför. Det
            kan därför med fog anses nödvändigt att även hos oss frågan nu
            upptages, närmast i den form att statsmedel anvisas för ändamålet.
            Det tillkommer förvisso just Sverige att här gå i spetsen från
            ord till handling, liksom otvivelaktigt det alltid innebär ett
            försteg och en fördel att tidigare hava utrustat sig med institutioner,
            som förr eller senare bliva ofrånkomliga. En professur är här
            första steget.
          </p>
          <pb facs="riksdagen-motions-pdf/data/1914/mot_1914_b_ak__43/mot_1914_b_ak__43-008.pdf"/>
          <p xml:id="i-33TmZmyjp4Pom84qYaeGmj">
            8 Motioner i Andra kammaren, Nr 43.
          </p>
          <p xml:id="i-MLRuz7e8Sb6mE7ECRhY39D">
            Den internationella rättens bearbetning sker numera överallt
            i nära anslutning till de arbeten, som konferenserna i Haag, både
            för den privat internationella rättens del och för folkrättens,
            utfört och fortfarande lära komma att utföra. Ju mera aktivt ett
            folk kan deltaga i denna bearbetning genom sina egna rättslärde,
            desto större och säkrare utsikter har det att få sina egna synpunkter
            beaktade, kända och erkända. De diplomatiska representanterna
            vid konferenserna hava i och för sig ett nog så svårt arbete att
            hävda även de mindre staternas berättigade anspråk, och visserligen
            skulle också detta arbete betydligt underlättas och främjas, om
            det kunde byggas på och i anslutning till en fortgående vetenskaplig
            påverkan från ländernas ifråga egna lärda, varvid i främsta rummet
            måste tänkas på innehavare av lärostolar i folkrätt. Sveriges
            läge och förbindelser med andra makter giva vårt land även behov
            av egen folkrättslig forskning. För att taga ett exempel må erinras
            därom, att den mycket omstridda frågan angående territorialvattnet
            utanför en stats kuster ter sig rätt så olika för de länders vetenskapsmän,
            vilka blott känna sitt eget lands och det vanliga geografiska
            utseendet av kusten mot havet, och för en svensk, som känner de
            svenska skärgårdarna. Eller, för att nämna ett annat fall, frågan
            om trafiken i Öresund och dess ställning i krigstid är uppenbarligen
            en fråga av allra största betydelse för just Sverige, liksom den
            säkerligen skulle genom bearbetning från svensk sida kunna vinna
            åtskilligt utöver vad andra lands forskare därav förmå utvinna.
            Likaså är vår uppbringnings- och prisrätt genom sin historia synnerligen
            lärorik och av allmänt intresse, men nu föga känd; att en bearbetning
            därav vore av värde, då frågan om internationell prisdomstol ånyo
            möjligen uppkommer till behandling, är tydligt. Mångfaldiga sådana
            exempel kunde givas. Men det sagda må vara nog för att understryka
            tillvaron av otaliga vetenskapliga arbetsuppgifter för en professor
            i folkrätt utöver undervisningens. Härtill kommer, att hela den
            moderna s. k. fredsrörelsen till sitt egentliga väsen — när man
            bortser från utopisterna — är en rörelse för den internationella
            rätten. Denna omständighet förbises alltför lätt och alltför ofta.
            Men det torde ej vara djärvt påstå, att de avarter av denna rörelse,
            som ej minst i vårt land frodats, till ej oväsentlig grad berott
            och bero av bristande folkrättskunskaper och folkrättslig bildning.
            Frågan om denna rörelses sunda utveckling sammanhänger därför
            nära med frågan om möjligheten att sprida ökad kunskap om internationell
            rätt. Ur denna synpunkt är uppenbart, vad en professur i ämnet
            skulle betyda — alldeles särskilt om den förlades till ett stort
            universitet sådant som Uppsalas, där föreläsningar och kurser
            kunde komma även övriga fakulteters, särdeles humanisternas, alumner
            till godo, varvid ämnet borde kunna tagas som frivilligt extra
            ämne också i de filosofiska examina.
          </p>
          <p xml:id="i-7VrYkmV459HTFABA27Tw2H">
            Uppsala i oktober 1913. C. A. Reuterskiöld.
          </p>
          <p xml:id="i-jhT5qhZmQgvAGhyjNC1R9">
            STOCKHOLM, ISAAC MARCUS' BOKTRYCKERI-AKTIEBOLAG, 1914.
          </p>
        </div>
      </div>
    </body>
  </text>
</TEI>
