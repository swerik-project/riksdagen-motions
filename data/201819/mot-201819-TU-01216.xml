<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01216">
  <teiHeader>
    <fileDesc>
      <titleStmt>
        <title>Infrastruktur i Skåne</title>
        <author corresp="i-KPGvtK4s6Zp3E6XH6vj18n">av Tobias Billström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1216 av Tobias Billström m.fl. (M)</title>
          <idno type="rdwebb">H6021216</idno>
          <rs type="number">1216</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021216/text</ref>
          <ref type="dokument_url_html">http://data.riksdagen.se/dokument/H6021216</ref>
          <ref type="dokumentstatus_url_xml">http://data.riksdagen.se/dokumentstatus/H6021216</ref>
          <ref type="docx">http://data.riksdagen.se/fil/E1F36C0A-9F8A-4A94-B373-B1974F3A9021</ref>
          <ref type="pdf">http://data.riksdagen.se/fil/00085C51-8242-4AA6-AA5A-111CA3931532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GpkiiEheUyEsxtJvMN4Ysi" type="signed"/>
        <correspContext corresp="i-GpkiiEheUyEsxtJvMN4Ysi">
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction type="submitted" xml:id="i-9p4xFFjPBvoqKPsmywu7eS">
          <date when="2018-11-27"/>
          <time when="15:19:52"/>
        </correspAction>
        <correspAction type="reviewed" xml:id="i-9tFrMpR28QngnhXfUggt4v">
          <date when="2018-11-27"/>
          <time when="15:28:39"/>
        </correspAction>
        <correspAction type="referred" xml:id="i-ErLNtit3b8G3EUSMXPEHkw">
          <date when="2018-12-05"/>
        </correspAction>
        <correspAction type="assigned" xml:id="i-Bmq9bZbd455vbbmSp5wKTY">
          <date when="2019-05-28"/>
          <time when="15:48:51"/>
        </correspAction>
        <correspContext corresp="i-Bmq9bZbd455vbbmSp5wKTY">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-HHX522gpUo6nSJ4QQrBJDJ"/>
        <correspContext corresp="i-HHX522gpUo6nSJ4QQrBJDJ">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PoQSE8L8N8m214ozeJz8JA"/>
        <correspContext corresp="i-PoQSE8L8N8m214ozeJz8JA">
          <ref type="uppgift">2018/19:TU15</ref>
          <ref type="ref_dok_id">H601TU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU15</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:1216 av Tobias Billström m.fl. (M) Infrastruktur i Skåne</div>
      </div>
      <div type="motBody">
        <div type="motProposal" subtype="förslag">
          <head xml:id="i-WMmJfFv1v98NXsMkWdApXL">
            Förslag till riksdagsbeslut
          </head>
          <list style="ol">
            <item xml:id="i-AXr7pWjUcvqnCCr1DEri5X">
              Riksdagen ställer sig bakom det som anförs i motionen om behovet
              av infrastruktursatsningar i Skåne och tillkännager detta för
              regeringen.
            </item>
            <item xml:id="i-EA53gyf2bEqdpTLSMnwwq5">
              Riksdagen ställer sig bakom det som anförs i motionen om det
              angelägna i arbetet med en fast förbindelse mellan Helsingborg
              och Helsingör och tillkännager detta för regeringen.
            </item>
            <item xml:id="i-CVqRfBWs21WLXQigWKBtQE">
              Riksdagen ställer sig bakom det som anförs i motionen om att
              verka för ett fortsatt utbyggande av Södra stambanan, Västkustbanan
              och Skånebanan och tillkännager detta för regeringen.
            </item>
            <item xml:id="i-HGnTck3tj8qoKbbWLQ94Ys">
              Riksdagen ställer sig bakom det som anförs i motionen om att
              se över möjligheterna för utbyggnad av E6 och E22 till trefiliga
              motorvägar och tillkännager detta för regeringen.
            </item>
            <item xml:id="i-R1dbmQeXXctTvDBq358ho3">
              Riksdagen ställer sig bakom det som anförs i motionen om att
              överväga att prioritera hamninfrastruktur i de skånska hamnarna
              som är av nationellt intresse och tillkännager detta för regeringen.
            </item>
            <item xml:id="i-CA3xA3xgy2DTX8DMDQzMY7">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
            <item xml:id="i-AyyKSdNX2a6kf7wGcYYZuR">
              Riksdagen ställer sig bakom det som anförs i motionen om att
              överväga att inrätta en infrastrukturkommission tillsammans med
              Danmark för att säkerställa en samlad gränsöverskridande planering
              av infrastrukturen i Öresundsregionen och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-W9nAMY3RWSBJ1Hg6oP5W2G">
            Motivering
          </head>
          <p xml:id="i-A28h1NPiLhKZQ4cQ5jRcJf">
            Skånes infrastruktur är en fråga av nationellt intresse. Med
            sitt strategiska läge hanterar Skåne en stor del av svenska företags
            transporter genom flera viktiga godsstråk. Effektiva, pålitliga
            och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är mycket omfattande och väntas öka kraftigt. Genom Skåne passerar
            årligen mer än en miljon lastbilar. Vägnätet är mycket hårt belastat
            och bristen på järnvägskapacitet och fullgoda anknytningar i hamnarna
            omöjliggör växlingen av gods från väg till järnväg och sjöväg.
            Den ansträngda kapacitetssituationen på väg och järnväg i Skåne
            understryks av det eftersatta underhållet. Detta utgör ett hot
            mot tillväxt, framkomlighet och utveckling av hållbara transportlösningar
            inte bara i Skåne utan i hela Sverige.
          </p>
          <p xml:id="i-U1hzbzxJSD2fM6ihnLoYD">
            Skåne är en flerkärnig miljonstad där en ökad integration av
            arbetsmarknaderna ställer krav på investeringar i infrastruktur
            och bättre kollektivtrafik. Regionen står inför många utmaningar
            och möjligheter. Trots ett expansivt näringsliv, en stark befolkningstillväxt
            och satsningar på världsledande forskning har Skåne paradoxalt
            nog en låg sysselsättning och en tudelad arbetsmarknad. Detta
            bland annat beroende på det stora nationella ansvar Skåne tagit
            för flyktingmottagningen.
          </p>
          <p xml:id="i-C4ovKdyfGnXsWdnw2QzTQ3">
            Det viktigaste sättet att möta dessa utmaningar är att få fler
            i arbete, vilket skulle underlättas genom förbättrade pendlingsmöjligheter.
            För att tillvarata Skånes tillväxtpotential krävs långsiktiga
            investeringar i infrastruktur. Vägar, järnvägar, hamnar och flygplatser
            hänger ihop i ett sammanflätat trafiksystem där brister i någon
            del snabbt kan medföra problem även på annat håll. Det är därför
            angeläget att ligga långt fram i planeringen och fortsätta utbyggnaden
            av den skånska infrastrukturen för att trafiksystemen även framgent
            ska klara av att möta ett ökat resande och hårdare krav på punktlighet
            och funktion. Nedan listas några av de projekt som är mest angelägna
            för att skapa en välfungerande infrastruktur i Skåne. Alla dessa
            förslag syftar till att ge maximal utdelning per investerad krona
            i form av förbättrade trafikflöden på vägar, järnvägar, sjövägar
            och flyg i hela Sverige och därmed skapa förutsättningar för ökad
            tillväxt och fler jobb.
          </p>
          <head type="h2" xml:id="i-7gbPDSMMweWHtW1DRBrEkQ">
            Trafiken över Öresund
          </head>
          <p xml:id="i-Q1i1Mxozum1mngTmL5p7U6">
            Trafiken över Öresund är av internationell, nationell och regional
            betydelse. Sedan Öresundsbron öppnades 2000 har samarbetet mellan
            Storköpenhamn och Skåne ökat markant och persontrafiken har nästan
            fördubblats. Dagens situation med enbart en fast förbindelse över
            Öresund är sårbar. Ett längre avbrott för trafiken över Öresund
            skulle ge stora konsekvenser, inte minst för godstrafiken. När
            Fehmarn Bält-förbindelsen mellan Danmark och Tyskland öppnar 2028
            kommer trafiken att öka betydligt. En fast förbindelse mellan
            Helsingborg och Helsingör är därför alldeles nödvändig för att
            undvika trafikkaos. Den skapar en ringlinje som förenar Öresunds
            två stränder och omlandet i Skåne och Själland, vilket kommer
            att bidra till ökad integration av arbetsmarknaderna i Öresundsregionen,
            generera företagsetableringar, tillväxt och nya jobb.
          </p>
          <p xml:id="i-FRF53dNhBdS17DCVENiSKS">
            Enligt Sverigeförhandlingens beräkningar skulle Helsingborg–Helsingör-förbindelsen
            kunna ge 4 600 nya jobb.
          </p>
          <p xml:id="i-5JjcRbv7ysHN58vD8aFBid">
            Sverigeförhandlingen, Trafikverket och den danska Transportministeriet
            har enats om att fortsätta att utreda vilka nyttor en ytterligare
            fast förbindelse över Öresund kan ge. Erfarenheterna av finansieringen
            av Öresundsbron visar att utbyggnaden av Helsingborg–Helsingör-förbindelsen
            på samma sätt skulle kunna finansieras av brukaravgifter och inte
            behöva belasta infrastrukturbudgeten. Med tanke på de uppenbara
            behoven, redan i dag men framför allt i framtiden, och de mycket
            långa planeringshorisonterna, är det synnerligen angeläget att
            arbetet med den fasta förbindelsen mellan Helsingborg och Helsingör
            påbörjas omgående.
          </p>
          <p xml:id="i-DVovoYJMu6Vax7gQdCGKLv">
            Taket för tågpendling mellan Malmö och Köpenhamn är snart nått,
            och därför behövs i nästa steg även en uppkoppling av Malmö till
            Köpenhamns metronät. För att tillvarata Öresundsregionens fulla
            potential kommer både Helsingborg–Helsingör-förbindelsen och en
            metrouppkoppling att behövas. Något som inte ska betraktas som
            ett tecken på bristande förmåga till prioritering, utan alldeles
            nödvändiga framtidsinvesteringar för tillväxt och Öresundsintegration.
          </p>
          <head type="h1" xml:id="i-CnbeWe5s4acgQYAmhREaWP">
            Järnvägstrafik
          </head>
          <head type="h2" xml:id="i-SKsDmY2oZgche75UUi8fd">
            Södra Stambanan
          </head>
          <p xml:id="i-5YTfntUzRpMeqZ1cj7Dem8">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikeras i dag av 460 tåg per dygn.
            En 40-procentig ökning förutspås de kommande 15 åren. Det är därför
            ett viktigt steg i rätt riktning att byggandet av fyra spår på
            sträckan Arlöv–Flackarp nu är på väg att förverkligas, och sträckan
            Flackarp–Lund (Högevall) förbereds för byggstart 2021-2023. I
            den nationella infrastrukturplanen 2018–2029 ingår förvisso en
            del av finansieringen av en fyrspårig järnväg mellan Lund och
            Hässleholm, men det är djupt otillfredsställande att den inte
            kommer att färdigställas förrän en bit in på 2030-talet.
          </p>
          <head type="h2" xml:id="i-VoQd6wHKhfY45Dw5J5ssrS">
            Västkustbanan
          </head>
          <p xml:id="i-VCG3yZd3awWm3uyST4VMAn">
            En annan nationellt mycket viktig järnvägsförbindelse är Västkustbanan
            som även utgör en betydelsefull länk i den internationella trafiken
            mellan Skåne och Norge. För att öka Västkustbanans kapacitet och
            minska restiden behöver hela sträckan byggas om till dubbelspår,
            något som Riksdagen beslutade om redan 1992/93. Idag, 26 år senare,
            består Västkustbanan till nära nio tiondedelar av dubbelspår,
            vilket betyder att de återstående kilometrarna enkelspår sätter
            stopp för effektivt utnyttjande av redan gjorda dyra investeringar.
            Det är välkommet att dubbelspåret på sträckan Ängelholm–Maria
            (inklusive Romares väg) planeras påbörjas 2021–2023. Den nationella
            infrastrukturplanen omfattar även dubbelspår på sträckan Maria–Helsingborg
            Central, men den är planerad at förverkligas först 2024–2029,
            vilket betyder att de verkliga nyttorna av dubbelspårig Västkustbana
            fortsätter skjutas på framtiden. För att Västkustbanan ska kunna
            användas ändamålsenligt med fler avgångar och ökad punktlighet
            måste de sista sträckorna som saknar dubbelspår färdigställas
            skyndsamt.
          </p>
          <head type="h2" xml:id="i-Ha5FZWpgUN4MDZ2hGRUc8x">
            Skånebanan
          </head>
          <p xml:id="i-72Cr2nyvWKUsyLr6Z9BUn6">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår. Det innebär stora begränsningar i möjligheten
            att bygga ut kollektivtrafiken och transporterna österut, och
            därmed hindras sammankopplingen av de två arbetsmarknadsregionerna
            i Skåne. Därför bör den sträckan byggas ut med dubbelspår snarast
            möjligt.
          </p>
          <head type="h2" xml:id="i-7SUTANuZqw87EuShpPdcyo">
            Vägtrafik
          </head>
          <p xml:id="i-88UtkoA6GBoRa4kT1kzsdC">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycksdrabbad och behöver
            byggas ut, till 2+2-väg, inte minst av trafiksäkerhetsskäl. Trafikmängden
            på vägarna E6 och E22 in mot de stora städerna Malmö, Lund och
            Helsingborg har de senaste åren ökat kraftigt. För att säkerställa
            att såväl arbetspendlingen in till dessa tillväxtmotorer, som
            de mer långväga transittransporterna, fungerar på ett tillfredsställande
            sätt bör dessa sträckor byggas ut till tre körfält i båda riktningarna.
            En utbyggnad av E6 mellan Helsingborg och Vellinge till trefilig
            motorväg i båda riktningarna kommer att göra vägen mindre sårbar
            för olyckor, samt förbättra tillgängligheten och ge bättre förutsättningar
            för arbetspendling. Detta är därför en av de allra mest prioriterade
            infrastruktursatsningarna i Skåne. Likaså är det angeläget med
            breddning av på- och avfarterna. Väg 108 är ett av de viktigaste
            transportstråken till Sveriges näst största hamn, Trelleborg,
            och bör därför byggas ut till två körfält i båda riktningarna
            hela sträckan Lund–Trelleborg.
          </p>
          <head type="h2" xml:id="i-RX5qr4ZzDtrVDkX9PGVZpL">
            Hamnar
          </head>
          <p xml:id="i-6kPJpcAmchmsaZvuHru1ug">
            Trelleborgs, Helsingborgs, Ystads, Malmö och Åhus hamnar är viktiga
            delar av det svenska transportsystemet. Hamnarna är därmed av
            nationellt intresse. Transporterna mellan Sverige och Central-
            och Östeuropa ökar och väntas öka ännu kraftigare de närmaste
            åren. Det är viktigt att dessa transporter kan tas om hand på
            ett effektivt och miljövänligt sätt. För att främja överflyttningen
            av godstransporter från väg till sjöfart behövs ett fullgott infrastrukturnätt
            i anslutning till ovan nämnda hamnar. Särskilt angelägen är en
            lösning för E65 på Dragongatan i Ystad.
          </p>
          <head type="h2" xml:id="i-EQw6pTNMHMmjUBmjHnY99N">
            Flygtrafik
          </head>
          <p xml:id="i-AXCQ43xg6jzUJC1VzjU4Do">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flygplatserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö, komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar-
            och frakttrafik även är en stor arbetsplats.
          </p>
          <head type="h2" xml:id="i-FurfHwirN297ps8tfEbBxF">
            Dansk-svensk infrastrukturkommission
          </head>
          <p xml:id="i-XTnxWCzmiqa28FbBnnd96">
            Det är inte rationellt att infrastrukturplaneringen begränsas
            till de nationella gränserna, när handeln och transporterna genom
            Europa fortsätter att öka. När Fehmarn–Bält-förbindelsen öppnar
            måste Skåne möta den ökade trafiken med större väg- och järnvägskapacitet,
            för att det inte ska bli ännu fler flaskhalsar.
          </p>
          <p xml:id="i-5txgesaBPfzS4teaBUoGr7">
            Infrastrukturplaneringen i Sverige och Danmark fungerar i dag
            på mycket olika sätt.
          </p>
          <p xml:id="i-Rvp5iDghjPWRh9oYuVUydC">
            Genom att inrätta en dansk-svensk infrastrukturkommission kan
            det säkerställas att planeringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordningsvinster skapas. Vidare
            kan en svensk-dansk infrastrukturkommission bli en plattform för
            informations- och idéutbyte mellan de båda länderna.
          </p>
        </div>
        <div type="motSignatures">
          <list>
            <item xml:id="i-4RGXybutJ3WzaMVDuxRB8c" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-EaYWfJVWdDiJS1c3EbYESv" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-Y2W8FqtAobkDtsf7WPpXSX" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-Matuj3hsCcMD6A3bEooe2j" who="i-3yGB8i2p5vZhm4Sy536rgC">
              Anders Hansson (M)
            </item>
            <item xml:id="i-9Wo6sSwTKjc1oq7X9gKRJc" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-9sZWeFSnrcpQTCmnTULFQZ" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-QhKVrjbaeejQcbXMUfqCEa" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-PCNgcsM9FKNsAfag9YWHpY" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-5aKEQ3NMPwhiCWsbeH2YzT" who="i-WwZzVPGhpXnyH5jyp86JB7">
              Boriana Åberg (M)
            </item>
          </list>
        </div>
      </div>
    </body>
  </text>
</TEI>
