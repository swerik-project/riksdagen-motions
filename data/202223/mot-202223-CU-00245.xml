<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00245">
  <teiHeader>
    <fileDesc>
      <titleStmt>
        <title>Våld och vårdnad</title>
        <author corresp="i-S9N4wWD2qfoGM8u1D3QrvL">av Nadja Awad m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:245 av Nadja Awad m.fl. (V)</title>
          <idno type="rdwebb">HA02245</idno>
          <rs type="number">245</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA02245/text</ref>
          <ref type="dokument_url_html">https://data.riksdagen.se/dokument/HA02245</ref>
          <ref type="dokumentstatus_url_xml">https://data.riksdagen.se/dokumentstatus/HA02245</ref>
          <ref type="pdf">https://data.riksdagen.se/fil/AEB6A0AF-9770-4883-BEC9-5CFC4C4EA912</ref>
          <ref type="docx">https://data.riksdagen.se/fil/89844115-4CCF-4D9F-A055-66853469F51A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CinBQDF51zNkwsnrsa2Adn" type="signed"/>
        <correspContext corresp="i-CinBQDF51zNkwsnrsa2Adn">
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-JhXmGENeCk2wbQydpugmUG" type="submitted">
          <date when="2022-11-17"/>
          <time when="12:49:43"/>
        </correspAction>
        <correspAction xml:id="i-K3617J5iYEHsZoGeaMXPMX" type="reviewed">
          <date when="2022-11-17"/>
          <time when="17:11:14"/>
        </correspAction>
        <correspAction xml:id="i-F4zuTshF3qTbxGpdzh2GTg" type="referred">
          <date when="2022-12-01"/>
        </correspAction>
        <correspAction xml:id="i-4ouCAbZzRiGNGFSc4TqARD" type="assigned">
          <date when="2023-04-19"/>
          <time when="16:51:04"/>
        </correspAction>
        <correspContext corresp="i-4ouCAbZzRiGNGFSc4TqARD">
          <ref type="assignedTo">Civilutskottet</ref>
        </correspContext>
        <correspAction xml:id="i-4aGg1ATQnzk8sZQtRb8mHe" type="behandlas_i"/>
        <correspContext corresp="i-4aGg1ATQnzk8sZQtRb8mHe">
          <ref type="uppgift">2022/23:CU6</ref>
          <ref type="ref_dok_id">HA01CU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:245 av Nadja Awad m.fl. (V) Våld
          och vårdnad
        </div>
      </div>
      <div type="motBody">
        <div xml:id="i-HsQ7s4rcwMCcNKvUnte35X" type="TOC">
          <head xml:id="i-R3W7JiRfT8cnE4vGQAfyUe">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Utvärdering av vårdnadsreglerna
            </item>
            <item style="indent-level: 1">
              5 Polishämtning vid verkställighet av beslut
            </item>
            <item style="indent-level: 1">
              6 Domares barnkompetens
            </item>
            <item style="indent-level: 1">
              7 Barnprotokoll
            </item>
            <item style="indent-level: 1">
              8 Särskilda ombud för barn
            </item>
            <item style="indent-level: 1">
              9 Barnperspektiv vid svårigheter gällande vårdnad
            </item>
            <item style="indent-level: 1">
              10 Betänketid vid skilsmässa
            </item>
            <item style="indent-level: 1">
              11 Bodelning
            </item>
          </list>
        </div>
        <div type="motProposal" subtype="förslag">
          <head xml:id="i-4StjAFhyepdVVJ5r2V5vHn">
            2 Förslag till riksdagsbeslut
          </head>
          <list style="ol">
            <item xml:id="i-2dnZmNN2XHUQu2MJCBFJKi">
              Riksdagen ställer sig bakom det som anförs i motionen om att
              regeringen bör göra en översyn av hur vårdnadsreglerna tillämpas
              i praktiken och tillkännager detta för regeringen.
            </item>
            <item xml:id="i-VhZci9nnZrt4hxxnXq65cM">
              Riksdagen ställer sig bakom det som anförs i motionen om att
              regeringen bör presentera förslag till lagändring som förtydligar
              att hämtning med polis vid verkställighet av beslut om vårdnad,
              boende eller umgänge inte får ske annat än om det råder uppenbar
              fara för barnet och tillkännager detta för regeringen.
            </item>
            <item xml:id="i-5FnTht8SWE3Lbe9fY5cNoi">
              Riksdagen ställer sig bakom det som anförs i motionen om att
              regeringen bör återkomma med förslag till ändring i lagstiftning
              som innebär att de domare som ska döma i mål om vårdnad, boende
              och umgänge ska ha förvärvat en särskild barnkompetens och tillkännager
              detta för regeringen.
            </item>
            <item xml:id="i-A8gmpFQfJwpKREjEW4pvPP">
              Riksdagen ställer sig bakom det som anförs i motionen om att
              regeringen bör återkomma med förslag till ändring i lagstiftning
              som innebär att det blir obligatoriskt för domstolar att upprätta
              särskilda barnprotokoll i mål om vårdnad, boende och umgänge och
              tillkännager detta för regeringen.
            </item>
            <item xml:id="i-AfcXiWRFk5WftXd3SLYpT1">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som innebär
              att varje barn får rätt till ett eget juridiskt biträde i alla
              mål om vårdnad, boende och umgänge och tillkännager detta för
              regeringen.
            </item>
            <item xml:id="i-DZms4WsA8MdPMsixnkUjCv">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad mot en förälders
              vilja i de fall där en förälder har utsatt den andra föräldern
              eller barnet för våld eller övergrepp, och detta tillkännager
              riksdagen för regeringen.
            </item>
            <item xml:id="i-XzPwqF2Thy57MBWzsLNFKh">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad när båda föräldrarna
              motsätter sig detta, och detta tillkännager riksdagen för regeringen.
            </item>
            <item xml:id="i-68CAnT3bH24tMtZJcdoep6">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag till ändring
              i äktenskapsbalken som innebär att kravet på betänketid vid äktenskapsskillnad
              tas bort och tillkännager detta för regeringen.
            </item>
            <item xml:id="i-DekKQmDaPS621m2GmmqYfG">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder i syfte att stärka
              förutsättningarna för rättvisa bodelningar och motverka att bodelningar
              förhalas och drar ut på tiden, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-LDXXnuxYisRFLQGZWfFENX" type="h1">
            3 Inledning
          </head>
          <p xml:id="i-TCYcbGdawvgjAqKZpemkB">
            I Sverige finns en stor politisk enighet om att barns villkor
            och barnens bästa ska komma i första rummet. Att barn har samma
            människovärde som vuxna, men samtidigt behöver särskilt stöd och
            skydd, ställer de flesta upp på. Det råder i retoriken även enighet
            om att barn ska kunna växa upp i trygghet, utvecklas och förverkliga
            sina drömmar. Ändå finns det barn som far illa i Sverige. Det
            räcker alltså inte med politisk enighet kring de stora konventionerna
            och det räcker inte med lagar. Det handlar också om prioriteringar
            av de ekonomiska resurserna, om information och kunskapsspridning,
            om viljan och förmågan att lyssna på barnen och tillerkänna dem
            inflytande, om att frågan om barnens rättig­heter finns högt på
            den politiska dagordningen och ständigt debatteras och synliggörs.
            I tvister om vårdnad, boende och umgänge är det oundvikligt att
            barn hamnar i kläm när föräldrarna inte kan enas om vad som är
            barnets bästa. Då är det viktigt att barnen blir kompetent bemötta,
            och utifrån ålder och mognad ges möjlighet att komma till tals
            i de processer som berör dem. Riksorganisationen för kvinnojourer
            och tjejjourer i Sverige (Roks) släppte 2016 rapporten Våld och
            vårdnad som kom i en andra uppdaterad upp­laga 2021. De konstaterar
            bl.a. i de vårdnadsdomar som de gått igenom att domstolarna generellt
            bortser från det våld som pappan utsatt barnet och/eller mamman
            för. Man gör ingen egen analys av vad som är barnets bästa, utan
            man tar ofta fasta på principen att barn behöver båda sina föräldrar.
            Även Jämställdhetsmyndigheten konstaterade 2022 i rapporten Uppgifter
            om våld är inget undantag, att domstolarna tenderar att i större
            ut­sträckning fokusera på samarbetssvårigheter än på uppgifter
            om våld eller andra över­grepp när riskbedömningar genomförs och
            vid målets avgörande. De tar även upp att en del domstolar omformulerar
            uppgifter om våld eller andra övergrepp till konflikt eller samarbetssvårigheter.
            Myndigheten lyfter också fram exempel i kartläggningen på domar
            där domstolen bedömt förälder och barns vistelse i skyddat boende
            som samarbets­svårigheter. Detta innebär att uppgifterna om våld
            eller andra övergrepp förminskas eller osynliggörs. Jämställdhetsmyndigheten
            konstaterar att samarbetssvårigheter och princi­pen om barns behov
            av kontakt med båda föräldrar verkar få större genomslag än barns
            rätt att skyddas från våld eller andra övergrepp från en förälder
            vid målets avgörande, när domstolen beslutar om vårdnad, boende
            och umgänge. Detta understryker behovet av att se över dagens
            vårdnadsregler i relation till mäns våld mot kvinnor.
          </p>
          <head xml:id="i-RcgnyMSHvMNVobiaHdKxJg" type="h1">
            4 Utvärdering av vårdnadsreglerna
          </head>
          <p xml:id="i-MPUdtriAi39VWq1E6cdtu9">
            I juli 2006 trädde större delen av dagens regler om vårdnad,
            boende och umgänge i kraft. När lagändringen gjordes syftade den
            framför allt till att stärka barnperspektivet i föräldrabalken
            (FB). Risken för att barnet far illa lyftes fram och den s.k.
            riskbedöm­ning som domstol och socialtjänst ska göra betonades
            ytterligare.
          </p>
          <p xml:id="i-RbqCDaTfn69UFkHbAJ8Xyz">
            Av förarbetena (prop. 2005/06:99) framgår att om en förälder
            utsätter barnet eller någon annan i familjen för övergrepp är
            det i princip bäst för barnet att den föräldern inte får del i
            vårdnaden (prop. 2005/06:99 s. 42, s. 51). Socialtjänst och domstol
            ska ta hänsyn till barnets vilja i alla frågor som rör vårdnad,
            boende och umgänge samt verk­ställighet av beslut. Då barnets
            vilja inte knutits till en bestämd åldersgräns ökar möj­ligheterna
            att beakta även mindre barns vilja (prop. 2005/06:99 s. 45, s.
            83).
          </p>
          <p xml:id="i-S8qC82AHWaExLVMfnP4131">
            Domstolen ska verka för att föräldrarna når en samförståndslösning,
            men av motiven till 42 kap. 17 § rättegångsbalken framgår att
            domstolen ska vara försiktig med att verka för eller acceptera
            en samförståndslösning i de fall där den ena föräldern gjort sig
            skyldig till våld eller övergrepp mot den andra föräldern, barnet
            eller något syskon till barnet (prop. 2005/06:99 s. 104).
          </p>
          <p xml:id="i-9QjYsfVGaXKAx9SjqsxAR5">
            Vänsterpartiet deltog, i egenskap av samarbetsparti till den
            dåvarande socialdemokra­tiska regeringen, i arbetet med de nya
            vårdnadsreglerna. Vi fick igenom en rad föränd­ringar, framför
            allt skarpa skrivningar i förarbetena till lagen, som syftar till
            förbättringar och stärkt skydd för de barn vars föräldrar tvistar
            om vårdnad, boende och umgänge. Vi har speciellt fokuserat vårt
            arbete på att de barn som utsätts för övergrepp eller annat våld
            av en förälder måste tas på allvar av socialtjänst och domstol.
          </p>
          <p xml:id="i-SnNAKM5qfbysrP293HDdwW">
            För att kunna avgöra om lagändringarna fått avsedd effekt, bör
            domstolarnas och socialtjänstens tillämpning av de nya vårdnadsreglerna
            utvärderas fortlöpande. Detta är nödvändigt för att kunna ta ställning
            till om lagstiftarens intention med ändringarna fullföljs, dvs.
            att det enskilda barnets bästa tillgodoses i domar och beslut
            om vårdnad, boende och umgänge.
          </p>
          <p xml:id="i-RSj22PAkhVcdPsCwWzuGMf">
            Trots ändringarna i vårdnadslagstiftningen har vi tyvärr sett
            exempel på att social­tjänst och domstolar inte gör de riskbedömningar
            som krävs för att skydda ett barn som varit utsatt för eller riskerar
            att utsättas för övergrepp. Vidare förekommer det fort­farande
            att barn hämtas med polis för att verkställa beslut om umgänge
            eller vårdnad. De nya vårdnadsreglerna har i skrivande stund varit
            i kraft i över 15 år.
          </p>
          <p xml:id="i-FcpkFVWjiszB43yaUotTbk">
            2014 tillsattes en utredning med uppgift att utvärdera 2006 års
            vårdnadsreform. Denna utredning resulterade i Se barnet! (SOU
            2017:6). Under remissomgången för utredningen fick den omfattande
            kritik från flera tunga aktörer såsom Barnombuds­mannen (BO) för
            att den bl.a. inte gjorde någon särskiljning av vårdnadskonflikter
            med och utan våld. Utredningen fick även kritik för att, trots
            sin titel, brista i att ha ett barnperspektiv. Utredningen har
            inte heller sett över lagar och regler rörande boende och umgänge
            utan har helt ensidigt fokuserat på vårdnadsfrågorna. Utredningen
            har sedan resulterat i propositionen Ett stärkt barnrättsperspektiv
            i vårdnadstvister (prop. 2020/21:150). Men som många remissinstanser
            uttryckt finns det ett stort behov av ytterligare lagändringar,
            inte minst för att stärka barnperspektivet. För Vänsterpartiet
            är det självklart att inget barn ska behöva ha umgänge med en
            våldsam förälder. Trots det ser vi att det fortfarande förekommer.
          </p>
          <p xml:id="i-QFyGzHdivZSPDYCdSbQ8FZ">
            Regeringen bör göra en översyn av hur vårdnadsreglerna tillämpas
            i praktiken. Detta bör riksdagen ställa sig bakom och ge regeringen
            till känna.
          </p>
          <head xml:id="i-8eFGrVorRNixQqNVCjyZx6" type="h1">
            5 Polishämtning vid verkställighet av beslut
          </head>
          <p xml:id="i-SStg9H4dGjVT22VWb8AGKN">
            När det gäller verkställighet av ett avgörande om vårdnad eller
            boende framgår det tydligt av lagens förarbeten att polishämtning
            endast ska kunna användas om barnet riskerar att lida allvarlig
            skada av att vara kvar i den miljö där barnet vistas. Hämtning
            av barn till umgänge ska bara förekomma i rena undantagsfall.
            Enbart det förhållandet att en förälder systematiskt försöker
            sabotera barnets umgänge med den andra föräldern är inte ett tillräckligt
            skäl för att besluta om hämtning (prop. 2005/06:99 s 74 f.).
          </p>
          <p xml:id="i-XaobeDrYpQbnv4LG4kDwdC">
            Trots att polishämtning ska tillämpas mycket restriktivt förekommer
            det enligt Barnombudsmannen (BO) att barn hämtas till umgänge
            vilket de starkt ifrågasätter eftersom det är ett väldigt drastiskt
            ingrepp mot ett barn.
          </p>
          <p xml:id="i-73DxHz9tx7LwNDfH6V6UYo">
            Regeringen bör presentera förslag till lagändring som förtydligar
            att hämtning med polis vid verkställighet av beslut om vårdnad,
            boende eller umgänge inte får ske annat än om det råder uppenbar
            fara för barnet. Detta bör riksdagen ställa sig bakom och ge regeringen
            till känna.
          </p>
          <head xml:id="i-UEa3HnBU12Jopzhurm5gPd" type="h1">
            6 Domares barnkompetens
          </head>
          <p xml:id="i-3xYXfKJpyedhoP8WCrAHDF">
            Bristande kompetens hos domstolar och socialtjänst i frågor som
            rör barns utveckling kan få förödande konsekvenser för de barn
            som är föremål för föräldrarnas tvist om vårdnad, boende eller
            umgänge.
          </p>
          <p xml:id="i-8QYa6TYAE9HRQKbXYBoYAg">
            Vänsterpartiet menar att det behövs en särskild barnkompetens
            för de domare som ska döma i familjerättsliga mål. Det är vår
            bestämda uppfattning att ett krav på särskild barnkompetens hos
            domare skulle leda till mer lika tolkningar av principen om barnets
            bästa. För närvarande är det upp till varje domstol att överväga
            frågan om specialisering av domare i syfte att förbättra kompetensen
            gällande frågor som rör vårdnad, boende och umgänge (prop. 2005/06:99
            s. 68 f.). Domstolsverket arbetar förvisso kontinuerligt med att
            utbilda domare i frågor som rör barn, men vi menar att utvecklingen
            på området går för långsamt, vilket drabbar enskilda barn.
          </p>
          <p xml:id="i-Y47Logtb4fSakUBSWth5gn">
            Vi anser att de tolkningar av barnets bästa som domare gör dessvärre
            ofta strider mot FN:s konvention om barnets rättigheter (se art.
            3, 9 p. 1, 9 p. 3, 12). Vår förhoppning var att ändringarna i
            vårdnadslagstiftningen (prop. 2005/06:99), där riskbedömningen
            beto­nats, skulle leda till färre domar med beslut som strider
            mot barnets bästa. Dessvärre förekommer det fortfarande domslut
            som slår fast att barn ska ha umgänge eller bo med en förälder
            som utsatt eller misstänks ha utsatt barnet för övergrepp. I förarbetena
            till ändringarna i föräldrabalken betonas att uppgifter om våld
            som förs fram i ett mål om vårdnad, boende eller umgänge alltid
            måste prövas och att domstolen måste göra en riskbedömning.
          </p>
          <p xml:id="i-HUqePwb3xqxuPyUM6APJQY">
            I de fall där domstolen kommer fram till att det finns en risk
            för att barnet kommer att fara illa, bör detta väga tungt i den
            helhetsbedömning av samtliga omständigheter som ska göras. Om
            en förälder utsätter barnet eller någon annan i familjen för våld,
            trakasserier eller andra kränkningar är det i de allra flesta
            fall bäst för barnet att den föräldern inte får del i vårdnaden.
            Prövningen kan också mynna ut i att något umgänge inte alls bör
            äga rum (prop. 2005/06:99 s. 42).
          </p>
          <p xml:id="i-JFNV2RxvJyWxZv8YLDTo2">
            För ett antal år sedan infördes särskilda krav på domare som
            dömer i ungdomsmål. Enligt Vänsterpartiets mening är det även
            motiverat att de domare som dömer i familje­rättsliga mål ska
            ha kompetens kring barns utveckling, om barns reaktioner på våld
            och övergrepp som utövats av den ena föräldern mot barnet eller
            den andra föräldern osv. Detta borde vara ett minimikrav för att
            få döma i mål om vårdnad, boende och umgänge eftersom dessa tvister
            ofta är mycket komplexa.
          </p>
          <p xml:id="i-NchSxWYZPowNC7mB9pLvw5">
            Barnombudsmannen skriver i sitt remissvar på Se barnet! (SOU
            2017:6) att de utbildningar som erbjuds domare från Domstolsakademin
            är frivilliga att delta i. Det är därför möjligt för domare att
            handlägga dessa ärenden utan någon specialkompetens inom området.
            Som utredningen genomgående beskriver i sitt betänkande är dessa
            ärenden komplexa och avvägningar ska göras mellan flera olika
            intressen där barnets bästa ska väga mycket tungt. För att kunna
            bedöma dessa ärenden på bästa sätt krävs god kompetens hos domarna
            om barns behov och utveckling, om barns sätt att uttrycka sig,
            om barns rättigheter och inte minst om bedömning och prövning
            av barnets bästa.
          </p>
          <p xml:id="i-RxkNJYGZQ9826qVhDh1caG">
            Precis som Barnrättighetsutredningen (SOU 2016:19) konstaterade,
            anser BO att det finns stora brister bland beslutsfattare på alla
            nivåer, inklusive domare, om hur en bedömning och prövning av
            barnets bästa ska göras. Detta är också något som Sverige har
            fått kritik för från FN:s barnrättskommitté. BO anser därför att
            det bör vara ett obligatoriskt moment under domarutbildningen
            att genomgå utbildning i hur barnets bästa bedöms och prövas,
            om barns rättigheter, hur barn berättar om traumatiska händelser
            och barns utveckling. Vänsterpartiet instämmer med BO i detta.
          </p>
          <p xml:id="i-3TVHKgJieXUonFfK5RYyEA">
            Regeringen bör återkomma med förslag till ändring i lagstiftning
            som innebär att de domare som ska döma i mål om vårdnad, boende
            och umgänge ska ha förvärvat en särskild barnkompetens. Detta
            bör riksdagen ställa sig bakom och ge regeringen till känna.
          </p>
          <head xml:id="i-K5R4WdTwHiGdcuBwoiuTYw" type="h1">
            7 Barnprotokoll
          </head>
          <p xml:id="i-VLWkUA3JXxBPewoUyguXkH">
            För att säkerställa att principen om barnets bästa står i fokus
            vid den rättsliga hanter­ingen av mål eller ärenden om vårdnad,
            boende och umgänge vill Vänsterpartiet att det ska upprättas särskilda
            barnprotokoll som en bilaga till domen där avgörandet motiveras
            utifrån vad som är bäst för barnet.
          </p>
          <p xml:id="i-87eePnJ6EvRDo3U1TfmMhs">
            Den bärande tanken i FN:s konvention om barnets rättigheter,
            barnkonventionen, är att barnet är en fullvärdig människa med
            egna rättigheter. Enligt vår mening ligger ett krav på obligatoriska
            barnprotokoll helt i linje med ambitionen i barnkonventionen.
            Ett barnprotokoll skulle kunna utformas som en bilaga till domen
            och fungera som en check­lista där domaren på punkt efter punkt
            går igenom att det är barnets bästa som legat till grund för domstolens
            ställningstagande i en viss fråga och inget annat, t.ex. rättvisa
            mellan föräldrarna. Av checklistan kan t.ex. framgå om samtal
            med barnet har ägt rum, om barnpsykiatrisk utredning har genomförts,
            om personer i barnets närhet har hörts, om läkarundersökning har
            gjorts, om riskbedömning gjorts osv. Domstolen bör ge moti­veringar
            till varför vissa krav i checklistan inte uppfyllts samt redovisa
            varje ställnings­tagande och beslut.
          </p>
          <p xml:id="i-GELo6DeGNktEZFvmk5Vj2j">
            Vänsterpartiets förslag innebär inte att vi vill styra hur domstolarna
            motiverar sina domar utan att vi vill skapa en garanti för att
            det enskilda barnets bästa tas på allvar. Vi menar att obligatoriska
            barnprotokoll kommer att stärka principen om barnets bästa i den
            rättsliga hanteringen. Vidare kan checklistan fungera som ett
            stöd för rättens leda­möter.
          </p>
          <p xml:id="i-841yrbRAPm6qSv7KzAV7LB">
            Det ska inte som i dag vara möjligt att motivera ett avgörande
            genom att enbart konstatera att ”barnets bästa tillgodosetts”
            eller att resonera kring att ”barnet behöver båda sina föräldrar”.
            En faktisk riskbedömning behöver göras. Krav måste ställas på
            att en domstol eller myndighet ska kunna motivera varje beslut
            och ställningstagande i ett avgörande utifrån barnets bästa.
          </p>
          <p xml:id="i-8sXE2dMYbQKnZpnT1mSa8H">
            Regeringen bör återkomma med förslag till ändring i lagstiftning
            som innebär att det blir obligatoriskt för domstolar att upprätta
            särskilda barnprotokoll i mål om vårdnad, boende och umgänge.
            Detta bör riksdagen ställa sig bakom och ge regeringen till känna.
          </p>
          <head xml:id="i-B6z536Wd59aA8bpzxtzixj" type="h1">
            8 Särskilda ombud för barn
          </head>
          <p xml:id="i-AM8dr7Ho31Z2Fu4wxafcF3">
            När föräldrarna tvistar om vårdnad, boende eller umgänge i domstol
            företräds de vanligtvis av var sitt ombud. Ofta kommer den rättsliga
            processen att handla om att rättvisa ska skipas mellan föräldrarna
            varpå barnet som egentligen är huvudperson blir osynliggjort.
            För att barnets rätt och principen om barnets bästa verkligen
            ska tas på allvar, menar vi att barn bör ha rätt till ett juridiskt
            ombud som är frikopplat från föräldrarna och deras eventuella
            biträden. Ett barnombud skulle ha det enskilda barnets intresse
            för ögonen och skulle kunna utgå enbart från barnets bästa samt
            barnets syn­punkter i sin argumentation inför rätten. Att barn
            bör ha ett eget ombud för att säker­ställa deras rätt att komma
            till tals är en åsikt som Vänsterpartiet delar med flera orga­nisationer,
            bl.a. Barnombudsmannen, Roks, Rädda Barnen och Unizon.
          </p>
          <p xml:id="i-DjUTuaPAwKqL3Khzan9vbk">
            Vänsterpartiet anser att varje barn bör ha en klar och uttalad
            rätt att föra fram sina åsikter i samband med tvister om vårdnad,
            boende och umgänge. En ovillkorlig rätt för barn att komma till
            tals i dessa frågor ligger helt i linje med FN:s konvention om
            barnets rättigheter. Vi menar att även små barn har åsikter om
            sin levnadssituation som är värda att tas på allvar.
          </p>
          <p xml:id="i-LagnVjFSgsPBn9xHGcoQdY">
            Vänsterpartiet vill poängtera att anledningen till att tvister
            om vårdnad, boende och umgänge över huvud taget förs till domstol
            är att det finns en underliggande konflikt mellan föräldrarna.
            Om föräldrarna hade kunnat samarbeta i frågor kring barnet hade
            det inte funnits någon tvist. Vidare torde det vara de allra svåraste
            och mest konflikt­fyllda fallen som hamnar i rätten och leder
            till en huvudförhandling.
          </p>
          <p xml:id="i-ER2f9nV3eVNPbJHJxrMeN2">
            Ambitionen måste vara att alla barn som är föremål för en process
            om vårdnad, boende eller umgänge ska ha rätt att få sina åsikter
            framförda just för att slippa behandlas som objekt under den rättsliga
            hanteringen. En rätt till ett eget juridiskt biträde gynnar alla
            barn vars föräldrar tvistar om vårdnad, boende eller umgänge och
            i synnerhet de barn som far illa. Vidare skulle ett barnombud
            leda till mer genomtänkta beslut där barnets vilja faktiskt beaktas
            vilket gör att besluten blir lättare att verkställa. Enligt Vänsterpartiets
            uppfattning bör ett barnombud ha dokumenterad kompetens i frågor
            som rör barns utveckling, traumahantering och riskbedömning.
          </p>
          <p xml:id="i-BaBQddUKAgvomg2tF3jssb">
            Riksdagen tillkännagav i samband med behandlingen av de då nya
            vårdnadsreglerna (se 2005/06:LU27 s. 36 f., riksdagens protokoll
            2005/06:131) att varje barn bör ha rätt till ett eget juridiskt
            biträde i alla mål om vårdnad, boende och umgänge. Vänsterpartiet
            ansåg att det var glädjande att frågan varit föremål för beredning
            inom Justitiedeparte­mentet (bet. 2006/07:CU8 s. 10). Nu har det
            emellertid gått 16 år utan att regeringen återkommit till riksdagen
            med lagförslag i frågan.
          </p>
          <p xml:id="i-PksYs5zJ15FLVNTqaMY3vH">
            Regeringen bör återkomma till riksdagen med lagförslag som innebär
            att varje barn får rätt till ett eget juridiskt biträde i alla
            mål om vårdnad, boende och umgänge. Detta bör riksdagen ställa
            sig bakom och ge regeringen till känna.
          </p>
          <head xml:id="i-TujwPJYLexFH8G8GonDCqT" type="h1">
            9 Barnperspektiv vid svårigheter gällande vårdnad
          </head>
          <p xml:id="i-JBBK7Vb3T4U43Bbq2GoRfX">
            Vänsterpartiet vill att denna aspekt ska vara viktigast när barnets
            bästa bedöms: ”risken för att barnet eller någon annan i familjen
            utsätts för övergrepp eller att barnet olovligen förs bort eller
            hålls kvar, eller annars far illa” (6 kap. 2 a § andra stycket
            FB). Här vill vi också uppmärksamma barnkonventionen, som numera
            är svensk lag, och som i artikel 9 markerar att barn principiellt
            har rätt till båda sina föräldrar, utom då detta strider mot barnets
            bästa. Liksom i artikel 19 markeras ansvaret för varje konventionsstat
            att ”vidta alla lämpliga lagstiftningsåtgärder, administrativa,
            sociala och utbildningsmässiga åtgärder för att skydda barnet
            mot alla former av fysiskt eller psykiskt våld, skada eller övergrepp”,
            också i relation till barnets föräldrar. Barnkonventionen sätter
            därmed viktiga gränser för föräldrars makt över barn, gränser
            som är nödvändiga att upprätthålla för barnets bästa. Detta förändras
            inte av regeringens förslag i proposition 2020/21:150 att föräldrabalkens
            reglering ska ändras i frågan om vad domstolen också ska fästa
            särskilt avseende vid när frågan om huruvida vårdnaden ska vara
            gemensam eller inte avgörs. De anser att särskilt avseende i fortsättningen
            ska fästas vid föräldrarnas förmåga att sätta barnets behov främst
            och ta ett gemensamt ansvar i frågor om barnet.
          </p>
          <p xml:id="i-SGv7DRAU7tnmUwfsGk4Bze">
            Vänsterpartiet anser att regeringens intention att flytta fokus
            från föräldrarnas konflikt till barnens behov var bra, förutsatt
            att det handlade om en konflikt utan våld, vilket bl.a. Barnombudsmannen
            markerat i sitt remissvar. Att en förälder har tagit omsorgsansvar
            och har visat och fortsatt visar på förmåga att sätta barnets
            behov främst ska vara gynnande i en tvist. Vi ser dock en överhängande
            risk för att föräldrar som har varit förtryckta i parrelationen
            och/eller blivit utsatta för våld och hot av den andre föräldern,
            och p.g.a. detta har svårt att samarbeta kring barnet, riskerar
            att missgynnas av förslaget, vilket i sin tur riskerar att få
            allvarliga konsekvenser för barnet.
          </p>
          <p xml:id="i-P5BHJhQegGSPvCrLScEWcv">
            Av samma anledning och med förnyad hänvisning till såväl kraven
            i barnkonven­tionen som 6 kap. 2 a § FB ställer vi oss helt avvisande
            till lagändringen att domstolen ska kunna besluta om gemensam
            vårdnad när båda föräldrarna motsätter sig den vårdnadsformen.
            Såväl Barnombudsmannen och Stiftelsen Allmänna Barnhuset som de
            två riksorganisationerna Roks och Unizon avstyrkte också detta
            i sina remissvar mot bakgrund av såväl forskning som egna kontakter
            med barn.
          </p>
          <p xml:id="i-LiwvVLTyXRLTvY4adM8yy4">
            Domstol ska inte kunna besluta om gemensam vårdnad mot en förälders
            vilja i de fall där en förälder har utsatt den andra föräldern
            eller barnet för våld eller övergrepp. Detta bör riksdagen ställa
            sig bakom och ge regeringen till känna.
          </p>
          <p xml:id="i-81uq7tffv4M6TiMQgELuWs">
            Domstol ska inte kunna besluta om gemensam vårdnad när båda föräldrarna
            mot­sätter sig detta. Detta bör riksdagen ställa sig bakom och
            ge regeringen till känna.
          </p>
          <head xml:id="i-3NxeS8Qs6kEFjinMsNHpaG" type="h1">
            10 Betänketid vid skilsmässa
          </head>
          <p xml:id="i-8MLMbj9wbVuycDAtueW45t">
            Enligt nuvarande lagstiftning ska äktenskapsskillnad föregås
            av betänketid om båda makarna begär det eller om någon av dem
            varaktigt bor tillsammans med eget barn under 16 år som står under
            den makens vårdnad (5 kap. 1 § äktenskapsbalken). Vill bara en
            av makarna att äktenskapet ska upplösas, har den maken rätt till
            äktenskapsskillnad endast efter betänketid (5 kap. 2 § äktenskapsbalken).
            Har betänketiden löpt under minst sex månader, ska dom på äktenskapsskillnad
            meddelas om någon av makarna då fram­ställer ett särskilt yrkande
            om det.
          </p>
          <p xml:id="i-VVeKbTS6AzXjiYKCDQVDyr">
            Vänsterpartiet anser att bestämmelsen om betänketid vid äktenskapsskillnad
            riskerar att utsätta kvinnor och barn för ett onödigt lidande.
            Betänketiden drar ut på processen, och människor tvingas stanna
            kvar i oönskade relationer. Kvinnor som utsätts för våld i hemmet
            befinner sig ofta i en särskilt svår situation, och för de kvinnor
            och barn som utsätts för våld i äktenskapet kan den nuvarande
            betänketiden rentav vara livshotande. Vänsterpartiet anser att
            det är problematiskt att dessa kvinnor tvingas uthärda betänketid
            innan ett destruktivt äktenskap kan avslutas.
          </p>
          <p xml:id="i-Wca2LwEabMWTjejak6B14g">
            Vänsterpartiet noterar att de aktuella bestämmelserna härrör
            från giftermålsbalken som trädde i kraft år 1920, (SOU 1974:41,
            prop. 1986/87:1 s. 120). Det är i förarbeten till ändringar i
            giftermålsbalken från 1970-talet som lagutskottet funnit stöd
            för att en betänketid fortfarande krävs vid äktenskapsskillnad
            (prop. 1973:32, prop. 1978/79:12).
          </p>
          <p xml:id="i-4vJKWb7xXGYCFTZ7LyY527">
            Syftet med betänketiden är att motverka förhastade beslut om
            skilsmässa samt att makarna under betänketiden ska kunna motiveras
            att delta i familjerådgivning. Enligt vår mening är det tydligt
            att den nuvarande betänketiden syftar till att bevara kärnfamiljen
            till varje pris. Ett dåligt fungerande äktenskap är dock betydligt
            mer destruktivt för både barn och föräldrar än att leva i en ny
            familjekonstellation.
          </p>
          <p xml:id="i-B38g4EhKBjrr593eMm1xoU">
            Dagens betänketid leder i stället till en onödigt utdragen process
            som riskerar att försvåra både barnens och de vuxnas anpassning
            till de nya livsvillkoren. Som lag­stiftare har vi ett ansvar
            för att se till att den utveckling som skett i samhället sedan
            1970-talet återspeglas i äktenskapsbalken.
          </p>
          <p xml:id="i-3DfgyEdyNJDX8SMjz4RCcQ">
            Vi menar att ett par som väl fattat beslut om att ansöka om äktenskapsskillnad
            redan har övervägt detta i tillräcklig omfattning. Bestämmelsen
            om betänketid rimmar för övrigt illa med synen på makarna som
            självständiga och jämställda individer. Om endast en av makarna
            vill att äktenskapet ska upplösas torde denna önskan ha sin grund
            i att relationen faktiskt inte fungerar. Tiden är nu mogen för
            att göra en ny avvägning och låta människor ta ut äktenskapsskillnad
            utan att det ställs krav på betänketid. Skulle parterna vid en
            senare tidpunkt ändra sig finns ju alltid möjligheten att på nytt
            ingå äktenskap.
          </p>
          <p xml:id="i-NjymBc2a5MnWjvg9hSk8iv">
            Regeringen bör återkomma till riksdagen med förslag till ändring
            i lagstiftning i äktenskapsbalken som innebär att kravet på betänketid
            vid äktenskapsskillnad tas bort. Detta bör riksdagen ställa sig
            bakom och ge regeringen till känna.
          </p>
          <head xml:id="i-NTXyViErkCW8p6xHbxjzNG" type="h1">
            11 Bodelning
          </head>
          <p xml:id="i-7z4pNJqHHUDt5Ket9c88cA">
            Att bodela innebär att två personer som varit gifta eller sambos
            delar upp egendom mellan sig, vanligtvis när förhållandet tagit
            slut. Tingsrätten kan utse en bodelnings­förrättare när paret
            inte kommer överens. Den juridiska processen kan i dag dra ut
            på tiden eftersom det saknas tidsgränser för hur lång tid den
            får ta. Den som inte vill sam­arbeta i en bodelning kan därför
            förhala processen. Till skillnad från en vanlig tvist i domstol
            måste parterna själva betala för bodelningsförrättaren vilket
            kan bli väldigt dyrt. Den som har en sämre ekonomi riskerar att
            förlora tillgångar den har rätt till för att den inte har råd
            att inleda en bodelningsprocess. Samma sak gäller om bodelningen
            drar ut på tiden och av den anledningen blir väldigt dyr p.g.a.
            kostnaden för bodelnings­förrättarens många arbetstimmar.
          </p>
          <p xml:id="i-4aZMfPJARNVXNefR9fFr8U">
            Att förhala bodelningsprocessen kan vara en del av det eftervåld
            som kvinnor utsätts för av en tidigare partner efter att relationen
            tagit slut, där syftet är att göra livet så svårt som möjligt
            för kvinnan. Vänsterpartiet menar att dagens regler för bodelning
            i alltför liten utsträckning tar hänsyn till eller skyddar den
            svagare parten, ofta kvinnan. Dagens regler för bodelning behöver
            ses över.
          </p>
          <p xml:id="i-FCsXczspKRMj9mE2ZNfUM3">
            Regeringen bör återkomma med förslag på åtgärder i syfte att
            stärka förutsättning­arna för rättvisa bodelningar och motverka
            att bodelningar förhalas och drar ut på tiden. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-SRCn2vgkKDFJuyxQeJELiV" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-Upo3YNwzmMBo9R6evd4yLa" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-9wf2jkFycGrf6sU6yU9AjT" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-MUie9uV3swrr65rxmWmikj" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
