<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--ak--00404">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__404/mot_1949__ak__404-001.pdf"/>
      <fw xml:id="i-K13UjTtr1hyWi7AATQACG3">
        14 Motioner i Andra kammaren, nr 404.
      </fw>
      <div xml:id="i-P9Fh82oDyPkLJtVb4J8RRF" type="motHeader">
        <div xml:id="i-UBGtUA6RAMGVCjtAHgCECW" type="motTitle"/>
        <div xml:id="i-V2tJ72XsAjorAmYLCWhyQQ" type="motSubmissionInfo"/>
      </div>
      <div xml:id="i-9U9SrmDbYQdjrhkUeKCFdA" type="motBody">
        <div xml:id="i-47XRQWH36WWL4wa8AzamMQ">
          <p xml:id="i-ADAQTmTnaZDZYDH1qFqdBP">
            Nr 404.
          </p>
          <p xml:id="i-RcyBwUQm1nZ9iNeujsEdoi" type="titleString">
            Av herr Olsson i Mora m. fl., i anledning av Kungl. Maj:ts propo-
            sition, nr 204, angående nya grunder för avlöningen av präster
            m. m.
          </p>
          <p xml:id="i-NxCHa1ZBdffcM9fFG13qcR">
            I Kungl. Maj:ts proposition nr 204 inbjudes riksdagen att fatta
            princip- beslut om tillämpning av det civila lönesystemet för
            avlöning av svenska kyrkans prästerskap. Denna avlöningsreform
            beräknas medföra en kost- nadsökning av omkring 7,7 miljoner kronor
            årligen, vartill kommer om- kring 1,8 miljoner kronor årligen
            för en pensionsreglering i anslutning till avlöningsreformen.
            Tillsammans skulle det alltså bli en kostnadsökning på närmare
            tio miljoner kronor årligen för en tjänstemannakår, som under-
            stiger 3 000 personer. Även många av dem, som gärna erkänna behovet
            såväl av en löneregle- ring för prästerskapet och isynnerhet dess
            lägre befattningshavare som av en omläggning av prästlönesystemets
            tekniska struktur, ha förvånats över att denna proposition under
            nuvarande förhållanden kunnat framläggas. Att det nu blott är
            fråga om ett principbeslut har icke kunnat minska denna förvåning.
            Ett principbeslut betyder att en växel utställes, som är avsedd
            att infrias. När detta en gång skall ske är det uppenbart att
            frågan icke kan begränsas till att gälla allenast rikets prästerskap.
            Principbesluten kommer att medföra konsekvenser i fråga om ett
            så stort antal stats- tjänstemän att den kostnadsökning av närmare
            tio miljoner, som nu be- räknas för prästerskapets avlöning, blott
            representerar en jämförelsevis ringa del av den sammanlagda utgiftsökning,
            som vid bifall till den nu föreliggande propositionen måste bli
            en följd för att andra eftersatta tjänstemannagrupper skola vederfaras
            en relativ rättvisa. Många löntagare, som anse sig förbigångna
            vid de löneförbättringar som hittills vidtagits med hänsyn till
            det försämrade penningvärdet, ha givit sitt bidrag till lönestabiliseringen
            men skulle säkerligen efter ett bifall till den nu före- liggande
            propositionen med ökad styrka framföra sina krav. Ett princip-
            beslut skulle härvidlag knappast få lindrigare verkan än ett realbeslut.
            Ett så pass omfattande genombrott på lönefronten som det nu föreslagna
            skulle, även om det betecknades såsom principiellt, uppfattas
            som en första inteckning i kommande löneförbättringar och framkalla
            allvarliga återverkningar ej blott hos övriga statsanställda utan
            också bland kommu- nernas befattningshavare. Den hittills fullföljda
            stabiliseringspolitiken skulle förlora sitt fundament att utan
            eftergifter åt några särskilda grup- per vara hel och odelbar.
            Stabiliseringssträvandena skulle omintetgöras,
          </p>
          <pb facs="riksdagen-motions-pdf/data/1949/mot_1949__ak__404/mot_1949__ak__404-002.pdf"/>
          <fw xml:id="i-RX9XXYFN43kjMMtpVPUjCv">
            Motioner i Andra kammaren, nr 404. 15
          </fw>
          <p xml:id="i-44NKGRhkujw39CRsMrpTso">
            och ett principbeslut av den stora omfattning som propositionen
            innebär borde vara uteslutet, då även mycket smärre men ännu mera
            angelägna anslagsbehov av statsfinansiella skäl måste eftersättas
            och då regeringen proklamerar en hård sparsamhetspolitik för att
            ej skattetrycket skall ökas. Tidpunkten för propositionens framläggande
            synes vara olämplig även ur en annan viktig synpunkt. Den pågående
            kommunsammanslagningen kan knappast bli utan återverkningar på
            den kyrkligt-kommunala indel- ningen. Man kan ha olika meningar
            om hur långt denna revision bör gå, om den bör stanna vid ett
            undanröjande av de geografiska oregelbunden- heter, som uppkomma,
            då gränserna för de nya borgerliga kommunerna skära pastoratsgräns,
            eller om den bör sträckas väsentligt längre. Obestrid- ligt är
            att ej få pastorat och församlingar ha så ringa folkmängd att
            de efter vanliga bedömningsgrunder icke torde giva tjänsteinnehavaren
            full sysselsättning även med den fria verksamhet denne har att
            utöva. En genomgripande lönereform för prästerskapet över lag
            synes icke böra genomföras utan att frågorna om pastoratsindelningen
            i riket och den prästerliga organisationen åtminstone principiellt
            i någon mån klarläggas. De kostnadsberäkningar, som lagts till
            grund för den nu föreliggande propositionen, äro i hög grad otillfredsställande.
            Det måste betecknas så- som lättvindigt för att ej säga lättsinnigt
            att prästlönekommittén ansett sig ensidigt kunna bygga sina ekonomiska
            kalkyler på »den tendens be- träffande skatteunderlagets utveckling,
            som framträtt under senare år», utan att räkna med någon marginal
            för nedåtgående konjunkturer och minskat skatteunderlag. Så mycket
            är tydligt att den föreslagna löneregle- ringen skulle få till
            följd att kyrkoavgiften måste höjas med 50 procent utöver det
            öretal, som utgått under de senaste åren. Ej nog härmed skulle
            uppenbarligen framtvingas både en höjning av kyrkoavgiftens fastställda
            maximibelopp och en revision av finansieringsbestämmelserna i
            kyrko- fondslagen. 1942 års kyrkomusikerutredning har för sin
            del förordat att maximibestämmelsen i 5 8 kyrkofondslagen borttages,
            men riksdagen torde knappast vara benägen att utan mycket starka
            garantier beträda denna väg, även om Pprästlönekommittén under
            det fortsatta utredningsarbetet skulle biträda förslaget. Den
            i propositionen föreslagna lönegradsplaceringen har i vida kretsar
            framkallat förvåning och uppfattats såsom väl hög. Med all uppskattning
            av prästerskapets ämbetsgärning anse många att det med hänsyn
            till rå- dande rekryteringsförhållanden, gällande utbildningskrav
            och befordrings- möjligheter knappast kan försvaras att principiellt
            likställa kyrkoherde med lektor och komminister med läroverksadjunkt.
            En sådan lönegrads- placering torde icke kunna genomföras utan
            återverkningar i fråga om läroverkslärarnas lönegradsplacering,
            och verkningarna av en sådan löne- reform komma säkert att sprida
            sig ännu mycket längre.
          </p>
          <pb facs="riksdagen-motions-pdf/data/1949/mot_1949__ak__404/mot_1949__ak__404-003.pdf"/>
          <fw xml:id="i-QLz8Mnhwp28Tst7wUtX2JU">
            16 Motioner i Andra kammaren, nr 404.
          </fw>
          <p xml:id="i-FEQXLXwowoe8zoiDov8Ti4">
            I propositionen skymtar en ny uppmjukning av prästvalsbestämmel-
            serna, som snarast är ägnad att verka oroande mot bakgrunden av
            det ringa beaktande, som vid flera kyrkoherdeutnämningar ägnats
            tydligt ut- talad församlingsvilja, trots de utfästelser som vid
            tredjegångsregelns till- komst gjordes om fortsatt behörigt lekmannainflytande.
            Å andra sidan bordläggas ett flertal frågor, som åtminstone principiellt
            borde klarläggas, innan beslut fattas om en allmän prästlönereglering.
            Stiftsbandsinstitutet bibehålles med därmed förenade erkända olägenheter.
            Församlingarna fråntagas den nu gällande rätten att bevilja en
            prästerlig tjänsteinnehavare visst lönetillägg, och i olikhet
            med övriga statstjänare förbjudas prästerna att tillgodonjuta
            avkastningen av donation utöver lönen. Kyrkoherde och komminister
            skola alltjämt, även med nu föreslagna bruttolönesystem, beredas
            tjänstebostad, men det bostadsavdrag, som de härför skola vid-
            kännas, står knappast i rimligt förhållande till nuvarande verkliga
            bygg- nads- och underhållskostnader. De föreslagna hyrestalen
            ha tämligen god- tyckligt jämkats nedåt med ca 12 procent, ehuru
            den motivering som härför anförts, att prästgårdarna ha »öppen
            karaktär», ej längre äger någon all- mängiltighet. Särskild bränslegottgörelse
            skall erläggas åt innehavare av särskilt stora prästgårdar, ehuru
            övertaliga rum mot församlings bestri- dande ej sällan tillkommit
            på grund av yrkande från prästerligt håll. Då sålunda ej ens ett
            principbeslut om en omfattande lönereglering synes vara förenligt
            med den nu tillämpade lönestabiliseringen, då vidare grun- derna
            för den föreslagna regleringen ej kunna godtagas och då lösningen
            av ett flertal med löneregleringen sammanhängande frågor ej bör
            försvåras genom att dessa frågor i förhållande till löneregleringen
            lämnas i efter- hand, yrkas för beredande av ytterligare rådrum,
          </p>
          <p xml:id="i-FRwZHuTc4KSNB41KyYnaav">
            att riksdagen måtte lämna Kungl. Maj:ts proposition nr 204 utan
            bifall.
          </p>
          <p xml:id="i-K1nYTftr3bte1BLfgc65T3" type="date">
            Stockholm den 3 maj 1949.
          </p>
          <div xml:id="i-V5GvQEF8uBRVsdSuUe6MRb" type="signatureBlock">
            <list xml:id="i-79EpnxAHtt4Ccjxa2XGPqk">
              <item xml:id="i-Nzdzht1Ut1vKXazddq9NTK" who="unknown" type="signature">
                A. Olsson Gottfr
              </item>
              <item xml:id="i-33rGK8HBvYq2VXs41tsYGp" who="unknown" type="signature">
                Fröderberg A. Widén
              </item>
            </list>
          </div>
          <p xml:id="i-NSohbwgeTbjaXPTx8YjSnG">
            i Mora.
          </p>
          <p xml:id="i-7TxuzfYsgvMfUumrcPJqHq">
            John G. Löfroth. Olof Hammar.
          </p>
          <p xml:id="i-M7yLPHxyYGT7zy5D88w9Fu">
            Statens Reproduktionsanstalt, Stockholm 1949 145049
          </p>
        </div>
      </div>
    </body>
  </text>
</TEI>
