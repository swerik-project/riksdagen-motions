<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01285">
  <teiHeader>
    <fileDesc>
      <titleStmt>
        <title>Förverkligande av Öresundsmetron – för jobb och utveckling i södra Sverige</title>
        <author corresp="i-Q6c6PTb1KbongkKbS6VDAD i-9rzEiT5qs2rumTNiqr6kVD">av Joakim Sandell och Rose-Marie Carlsson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1285 av Joakim Sandell och Rose-Marie Carlsson (båda S)</title>
          <idno type="rdwebb">HB021285</idno>
          <rs type="number">1285</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021285/text</ref>
          <ref type="dokument_url_html">https://data.riksdagen.se/dokument/HB021285</ref>
          <ref type="dokumentstatus_url_xml">https://data.riksdagen.se/dokumentstatus/HB021285</ref>
          <ref type="pdf">https://data.riksdagen.se/fil/20424582-0931-4BC0-9DB3-3A5150C8E167</ref>
          <ref type="docx">https://data.riksdagen.se/fil/ED486E4B-8AA3-4F7C-8591-B52F06C8BC04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6c6PTb1KbongkKbS6VDAD</idno>
            <name>Joakim Sandell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8EZAigAbCCwoBH9nn4wToD" type="signed"/>
        <correspContext corresp="i-8EZAigAbCCwoBH9nn4wToD">
          <note type="signatory" corresp="i-Q6c6PTb1KbongkKbS6VDAD"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction xml:id="i-7hBVTPNRyqhRrLyLXDFCrf" type="submitted">
          <date when="2023-10-04"/>
          <time when="12:02:27"/>
        </correspAction>
        <correspAction xml:id="i-SnhrnumWMmCs4Wt9cRwmyK" type="reviewed">
          <date when="2023-10-04"/>
          <time when="12:22:15"/>
        </correspAction>
        <correspAction xml:id="i-2BQAJ6yTHXmFCJvJfidhz1" type="referred">
          <date when="2023-10-17"/>
        </correspAction>
        <correspAction xml:id="i-Vt9LZmkfCHr33ScQYyge4K" type="assigned">
          <date when="2024-03-22"/>
          <time when="13:39:25"/>
        </correspAction>
        <correspContext corresp="i-Vt9LZmkfCHr33ScQYyge4K">
          <ref type="assignedTo">Trafikutskottet</ref>
        </correspContext>
        <correspAction xml:id="i-9xQnE2ezxDQBtHWV4EZuJH" type="behandlas_i"/>
        <correspContext corresp="i-9xQnE2ezxDQBtHWV4EZuJH">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BhbvVyCfb1bHs89qdJKkqh" type="motHeader">
        <div xml:id="i-2vq8j5jsD2HYz8wi8edaw7" type="motTitle">
          Motion till riksdagen 2023/24:1285 av Joakim Sandell och Rose-Marie
          Carlsson (båda S) Förverkligande av Öresundsmetron – för jobb
          och utveckling i södra Sverige
        </div>
      </div>
      <div xml:id="i-LcW3tMf9i3kZWxL6TcbsdG" type="motBody">
        <div xml:id="i-X1Fus7mKxUNgiaFf5B9Tuv" type="motProposal" subtype="förslag">
          <head xml:id="i-LSHLAWiXyAhsntXVvBXwBs">
            Förslag till riksdagsbeslut
          </head>
          <list xml:id="i-GbzE6s2RNDnQeGCafnPiCn">
            <item xml:id="i-KNUTFKQPnshpXggYNtoDH6" sortKey="Yrkande 1">
              Riksdagen ställer sig bakom det som anförs i motionen om att
              Sverige och Danmark gemensamt bör utreda förutsättningarna för
              att förverkliga Öresundsmetron och tillkännager detta för regeringen.
            </item>
          </list>
        </div>
        <div xml:id="i-GjBoevcSb2CLG1oqEWPFaB" type="motContent">
          <head xml:id="i-N7GcpVF5RVk6yvFaTdifxT" type="h1">
            Behovet av fler fasta förbindelser över Öresund
          </head>
          <p xml:id="i-6MhNjYW6QzEHKor2gXmDBv">
            Öresundsregionen är en tillväxtregion med nästan 4,2 miljoner
            invånare. I regionen produceras mer än en fjärdedel av Sveriges
            och Danmarks samlade BNP och många framgångsrika företag har sin
            hemvist här.
          </p>
          <p xml:id="i-GnEChh91ThECeQRqxxoAPi">
            Öresundsbron som invigdes för drygt 23 år sedan har haft stor
            betydelse för den ekonomiska utvecklingen. Sedan den tillkom har
            arbetsmarknadsregionen vuxit och många kvalificerade jobb har
            skapats. Här finns också mer än 12 universitet, cirka 155 000
            studenter, cirka 12 000 forskare och den största koncentrationen
            av hög­utbildade i norra Europa.
          </p>
          <p xml:id="i-FgiMvvQK6BRC9juAgC8F1H">
            Under de senaste tio åren har befolkningen vuxit med nio procent,
            motsvarande drygt 344 000 nya invånare. Detta skapar behov av
            att bygga ut och förbättra kollektiv­trafiken, även mellan länderna.
          </p>
          <p xml:id="i-WmfKA9eNMCQK3wj52Sbkxt">
            År 2029 förväntas Fehmarn Bält-tunneln mellan Tyskland och Danmark
            öppna, vilket kraftigt kommer att öka kapaciteten för tågtrafik
            mellan Danmark och den europeiska kontinenten. Även Sverige kan
            dra nytta av förbindelsen och öka transport­erna med gods- och
            fjärrtåg ner till Tyskland, förutsatt att Öresund inte blir en
            flaskhals.
          </p>
          <head xml:id="i-HZKPCwYu3oDn62RPzqhhcB" type="h1">
            Vad Öresundsmetron innebär
          </head>
          <p xml:id="i-KEpSSuB3EP29nkRC2uxNNz">
            Malmö stad och Köpenhamns kommun har i mer än tio år utrett Öresundsmetron,
            en tunnelbaneförbindelse mellan centrala Malmö och centrala Köpenhamn.
            Nu finns ett momentum för förslaget, då Köpenhamn beslutat att
            utreda anslutningen av Öresunds­metron till den nya metrolinjen,
            M5, som planeras i staden. Även på den svenska sidan finns konkreta
            planer för hur Öresundsmetron ska kopplas ihop med befintlig kollektiv­trafik.
          </p>
          <p xml:id="i-V4FE8nAJay5GTfWXToQDHV">
            Blickar vi framåt kommer Öresundsbron, dess landanslutningar
            och central­stationerna i Malmö och Köpenhamn inte att räcka till
            för att tillgodose de växande behoven av regional kollektivtrafik,
            godståg och fjärrtåg. Därför bör Sverige ta tillfället i akt att
            på allvar utreda förslaget om en Öresundsmetro tillsammans med
            Danmark.
          </p>
          <p xml:id="i-8SQfcQXHxLRttK2tkSA5y3">
            Öresundsbron var på sin tid en stor och politiskt kontroversiell
            investering. Så här i efterhand kan vi konstatera att bron blivit
            en succé och att de lån som togs inom en snar framtid kommer att
            vara återbetalade.
          </p>
          <head xml:id="i-VX273SfJ7kH5DH3k8tDKfQ" type="h1">
            Tillgodoser flera behov
          </head>
          <p xml:id="i-D8kii9CUAdWn2rDNA91Ecm">
            För att ytterligare fasta förbindelser över Öresund ska ge önskad
            effekt krävs att nöd­vändiga investeringar i hela det svenska
            järnvägssystemet säkras, exempelvis upp­graderingar av Öresundsbrons
            landanslutningar och kapacitetshöjningar på Södra och Västra stambanan.
            En Öresundsmetro utesluter inte investeringar i andra fasta för­bindelser
            över Öresund. Däremot tillgodoser den flera behov som de andra
            förslag som diskuteras inte kan tillgodose. Argumenten för att
            förverkliga Öresundsmetron är flera:
          </p>
          <p xml:id="i-PonYeLhB5AWDAcpK17N4pj">
            Den skapar förutsättningar för en mer integrerad arbetsmarknad,
            ökad sysselsättning och utvecklad handel och turism, genom att
            det blir snabbare och smidigare att resa inom hela Malmö-Lund-regionen
            och Köpenhamnsregionen. 1 miljon fler människor får tillgång till
            andra sidan sundet inom en timmes restid.
          </p>
          <p xml:id="i-AEkSpmyp599ehFEDZVdfLv">
            Den frigör utrymme på Öresundsbron som kan användas för ökad
            gods- och fjärr­tågstrafik. Detta gör att Öresundsregionen inte
            behöver bli nästa stora flaskhals efter att Fehmarn Bält-förbindelsen
            öppnat. Att öka kapaciteten för godståg över Öresund är viktigt
            för att underlätta Sveriges handel och utbyte med omvärlden.
          </p>
          <p xml:id="i-MxRqAQCixiRFeHQLUMUmdK">
            Den stärker Malmö-Lund-regionens ställning som ett centrum för
            kunskap och forskning, genom att restiden till Köpenhamn kortas.
            Förutsättningarna för ökat utbildnings- och universitetssamarbete
            och utveckling av forskningsanläggningarna MAX IV-laboratoriet
            och European Spallation Source (ESS) stärks betydligt.
          </p>
          <p xml:id="i-JC39R7vZCxhAGvtrQHraYW">
            Den gynnar både Västsverige och Stockholmsregionen, genom att
            möjliggöra mer tågtransporter mellan Sverige och den europeiska
            kontinenten. Tungt trafikerade vägar som E6:an och E4:an kan avlastas,
            när transporter flyttar från väg till järnväg.
          </p>
          <p xml:id="i-RsoLenpFoAFzfadTFArLfy">
            Öresundsmetron är en smart och kostnadseffektiv kollektivtrafiklösning.
            Den dockar in i befintlig eller planerad infrastruktur på både
            den danska och den svenska sidan, vilket minskar behovet av kringliggande
            dyra infrastrukturinvesteringar. Öresunds­metron blir en integrerad
            del av Köpenhamns metrosystem som just nu håller på att byggas
            ut.
          </p>
          <p xml:id="i-2RCWJSfH4EEFSajQX28aeZ">
            Öresundsbron och Öresundsmetron samspelar både funktionellt och
            finansiellt. Därför bör Öresundsmetron kunna finansieras av biljettintäkter
            i kombination med framtida intäkter från vägtrafiken på Öresundsbron.
            Detta på liknande sätt som trängsel­skatterna i Stockholm används
            till tunnelbanebygget i Nacka.
          </p>
          <p xml:id="i-CfSvTNVvSRsgj7rEwQkuXd">
            Sveriges ekonomiska framgång bygger på handel och utbyte mellan
            länder. Därför behöver integrationen mellan Sverige och Danmark
            öka, och förbindelserna till kontinenten förbättras. Öresundsmetron
            är en kostnadseffektiv och klimatsmart infra­strukturinvestering
            som bidrar till att stärka Öresundsregionen – och därmed hela
            Sverige.
          </p>
        </div>
        <div xml:id="i-QLEzLx1yYdz3TU53gcLVb3" type="signatureBlock">
          <list xml:id="i-7jnfaRFBZePuH9TgRVW5jE">
            <item xml:id="i-Kg2mZwaX8QdqxchFRD8wBa" who="i-Q6c6PTb1KbongkKbS6VDAD" type="signature">
              Joakim Sandell (S)
            </item>
            <item xml:id="i-TPnjzmrbxsyLvPgy4bXk6S" who="i-9rzEiT5qs2rumTNiqr6kVD" type="signature">
              Rose-Marie Carlsson (S)
            </item>
          </list>
        </div>
      </div>
    </body>
  </text>
</TEI>
