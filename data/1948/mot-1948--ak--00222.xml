<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00222">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__222/mot_1948__ak__222-001.pdf"/>
      <fw xml:id="i-SHjVmpNDC9WZkXVmbmJnex">
        Motioner i Andra kammaren, nr 222. 7
      </fw>
      <div xml:id="i-DsJx2AAqaVxRPyAtXgXv3X" type="motHeader">
        <div xml:id="i-WE3chqSY1Htq6Y6YyvvJAK" type="motTitle"/>
        <div xml:id="i-5Bbe5Gy7DrDs3t9mDHqcFp" type="motSubmissionInfo"/>
      </div>
      <div xml:id="i-Tpdv9Wdsphkth8JXiRikye" type="motBody">
        <div xml:id="i-3BTcvbpg9bTDQNeQ2TYr9W">
          <p xml:id="i-45hcapdjD8Kg2xKpc1bZ9H">
            Nr 222.
          </p>
          <p xml:id="i-CEM2S7PaAt3oxdtiTQgrwF">
            Av herr Nilson i Spånstad, om restitution av skatt för bensin,
            som
          </p>
          <p xml:id="i-4UknoPXqN6iV1Gu5bp433E">
            användes inom jordbruket.
          </p>
          <p xml:id="i-ESaA1EZucpc2LBtzEtcRxz">
            I Amerika köras de flesta jordbrukstraktorerna på bensin. Vid
            export till länder, som tillämpa hög beskattning på bensin, ändras
            traktorerna för fotogendrift. Förändringen till fotogendrift medför,
            att traktorns prestationsförmåga minskas, varför för utförande
            av ett visst arbete fotogenkvantiteten i liter blir större än
            om bensin användes som bränsle. Eftersom priset per liter fotogen
            och bensin i svensk hamn är praktiskt taget samma, medför användning
            av fotogen för flertalet av jordbrukets traktorer, att en större
            kvantitet fotogen, än som vore erforderlig vid ben- sindrift,
            måste importeras, varför mera valuta onödigt förbrukas. En fotogentraktor
            förbrukar ungefär dubbelt så mycket smörjolja som en bensintraktor
            med samma prestanda, varför fotogendrift nödvändiggör ökad import
            av smörjolja och sålunda ytterligare en onödig förbrukning av
            hårdvaluta. Traktorns utrustning med en modern bensinmotor ger
            en mera lätt- skött och ekonomisk motor beträffande bränsle- och
            smörjoljeförbrukning, varjämte större motorstyrka erhålles för
            mindre motorstorlek och lägre vikt. Dessa fördelar öka möjligheterna
            att åstadkomma en universaltraktor för mekanisering av så många
            arbeten som möjligt inom jordbruket. Från England kan enligt det
            nya handelsavtalet importeras en traktor, som under åren 1940—1946
            i Amerika tillverkats i ca 350 000 exemplar, som emellertid från
            fabriken i England levereras för bensindrift. Englands- fabriken
            har härvid ställt en export av 5 000 traktorer i utsikt. Konstruktionen
            av traktorn avviker från tidigare jordbrukstraktorers, då den
            har redskapen upphängda på traktorn, varjämte redskapens kontroll
            underlättas och förenklas av ett fullständigt hydrauliskt system.
            Härige- nom har det möjliggjorts att, trots att traktorn själv
            endast väger 1 100 kg, traktorn kan användas för plöjning med
            2-skärig 12” plog på relativt styv jord, då sättet för redskapets
            anbringande medför att praktiskt taget hela motorstyrkan kan utnyttjas
            för redskapets framförande i jorden. En ändring av traktorn för
            fotogendrift skulle icke möjliggöra samma prestationsförmåga.
            En ändring till fotogendrift av bensintraktorerna kommer härjämte
            att medföra förbrukning av material och arbetskraft, förutom att
            jordbrukaren
          </p>
          <pb facs="riksdagen-motions-pdf/data/1948/mot_1948__ak__222/mot_1948__ak__222-002.pdf"/>
          <fw xml:id="i-YG5ZGh1AufVNLPtswqmVqJ">
            8 Motioner i Andra kammaren, nr 222.
          </fw>
          <p xml:id="i-HCePuBoVp3QZ81iKvXaNUS">
            får en traktor med sämre prestanda samt därjämte icke så lättskött
            och användbar, som om den finge köras på bensin. Körning av traktorn
            på bensin med det föreslagna bensinpriset skulle emellertid avsevärt
            öka driftskostnaderna, varför traktorn icke ekonomiskt kan användas.
            för jordbruksarbete. Då skatterestitution tidigare diskute- rats
            för fordon för jordbruket (kommittén för utredning ang. s. k.
            Epa- traktorer), synes tidpunkten nu vara inne härför. Härigenom
            skulle vinnas: a) jordbrukaren får en lätthanterlig och även för
            korta utnyttjnings- moment användbar dragkraftkälla; b) större
            prestationsförmåga med en jämförelsevis liten traktor, var- igenom
            anskaffningskostnader och underhållskostnader minskas, vilket
            i sin tur ger landet ett större antal jordbruksmaskiner för lägre
            valutaför- brukning och därtill från England; c) importen av erforderlig
            kvantitet bränsle för ett visst arbete minskas, och härigenom
            sparas hårdvaluta i större utsträckning än om fotogen användes;
            d) importen av erforderlig kvantitet smörjolja minskas, vilket
            återigen sparar hårdvaluta åt landet. Vid ändring av bensinpriset
            synes därför en restitution på skatt i dess helhet för bensin,
            som användes för jordbrukstraktorer, nödvändig, efter- som den
            avsedda minskningen av importen icke skulle bli fallet. En över-
            gång till fotogendrift skulle tvärtom medföra ökad förbrukning
            av valuta, då förbrukning av större kvantiteter av fotogen och
            smörjolja för att ut- föra samma arbete som vid bensindrift skulle
            bli följden. Restitution av bensinskatten förekommer nu bl. a.
            för bensin, som an- vänts »för annat tekniskt ändamål än motordrift&gt;
            och »vid tillverkning av motorer för avprovning av dessa å provbädd
            eller annan dylik anordning utan alt därvid transportmedel framförts&gt;,
            varför förfaringssättet är känt för kungl. generaltullstyrelsen.
            Mot en restitution, varvid jordbrukaren skulle efter deklaration
            på heder och samvete lämna uppgift på till jordbrukstraktorer
            förbrukad kvantitet bensin i och för erhållande av återbetalning
            av bensinskatten, kan invändas, att jordbrukaren använder bensin
            för t. ex. sin personbil och därvid skulle missbruka bensinskattefriheten
            även för denna bensin. Häremot kan in- vändas, att prejudikat
            redan förefinnes vid det system som tillämpas, då viss petroleumprodukt
            användes för drivande av automobil, t. ex. bränn- olja för dieselmotorer.
            Härvid inlevererar bilägaren bränsleskatten i efter- skott, varvid
            förbrukad kvantitet brännolja uppgives. Bilägaren är härvid icke
            skyldig att verifiera eller på annat sätt styrka förbrukningen
            av brännolja. I fråga om jordbrukets traktorer synes, om en kontroll
            av förbrukad kvantitet anses nödvändig, en tillfredsställande
            kontroll kunna vinnas med
          </p>
          <pb facs="riksdagen-motions-pdf/data/1948/mot_1948__ak__222/mot_1948__ak__222-003.pdf"/>
          <fw xml:id="i-8RQ8agLDShQWdLwtFhs7Bb">
            Motioner i Andra kammaren, nr 222. 9
          </fw>
          <p xml:id="i-Urw687z7C3zMBtF4QFeSPi">
            hjälp av nu befintliga krisorgan eller sedermera av lantbruksnämnderna.
            Jordbrukets storlek, odlade grödor samt dagsverksjournaler med
            uppgift om körtimmar med traktorn ge en god ledning för kontrollanten
            för be- dömning av förbrukad kvantitet. Eventuellt är en viss
            grundtilldelning för viss storlek på jordbruk tänkbar. Därest
            bensinskatten höjes från 1 mars, synes restitution på bensinskat-
            ten för bensin använd inom jordbruket böra medges. Med anledning
            av vad sålunda anförts får jag hemställa,
          </p>
          <p xml:id="i-S1XPxLRrwQbqDLtwVJKaVa">
            att riksdagen måtte besluta, att restitution av bensin- skattemedel
            för bensin, som användes inom jordbruket, må beviljas enligt samma
            grunder som nu tillämpas för inom fiskerinäringen använd bensin.
          </p>
          <p xml:id="i-H58G7xeXk4HEnPqTxvawWi" type="date">
            Stockholm den 23 januari 1948.
          </p>
          <p xml:id="i-KGjKTDBpqKKttsj3cNwDzv">
            Hj. R. Nilson i Spånstad.
          </p>
        </div>
      </div>
    </body>
  </text>
</TEI>
