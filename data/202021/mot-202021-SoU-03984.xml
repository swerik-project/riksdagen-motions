<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03984">
  <teiHeader>
    <fileDesc>
      <titleStmt>
        <title>med anledning av prop. 2020/21:163 Förebyggande av våld i nära relationer</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3984 av Linda Lindberg m.fl. (SD)</title>
          <idno type="rdwebb">H8023984</idno>
          <rs type="number">3984</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023984/text</ref>
          <ref type="dokument_url_html">http://data.riksdagen.se/dokument/H8023984</ref>
          <ref type="dokumentstatus_url_xml">http://data.riksdagen.se/dokumentstatus/H8023984</ref>
          <ref type="docx">http://data.riksdagen.se/fil/A2B0C387-5E9E-42D0-A2BD-AD28747B5322</ref>
          <ref type="pdf">http://data.riksdagen.se/fil/05E079C1-B3DF-4BD0-966F-DF07EF2AB78E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ToFEWDK2F95FqAw4WMW5wd" type="basedOn"/>
        <correspContext corresp="i-ToFEWDK2F95FqAw4WMW5wd">
          <ref>Proposition 2020/21:163</ref>
        </correspContext>
        <correspAction xml:id="i-Euk19fpfAwvCfM8RpDZ296" type="signed"/>
        <correspContext corresp="i-Euk19fpfAwvCfM8RpDZ296">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-9swowpwuWPbiZDNWd52wUz" type="submitted">
          <date when="2021-04-20"/>
          <time when="14:57:24"/>
        </correspAction>
        <correspAction xml:id="i-4KGEH996j1PTpWQKjAbNKN" type="reviewed">
          <date when="2021-04-28"/>
          <time when="18:13:36"/>
        </correspAction>
        <correspAction xml:id="i-8wUCRAAs3xaxq9bVGsm57c" type="dismissed">
          <date when="2021-04-29"/>
        </correspAction>
        <correspAction xml:id="i-BLu8aULAgJqPt2FuP3BwxD" type="referred">
          <date when="2021-04-30"/>
        </correspAction>
        <correspAction xml:id="i-NCFBrQpGnoGsdWL8JGsHLk" type="assigned">
          <date when="2021-06-09"/>
          <time when="17:19:42"/>
        </correspAction>
        <correspContext corresp="i-NCFBrQpGnoGsdWL8JGsHLk">
          <ref type="assignedTo">Socialutskottet</ref>
        </correspContext>
        <correspAction xml:id="i-7gK5KNLimzL64JhXYFVcmH" type="behandlas_i"/>
        <correspContext corresp="i-7gK5KNLimzL64JhXYFVcmH">
          <ref type="uppgift">2020/21:SoU26</ref>
          <ref type="ref_dok_id">H801SoU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU26</ref>
          <ref type="ref_dok_titel">Förebyggande av våld i nära relationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3984 av Linda Lindberg m.fl. (SD)
          med anledning av prop. 2020/21:163 Förebyggande av våld i nära
          relationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HuAyRqiS1HmpmqsVMLLx83">
            Förslag till riksdagsbeslut
          </head>
          <list style="ol">
            <item xml:id="i-MaGUMqfr2TBeFdBdnWLgjG">
              Riksdagen ställer sig bakom det som anförs i motionen om att
              det i 5 kap. 11 a § socialtjänstlagen bör förtydligas att arbetet
              också ska innefatta de som uppvisar ett våldsamt beteende, och
              detta tillkännager riksdagen för regeringen.
            </item>
            <item xml:id="i-KF21o6XQzjuLxxz8GKdtjq">
              Riksdagen ställer sig bakom det som anförs i motionen om ett
              nationellt hjälpnummer och tillkännager detta för regeringen.
            </item>
            <item xml:id="i-M4wNpz9tCV2jiqH4FeEV2q">
              Riksdagen ställer sig bakom det som anförs i motionen om ett
              nationellt kompetenscentrum och tillkännager detta för regeringen.
            </item>
            <item xml:id="i-F59W8ASPvoNRGpd5DDBwFQ">
              Riksdagen ställer sig bakom det som anförs i motionen om boendeform
              för våldsutövare och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JpkAyN6xotiBMSPP8pyXfo" type="h1">
            Våld i nära relation – ett stort samhälls- och folkhälsoproblem
            och ett brott mot mänskliga rättigheter
          </head>
          <p xml:id="i-ttDioXhXwGmb64FBdFyER">
            Regeringen har som uttalad ambition att mäns våld mot kvinnor
            ska upphöra, vilket uttrycks i det sjätte av de jämställdhetspolitiska
            delmålen. Ambitionen är både bra och välbehövlig, och Sverigedemokraterna
            delar regeringens ståndpunkt i denna viktiga fråga. Arbetet kan
            inte läggas åt sidan förrän våldet bekämpats och en nollvision
            är uppnådd.
          </p>
          <p xml:id="i-4VKkffj8aw9fhemstfWPWE">
            Sverigedemokraterna har under lång tid lyft problematiken kring
            såväl hedersrela­terat våld som kvinnors allt större utsatthet
            i stort. Enligt Brottsförebyggande rådets statistik polisanmäldes
            23 200 fall av misshandel av kvinnor över 18 år under 2020. I
            80 procent av fallen var kvinnan bekant med förövaren. Dessutom
            anmäldes 1 530 fall av grov kvinnofridskränkning. Men mörkertalet
            är stort eftersom en stor andel våldsutsatta aldrig anmäler de
            övergrepp som de utsätts för i den nära relationen. En uppskattning
            är att runt en fjärdedel av våldet i nära relationer polisanmäls.
          </p>
          <p xml:id="i-XhkZVFm5hhda8PdmytFYFo">
            Det lagförslag som nu lämnas är en bit på vägen men långt ifrån
            tillräckligt. Trots att Sverige toppar listorna över världens
            mest jämställda länder är mäns våld mot kvinnor fortsatt ett faktum.
            Varje år dödas flera kvinnor av män som de har eller har haft
            en par­relation med och allt fler barn vittnar om våld i hemmet,
            vilket inte minst påverkar barn­ets psykiska välmående men också
            begränsar barnet till en god utveckling och tillvaro.
          </p>
          <p xml:id="i-P5wwoXECsDoXLs5jVWywvF">
            Det är också viktigt för oss att i sammanhanget framföra att
            stöd och hjälp som i dag finns för utsatta och brottsoffer inte
            heller är fullt utvecklat och tillgodosett. Det är av stor vikt
            att även det arbetet fortsätter att utvecklas och att de båda
            insatserna inte på något vis går att kompromissa om.
          </p>
          <head xml:id="i-V3SKA3a486zoZbYCt5VDpY" type="h1">
            Proaktivt arbete
          </head>
          <p xml:id="i-LgGYoWB8EKVRpmUzCoDpph">
            Det bästa sättet att undvika våld är att stävja det innan det
            utövas. Det proaktiva arbetet behöver lyftas in i alla samhällsinstanser
            så att arbetet med att förhindra våld ständigt pågår men också
            med att förhindra att våldet upprepas. Således behöver arbetet
            foku­seras på både förövare och offer och ha som syfte och mål
            att våld inte ska utövas. Det förslag som regeringen nu lägger
            fram kan till viss del förebygga att våld upprepas men det är
            tveksamt om det träffar målet om att verkligen förebygga fullt
            ut. När regeringen i lagtext formulerar sig om att socialtjänsten
            ska verka för att en person som utsätter eller har utsatt någon
            ändrar sitt beteende, så blir det snarare ett arbete för att undvika
            att våld återupprepas. Av den anledningen anser Sverigedemokraterna
            att vikten av ett proaktivt arbete tydligare ska framgå i lagtexten,
            dvs. att till socialnämndens uppgifter hör att verka för att den
            som uppvisar ett våldsamt beteende, utsätter eller har utsatt
            närstående för våld eller andra övergrepp ska ändra sitt beteende.
          </p>
          <p xml:id="i-WSRfVLFAUpAYmzX4oK1Fqc">
            Det behövs helt enkelt tidiga insatser i det förebyggande arbetet
            om det ska ge de resultat vi avser. Även Folkhälsomyndigheten
            delar vår bedömning att insatserna i mångt och mycket är sekundärpreventiva,
            dvs. förebygger upprepning av redan inträffat våld. Myndigheten
            framhåller likt Sverigedemokraterna att primärpreventiva insatser
            för att förebygga våld är viktiga.
          </p>
          <head xml:id="i-UGhwNtZ77abP2KXb93qgA1" type="h1">
            Ett nationellt hjälpnummer för våldsutövare
          </head>
          <p xml:id="i-6vheMSKtGMZc5xWVi3FHtX">
            Ett våldsamt beteende är för många förknippat med ångest, skuldkänslor
            och förnekelse samt att man många gånger frånsäger sig ansvar
            för våldet. Inte sällan är våldsutövandet självupplevt. I den
            undersökning som gjordes i Utredningen om återfallsförebyggande
            insatser för män som utsätter närstående för våld (SOU 2018:37)
            framkom det att minst hälften av de män som intervjuats beskrev
            att våldet gått i arv. Majoriteten uppgav att de hade vuxit upp
            med en våldsam far. Innan individen gått över gränsen, och beteendet
            i någon mening normaliserats, behövs det vägar till hjälp. I det
            proaktiva arbetet är det viktigt att samhället är närvarande för
            att möta de som är medvetna om sitt utåtagerande sätt.
          </p>
          <p xml:id="i-UswWPuc4ij7jkKhmLh3po7">
            I propositionen framhåller regeringen att när det gäller personer
            som utsätter eller har utsatt närstående för våld kan det variera
            vilken typ av insats som kan vara verksam för olika individer
            och att detta är upp till varje kommun att utforma så de på bästa
            sätt möter de behov som finns. Det kan t.ex. röra sig om telefonrådgivning
            eller motiverande samtal. Sverigedemokraterna kan instämma i att
            kommuner ska möta de behov som finns, men när det kommer till
            telefonrådgivning och motiverande samtal vill vi se ett nationellt
            hjälpnummer där en samlad kompetens finns att hantera och bemöta
            indivi­den. Ett nationellt hjälpnummer för våldsutövare bör skyndsamt
            inrättas, där informa­tion och stöd ges men även att det finns
            en kedja av åtgärder som kan kopplas in för den enskilde. Detta
            förslag framförs också av den nationella samordnaren i utredningen
            Våld i nära relationer – en folkhälsofråga (SOU 2014:48).
          </p>
          <head xml:id="i-EUC3fpbTv4hCxk4NaXgkC6" type="h1">
            Inrättandet av ett nationellt kompetenscentrum för forskning,
            förebyggande arbete och insatser för våldsutövare
          </head>
          <p xml:id="i-Aydq4tvHdJRYaFDDUPNWFE">
            De som utsätter närstående för våld är en heterogen grupp. Det
            finns de med missbruks­problem och andra som behöver kvalificerad
            psykiatrisk vård. En del är förutom sitt våldsutövande väl fungerande
            personer i samhället, och andra utövar våld mot såväl andra som
            närstående, medan vissa är våldsamma endast i sina nära relationer.
            Utbudet av insatser behöver därför vara mycket brett – alltifrån
            de som behöver omhändertas av Kriminalvården, rättspsykiatrin
            eller andra myndigheter till de som behöver någon form av kvalificerade
            vård- och behandlingsinsatser. Ibland kan enklare samtalsstöd
            och andra insatser av mindre ingripande karaktär vara tillräckligt.
          </p>
          <p xml:id="i-9MQbpioL1Q7CRZh8A4idx9">
            De modeller som används i Sverige i dag är ofta hämtade från
            andra länder eftersom forskning som rör insatser för våldsutövare
            görs i väldigt liten omfattning i Sverige. Socialstyrelsen har
            dock genomfört några analyser där resultat tyder på att flera
            av dessa program visar på försiktigt positivt resultat men svårigheter
            med hur man ska mäta effekterna av insatserna påpekas bl.a. i
            SOU 2015:55.
          </p>
          <p xml:id="i-R3pHYBNj8Ru9gNUhcZpKLa">
            Detta betyder att vi i dagsläget inte har en helhetsbild av hur
            behandlingen ser ut och fungerar och det finns en teoretisk spridning
            liksom olika idéer om vad som är verksamt i behandling. Hanteringen
            av våldsutövare i Sverige har tidigare haft sin tyngdpunkt kring
            våld som ett brott och kretsat kring kriminalvård (SOU 2015:55);
            därför är det för oss angeläget att forskning görs och att det
            stöd och den vård som socialtjänsten nu åläggs bygger på evidensbaserade
            metoder.
          </p>
          <p xml:id="i-G2PvCdDy5utpfDpQ2sXVbH">
            Vi ser också likt Stockholms universitet att det finns risk att
            behovet av kompetens­utveckling underskattas. Bland dem som arbetar
            med målgruppen våldsutövare ute i landet finns en stor efterfrågan
            på metodstöd och kunskapsutveckling. Arbetet ute i landet har
            till stora delar utvecklats genom engagerad personal som via kortare
            utbild­ningar sedan tillsammans med sina kommuner på egen hand
            utvecklat metoder och arbetssätt.
          </p>
          <p xml:id="i-Uwi5WNqmHVE5z2Kq5FstPV">
            En samhällsfunktion som prioriterar, utvecklar och samordnar
            arbetet med insatser till våldsutövare är också starkt efterfrågad.
            Det behövs därför en gemensam plattform för hur arbetet framöver
            ska kunna bedrivas på ett effektivare sätt ute i landet än vad
            som görs i dag, i synnerhet om man på riktigt vill nå goda resultat.
            Även om vi har ett flertal organisationer och verksamheter som
            framgångsrikt arbetar med frågorna så finns det helt enkelt ett
            behov av en samordnad enhet. Det handlar inte bara om behandlings­metoder
            utan gäller även olika arbetssätt för att upptäcka våldet och
            tillvägagångssätt för att hantera ärenden där våld förekommer
            eller misstänks förekomma och som behö­ver utredas och dokumenteras.
            Men även forskning kring olika metoder är eftersatt.
          </p>
          <p xml:id="i-2xnSBfwMDnrfw5yKzywZ5U">
            Med den föreslagna lagändringen ökar ansvaret inom socialtjänstens
            arbete att få personer som utsätter eller har utsatt någon annan
            för våld att ändra sitt beteende. Det är för oss prioriterat och
            viktigt att personal ges rätt redskap och metoder och den kompe­tensutveckling
            som krävs för att på ett adekvat sätt kunna hantera komplexa och
            oroliga situationer. För att ett kunskapslyft bland personalen
            ska kunna tillgodoses men också för att det ska bli en likvärdig
            tillgång till olika metoder, utvecklade riktlinjer, vägled­ningar
            och andra beskrivningar av hur socialtjänst och hälso- och sjukvård
            kan och bör arbeta med dessa frågor, så anser vi att ett nationellt
            kompetenscentrum ska inrättas.
          </p>
          <head xml:id="i-9UoSnQBL3iaYgdKTndVrdU" type="h1">
            Beslut om barns vistelse i skyddat boende och inrätta krav på
            boende för våldsutövare
          </head>
          <p xml:id="i-9BiLDA7jLRoQQHNmuLb7o6">
            Cirka 6 200 barn i Sverige bodde på skyddat boende mellan den
            sista juli 2018 och den 1 augusti 2019. En flytt till ett skyddat
            boende är för många det enda sättet att få skydd från en våldsam
            förövare.
          </p>
          <p xml:id="i-XJ4Va18MxeHEENjKm5gU1F">
            Socialtjänsten beviljar bistånd för mammornas vistelse i skyddat
            boende. Skyddat boende som insats är med andra ord inte reglerat
            i socialtjänstlagen som en egen bo­endeinsats för barn, och boendet
            har inga grunduppdrag som är kopplade till barnet. Vad vi ser
            som problematiskt här är att barnet inte får ett eget biståndsbeslut
            utan placeras som medföljande till en vårdnadshavare, oftast mamman.
          </p>
          <p xml:id="i-2LZVQ7Am69fX2mMY2QptKS">
            Enligt Bris är den största gruppen som placeras i skyddat boende
            som medföljande med sin mamma yngre barn. Majoriteten av de barn
            som vistas i skyddat boende har utländsk bakgrund, och många av
            barnen lever i hedersrelaterat våld och förtryck.
          </p>
          <p xml:id="i-SmhYnjNrth9YUHyTDdpDrv">
            Socialtjänsten har alltså inget krav att göra uppföljningar vare
            sig före, efter eller under vistelsen då ett barn bor i ett eller
            flera skyddade boenden. Det ställs inte heller krav på boendet
            att göra vare sig genomförandeplaner eller risk- eller skyddsbedömningar
            för barnen, något som oftast genomförs för kvinnorna. Det ställs
            inte heller lagstadgade krav på dokumentation kring barnen som
            vistas på boendet. Avsaknad av lagkrav leder till att barnen i
            vissa fall inkluderas och i andra fall inte. Konsekvensen av denna
            ordning är att möjligheten till stöd och behandling ser olika
            ut för olika barn, trots likartade behov och trots samma rättigheter.
          </p>
          <p xml:id="i-Ac56tuSGHDJDng6vkfXxMf">
            Barnkonventionen slår fast att alla barn har samma rättigheter
            att växa upp under trygga förhållanden, att utvecklas och att
            skyddas mot övergrepp och utnyttjande. 6 och 19 kap. är särskilt
            viktiga att beakta när det gäller barn som har utsatts för eller
            bevittnat våld. Regeringen framhåller också i det åttonde långsiktiga
            målområdet Skydd, stöd och behandling för barn som utsätts för
            mäns våld mot kvinnor och hedersrelaterat våld och förtryck, att
            samhällets insatser för flickor och pojkar som utsätts för mäns
            våld mot kvinnor och hedersrelaterat våld och förtryck ska vara
            likvärdiga och av god kvalitet. Tillgång till skydd, stöd och
            behandling ska öka. Detta stärker därmed vikten av det vi framför.
          </p>
          <p xml:id="i-7pHkjxyfEcgXpyBxF5pknD">
            Sverigedemokraterna anser således att i de fall då en våldsutsatt
            person med barn placeras på ett skyddat boende är det av yttersta
            vikt att beslut om barnets boendeinsats likaså ska fattas, för
            att säkerställa att även barnet får det stöd och den behandling
            som är adekvat. Vi ser också ett behov av att krav på dokumentation,
            för det barn som vistas på boendet, lagstadgas.
          </p>
          <p xml:id="i-4GTCiSTUdNJ3X88Z4coovY">
            I intervjuer som Bris har gjort med ett antal barn som vistats
            på skyddade boenden framkommer det tydligt att barn anser det
            som orättvist att de tvingas flytta medan deras våldsutövare stannar
            i hemmet och på orten. Barn saknar sina vänner, sin skola och
            sitt hem. Detta är en problematisk knut att tillgodose och i de
            fall en våldsutövare inte på frivillig väg kan tänka sig att flytta
            så finns det få andra alternativ än att de utsatta tvin­gas söka
            skydd på annan ort eller i annat boende. Men i de fall en våldsutövare
            eller utåtagerande person ber om stöd så bör det också finnas
            boendeform och stöd för denne. Dels i det proaktiva och förebyggande
            arbetet med att minska våld i nära relationer men också i att
            möta de barn som tvingas flytta från hem och ort. I en sådan boendeform
            ska det likt skyddat boende finnas personal, stöd och hjälp att
            tillgå. Detta förslag lyfts också fram i utredningen SOU 2018:37
            som menar att kommunerna bör erbjuda tillfälligt bo­ende i första
            hand till våldsutövare, när personer inte längre kan bo tillsammans.
          </p>
        </div>
        <div type="motSignatures">
          <list>
            <item xml:id="i-21rEQxoCmARHxYSdHp8Hzp">
              Linda Lindberg (SD)
            </item>
            <item xml:id="i-REymT92CzKBdFNF7ipL2AR">
              Clara Aranda (SD)
            </item>
            <item xml:id="i-YbzcVCoKB12K9ZGEq2Vmqz">
              Carina Ståhl Herrstedt (SD)
            </item>
            <item xml:id="i-H14WTEwZT7nQLUukKwQka6">
              Per Ramhorn (SD)
            </item>
            <item xml:id="i-J5UneWexVFXzZ9uYa14jaf">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
