<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00241">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__241/mot_1909__ak__241-001.pdf"/>
      <div xml:id="i-EwHEuv2Xviks2CZKxr9ngj" type="motHeader">
        <div xml:id="i-D2tEw5y4KWiwbBF3nZDTXP" type="motTitle"/>
        <div xml:id="i-F47wyguuFpP77SZBaFTeLL" type="motSubmissionInfo"/>
      </div>
      <div xml:id="i-1vaGXc3PNE9sP7qAVkD9e" type="motBody">
        <div xml:id="i-84jcBvYpJkGUt8rrfadqCH">
          <p xml:id="i-TvpZRhdvPGfuyhr86qs6mL">
            Motioner i Andra Kammaren, N:o 241. 1
          </p>
          <p xml:id="i-XU7LWXKjoBEcqmRcUJTPfj">
            N:o 241.
          </p>
          <p xml:id="i-Ba9hSmjSqESZgBXzEnJQTx">
            Af herr Lindhagen m. fl., om skrifvelse till Kungl. Maj:t angående
            utredning rörande till industriens understöd upplåten kronojord
            m. m.
          </p>
          <p xml:id="i-BZcPRWEQ6oygfrSHp7RsNr">
            Vid 1908 års riksdag väcktes inom Andra Kammaren motion (N:o
            211) om en undersökning rörande statens jorddonationer till indu-
            strien samt förslag till lagstiftning och eventuellt äfven andra
            åtgärder, som kunde påkallas för de ändamål, som i motionen närmare
            utvecklats. Motionen afstyrktes af det tillfälliga utskottet med
            en motivering, som betraktade saken särdeles formellt utan märkbar
            sympati för själfva ämnet. Kammaren biföll emellertid motionen.
            Första Kammarens tillfälliga utskott åter sade sig icke i allo
            gilla Andra Kammarens tillfälliga utskotts motivering utan höll
            före, att en utredning angående viss del af den till industriens
            understöd upplåtna kronojorden samt beträffande orsakerna till
            ändamålets för- felande kunde i vissa hänseenden vara önskvärd.
            Utskottet fann sig dock i alla fall utan närmare angifvet skäl
            böra hemställa om afslag å motionen i sin helhet, och denna hemställan
            bifölls af Första Kammaren. Det är klart, att en sådan fråga som
            denna ej bör få falla. En uppfordran att upptaga den redan vid
            denna riksdag äfven så sent som nu blir händelsen ligger däri,
            att helt nyligen till Konungen genom redaktör O. Dalkvist från
            Sundsvall inlämnats en mnorrlandspetition i ämnet. Petitionärerna
            ha med allt fog önskat vinna ytterligare stöd genom frågans samtidiga
            återupptagande vid Riksdagen, helst jordbruks- ministern vid petitionens
            mottagande antydt, att saken enligt hans upp- fattning helst borde
            gå fram genom en riksdagsskrifvelse. Bih. till Riksd. Prot. 1909.
            1 Saml. 2 Afd. 2 Band. 125 Häft. (N:o 241.) 1
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-002.pdf"/>
          <p xml:id="i-47kPjAQcCWXXdBS1p63f6o">
            2 Motioner i Andra Kammaren, N:o 241.
          </p>
          <p xml:id="i-dQUeWbgyexegMoE3AEpRr">
            Petitionen, som ådagalägger ett glädjande intresse för den viktiga
            angelägenheten, är undertecknad af 4,582 norrlänningar, representerande
            nästan alla yrken och boende på vidt skilda orter från nordligaste
            till sydligaste orter i Norrland. Den lyder sålunda: »Det är Eders
            Maj:t nogsamt bekant att svenska kronan, för att uppmuntra och
            understödja järnhandteringen i riket, under föregående århundraden
            med bruk- ningsrätt upplåtit stora områden af kronans skogar till
            de gamla järnbruken. Sedan mot slutet af förra århundradet järnhandteringen
            blef mindre lönande nedlades dock järnbruken, under det att skogarne
            det oaktadt stannade kvar hos ägarne. De med dessa öfverlåtelser
            förenade villkor ha sålunda fått förfalla, i det att bruken nedlagts,
            hvarpå skogarne afverkats och trävarorna exporterats, hvilket
            uppenbarligen ej varit kronans afsikt. Dessa skogs- och jordområden
            ha visserligen sedan dess med vidgad besittningsrätt öfverlåtits
            åt innehafvarne, som det vill synas i öfverens- stämmelse med
            af Riksdagen åren 1809 och 1810 fattade beslut, hvarigenom bruks-
            ägarne skulle äga rätt att rekognitionsskogarne till skatte lösa
            sedan de blifvit till hemman indelade, hvarvid dock som villkor
            kvarstodo att skogarne skulle vara med bruken oskiljaktigt förenade.
            Då Riksdagen senare, eller år 1898, lät äfven detta villkor falla,
            torde detta beslut dock ha fattats i förbiseende och utan att
            beslutets räckvidd och betydelse blef klargjordt. Under hela denna
            frågas behandling har följts en politik, som under nyare samhällsförhållanden
            och ökad folkmängdstäthet ej varit den lämpligaste och nyttigaste.
            För några hundra riksdaler har under loppet af 40 år eller från
            1840- till 1870- talen kronan till bruksgägarne afhändt sig jordområden,
            hvilka sedan på ett par årtionden i värde sprungit upp till lika
            många miljoner. Så sent som år 1878 öfverlämnades till ett järnverk
            i Gäfleborgs län tre hela hemman till ett pris af kronor 1,850:58,
            hvilka hemman år 1903 taxerades till 1,566,000 kronor och strax
            därpå såldes för ett par miljoner. En bruksägare i Medelpad erhöll
            år 1847 liknande skatteköp af kronan å ett område af 49,138 tunnland
            och 66 !/, kappland till ett pris af 268 riksdaler, 13 skilling
            och några runstycken. På 1870-talet sålde hans arfvingar dessa
            områden samt därtill hörande tre järnbruk för en köpeskilling,
            som torde ha öfverstigit en miljon, hvarpå järnbruken genast nedlades.
            Köparen var ett sågverksbolag. Ar 1903 inköpte samma bolag ännu
            ett stort järnbruk, det äldsta och största i Medelpad, med därtill
            hörande skogar, för att genast nedlägga äfven detta. Endast i
            Gäfleborgs län ha ett 20-tal dylika öfverlåtelser skett till ett
            sammanlagdt belopp af kronor 5,318: 30, medan taxeringsvärdet
            år 1903 å samma egendomar var 4,013,000 kronor. Oaktadt kronans
            villkor vid dessa jorddonationer i många fall tydligen åsido-
            satts, har dock kronans försök att på rättslig väg återvinna dem
            strandat, i det att högsta domstolens utslag i en mängd sådana
            mål gått kronan emot. Utom dessa donationer af rekognitionsskogar
            har kronan i ersättning för äldre stockfångstprivilegier tilldelat
            vissa större skogsägare bestämda områden af fast mark med full
            äganderätt för all framtid, områden, hvilka med hänsyn till den
            inträdande jordvärdestegringen synas tilltagna på ett sätt som
            ej står i rättvis proportion till de ursprungliga privilegierna
            och icke heller kunna anses öfverens- stämma med den önskvärda
            omtanken om landets sanna bästa. Ett sågverk i Norr- botten har
            t. ex. i ersättning för 2,170,7 träd af sin stockfångst erhållit
            27 hela hemman till evärdelig besittning. Slutligen ha en del
            stora skogsägare, bolag,
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-003.pdf"/>
          <p xml:id="i-9w96b2aaSdEcsxbJbWJjQV">
            2
          </p>
          <p xml:id="i-Jb4QbiGDUPUqFVc542nzL8">
            Motioner i Andra Kammaren, N:o 241. 3
          </p>
          <p xml:id="i-XNYccL5aSejDjqZjd2wfSG">
            utan vidare »tilldelats»&gt; stora arealer s. k. öfverloppsmarker,
            utan att någon rimlig anledning, eller ännu mindre någon rättslig
            grund därför kunnat upptäckas. Sådana direkta förläningar ha,
            gjorts bland annat till sågverk i Ångermanland af kronans öfverloppsmarker
            i Ångermanlands södra revir så att endast en mindre del däraf,
            hvilken del kungl. kammarkollegium slutligen föreslagit att afsätta
            till kronoparker, slutligen återstod. De under dessa och andra
            former donerade jordområdena om- fatta icke endast skogsmark,
            utan äfven dels odlingsbar, dels redan odlad jord. Det kan dock
            knappast förutsättas att de nuvarande innehafvarne, som nästan
            uteslutande äro industribolag, kunna tänkas intresserade för jordbruk,
            hvadan marken får ligga, afstängd för odling. Härigenom blifva
            dessa förhållanden ett betänkligt hinder för såväl jordbrukets,
            som den öfriga ekonomiska utvecklingen. Det oerhördt stigande
            jordvärdet sätter ett fåtal i stånd att rikta sig på hela befolkningens
            be- kostnad. En ändring häri är första villkoret för en högeligen
            önskvärd utveckling af jordbruket, särskildt i Norrland. Det sitter
            ett lås för jorden. Vid växande folkmängdstäthet blifva jordmonopolen
            ett hinder för utvecklingen. Det nära sam- bandet mellan dessa
            förhållanden och de två märkliga företeelserna, emigrationen och
            jordbruksbefolkningens relativa tillbakagång i vårt land, torde
            knappast kunna bortförklaras. Det torde ej förvåna någon om en
            växande befolkning med missmod förnimmer, huru det vid utskiftningen
            af den svenska jorden tillgått, och att den med oro frågar sig,
            om ej en återgång till kronan af sådan jord, mot rimlig ersättning
            åt de nuvarande innehafvarne, skulle vara möjlig. Särskildt för
            Norrland är det ett lifsvillkor. Det nuvarande tillståndet är
            abnormt. Det hindrar folket att komma i besittning af jord att
            bruka och drifver befolkningen att utvandra. Afven där jorden
            brukas af arrendatorer åt bolagen saknas den känsla af bofasthet
            och trygghet, som kräfves för ett gifvande jordbruk. Och mycken
            åkerjord lägges i vall eller till skogsbruk. Huru många byar med
            en talrik befolkning skulle ej kunna uppstå å dessa bolagslatifundier,
            om de vore tillgängliga för jordbrukaren? Landet lider en oerhörd
            nationalförlust af de här påpekade förhållandena. Undertecknade
            ha i underdånighet ansett sig böra fästa Eders Maj:ts synnerliga
            uppmärksamhet vid dessa förhållanden och vädja till Eders Maj:t
            att låna sin höga medverkan till att en grundlig och oväldig utredning
            och undersökning, omfattande såväl grunderna för alla dessa jorddonationer
            liksom också möjligheterna för de- sammas återgång eller återförvärfvande
            till kronan, måtte komma till stånd; hvar- jämte vi i underdånighet
            öfverlämna åt Eders Maj:t att äfven i öfrigt taga i öfver- vägande
            de förslag, som kunna ifrågakomma för ett lyckligt ordnande af
            dessa särskildt för Norrlands framtida utveckling så afgörande
            frågor, öfvertygade som vi äro att kraftiga åtgärder skola visa
            sig både nödiga och nyttiga samt att hvarje sträfvande härför
            skall visa sig vara ett sant fosterländskt och samhällsnyttigt
            arbete.» Det torde vara lämpligt att här utöfver hvad petitionen
            innehåller i största korthet ange de olika slagen af kronans jorddonationer
            åt industrien. De kunna sammanfattas under följande rubriker.
          </p>
          <p xml:id="i-YAnSxA2nqJCNmfVjWtws4t">
            Kronohemman och kronotorp, hvarå åbo funnits. Utöfver stora anslag
            af skogar har bruksrörelsen gynnats med jordtilldelningar på det
            sättet, att till den anslagits en mängd krono-
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-004.pdf"/>
          <p xml:id="i-T29Ueypztjomnnxd9DUGLZ">
            4 Motioner i Andra Kammaren, N:o 241.
          </p>
          <p xml:id="i-KjY81MovYweEPzwGZYDx17">
            hemman och kronotorp, hvarå kronoåbo funnits, med rätt för bruksägaren
            att i åbons ställe skattelösa hemmanet. Förmånerna för bruksägaren
            bestodo här förnämligast endast i en viss företrädesrätt till
            inköp af skogsprodukterna samt till åbons tjänstbarheter. Jämlikt
            kungl. kun- görelserna den 21 maj 1878 och 23 december 1881 blef
            det medgifvet åbon att öfverlåta åborätten åt bruksägaren och
            den sistnämnde att öfverlåta skattehemmansrätten åt åbon. Det
            är förunderligt att ett sådant medgifvande som det förstnämnda
            kunnat utfärdas. En mycket sväfvande fråga är brukens rätt till
            dessa hemman och torp samt bruksägarnes och åbornas ömsesidiga
            rättigheter, vare sig jorden blifvit skattelöst eller icke. På
            en mängd ställen hafva åborna blifvit bortdrifna gentemot dem
            tillförsäkrade rättigheter. Där de kvar- sitta, äro de underkastade
            godtycke på mångahanda sätt. På senaste tiden synes särskildt
            den nya allmänna arrendelagen tagas till förevändning för att
            föreskrifva brukarne nya och hårdare villkor samtidigt med att
            brukarne uppsägas för den händelse de ej underkasta sig dem. |
            En speciell tvistefråga är på många ställen rätten till skogen.
            ÅAborna äga enligt författningarne rätt att själfva taga afkomsten
            af skogen med förbehåll endast att först hembjuda den till bruksägaren.
            Men i stället taga bruken mångenstädes skogen för egen del äfven
            till afsalu. Understundom uthuggas dessa skogar för sådant ändamål
            ganska fullständigt, såsom till exempel skedde i slutet på 1890-talet
            å vissa hemman, donerade till Åkers styckebruk i Södermanland.
            Om åbon ens får något kvar till husbehof, anses utan tvifvel också
            bero på Jordägares godtycke. | Alla dessa åbor veta, att de haft
            en själfständig besittningsrätt, som aldrig blifvit dem formligen
            fråntagen. - Men detta oaktadt glider omärkligt rätten ifrån dem,
            under inflytandet af andra lagar, som stå främmande för de äldre
            rättsförhållandena och hvilka bruksägarne med växande djärfhet
            söka utnyttja till redskap för sina, mot den verkliga rätten stridande
            intressen. Dessa åbor hafva inga utvägar för att bevaka sin talan,
            ingen enskild sakförareverksamhet kan reda ut något i denna härfva.
            Deras rätt inskränker sig till några gamla förbleknade urkunder
            och andra handlingar, omsorgsfullt förvarade i någon vrå i hemmet.
            Ingen annan än staten kan hjälpa dessa åbor. Och hvem skulle eljest
            ha både rätt och skyldighet att stå dem bi, om icke den, från
            hvilken de härleda sina anspråk. För närvarande låter dock staten
            i detta fall den ena handen icke veta hvad den andra gör.
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-005.pdf"/>
          <p xml:id="i-RdVA4Q4Xn4xigMbUyVDTKA">
            Motioner i Andra Kammaren, N:o 241. d
          </p>
          <p xml:id="i-8ydRiKmLiPW54nB9ujY1rd">
            En utredning bör här dock ej inskränka sig till blott sådana
            kronohemman, som tillfallit bruk eller, sedan bruken nedlagts,
            numera andra större jordägare genom ren donation. En mängd kronohemman
            hafva dessutom frångått kronan genom förpantning eller liknande
            transak- tioner, öfver hvilka det ur olika synpunkter kunde vara
            af intresse att få någon belysning. Gränserna mellan dessa olika
            slag af föryttringar äro reellt sedt säkerligen sväfvande.
          </p>
          <p xml:id="i-9fRfcYm2LU13iwHatP8zCu">
            Rekognitionsskogar.
          </p>
          <p xml:id="i-EJELqgronsHLmQ1Ps1hmse">
            Bland kronans donationer af skogar till industrien är först att
            märka de förnämligast under 16- och 1700-talen till bergshandteringens
            understöd anslagna skogar. De till äldre verk äfvensom vissa järn-
            grufvor gifna skogar hafva åtnjutits fritt, men i öfrigt har för
            dessa skogar erlagts en viss rekognitionsafgift, hvarför de med
            ett gemensamt namn kallats rekognitionsskogar. Numera lärer man
            skilja endast mellan rekognitionsskogar samt de i Bergscollegii
            cirkulärbref ””/; 1824 om- förmälda grufskogar och grufallmänningar,
            hvilka senare ej få till skatte . lösas och för hvilka numera
            jämväl erlägges rekognitionsafgift. Hvad då angår de förenämnda
            egentliga rekognitionsskogarne, skulle dessa, där de ej under
            en mera bestämd besittningsrätt blifvit åt bergverken upplåtna,
            enligt 1809 och 1810 års riksdagars beslut få indelas till hemman
            och skattelösas, hvarvid öfverloppsmark borde åter- falla till
            kronan. Enligt uppgift i en år 1895 utgifven skrift om till bruks
            understöd skattesålda hemman, torp och skogar skulle vid den tiden
            omkring 800,000 tunnland af rekognitionsskogarne blifvit till
            vederbörande bruksägare skatteförsålda samt antagligen omkring
            150,000 tunnland sådana skogar då ännu ha behållit sin natur.
            En god del af dessa skatteköp hade upprättats så sent som på 1870-
            och 1880-talen. I samma skrift uppgifves, att rekognitionsskogarne
            torde vid början af 1800-talet omfattat omkring 17/2 miljon tunnland
            samt att på grund af kungl. brefven den 4 februari 1811 och 31
            mars 1824 kronan återtagit en del af dessa skogar och dessutom
            åtskilliga bruksägare afsagt sig nyttjanderätten till åtskilliga
            hundratusen tunnland däraf. Då rekognitions- afgifterna och skattelösen
            utgjorde mycket obetydliga belopp i för- hållande till skogarnes
            värde, är det här fråga om en ren donation. Såsom i skatteregleringskommitténs
            betänkande af år 1882 uppgifves, hade då rekognitionsskogar, indelade
            till hemman om tillhopa 276,92 mantal, sålts till verksägare mot
            köpeskillingar, hvilkas sammanräknade belopp utgjorde allenast
            23,432 kronor 41 öre, d. v. s. omkring 85
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-006.pdf"/>
          <p xml:id="i-RyyExWmc8rX9CPPfgvjGhv">
            6 Motioner i Andra Kammaren, N:o 241.
          </p>
          <p xml:id="i-S9Y8c1Fnuod1DyEovcEHVB">
            kronor pr mantal eller 3 å 6 öre pr tunnland skogsmark. Åtskilliga
            af dessa domäner har kronan sedan för bildande af kronoparker
            åter- köpt och därför betalt ett belopp motsvarande minst taxeringsvärdena.
            Exempelvis må omnämnas, att inom Gäfleborgs län funnos år 1903
            20 bruk, som ägde skatteköpta hemman och lägenheter inom länet,
            hvilka uppkommit af rekognitionsskogar och som enligt skattebrefven
            skola vara oskiljaktigt förenade med bruket. De voro nämnda år
            taxeringsvärderade till 4,130,900 kronor och i skatteköpeskilling
            hade för dem utgifvits endast 5,318 kronor 30 öre. Vid 1886 års
            riksdag väcktes motion i Första Kammaren med yrkande, att därest
            skattebref å hemman bildadt af rekognitionsskog innehölle, att
            hemmanet ej finge skiljas från bruk eller fabrik, till hvars understöd
            upplåtelse skett, sådant villkor ej skulle medföra behörighet
            för kronan att, i händelse inrättningen nedlades, yrka rubbning
            af ägares och inteckningshafvares rätt. Denna motion afslogs af
            Riksdagen och yttrade därvid en talare i Första Kammaren, att
            rekognitionsskogarnes afhändande från staten vore ett af de största
            ekonomiska misstag, som blifvit begångna under århundradet; hade
            staten haft skogarne kvar, så skulle grundskatter och annat kunnat
            afskrifvas och ersatts genom den ökade afkastningen af denna skogsegendom.
            Enligt sedermera med- delade domar af högsta domstolen har emellertid
            (Holms juridiska arkiv 1897 sid. 317) återvinningstalan från kronans
            sida förklarats icke kunna äga rum af den anledningen, att villkoren
            för donationen ej uppfyllts. På motion i Första Kammaren tog sig
            därefter 1898 års Riksdag före att utan närmare eftertanke besluta,
            att författningarnes föreskrift om skatteköpta rekognitionshemmans
            oskiljaktighet med bruken skulle upp- höra att gälla och att i
            följd däraf förbehåll därom ej skulle intagas i nya bref. Kungl.
            Maj:t godkände också förslaget och förordning därom utkom den
            22 december 1898. Det är verkligen förödmjukande att nödgas erkänna,
            att man af ouppmärksamhet varit med om något sådant. Genom Kungl.
            Maj:ts dom den 19 mars 1908 meddelades det sista prejudikatet
            i ämnet. Detta rörer den s. k. Tunabergs kronoall- männing, belägen
            inom Jönåkers härad i Södermanland och numera med alla tillhörande
            »härligheter» i skog, jordbruk och folk så godt som ohjälpligt
            hemfallen åt Tunabergs kopparverk eller rättare sagdt Näfve- kvarns
            gods. Hvilka intressen i dylika fall blifvit åsidosatta och ännu
            stå på spel lämnar denna rekognitionsskog ett exempel. Några upp-
            gifter om denna sak kunna därför här vara på sin plats. År 1757
            tillerkändes delägarne i kopparverket, så länge det upp- rätthölles
            och på bergsvis bedrefves samt skogsunderstödet behöfdes,
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-007.pdf"/>
          <p xml:id="i-M2rbQb6EUpA6RrNw6e6HjP">
            Motioner i Andra Kammaren, N:o 241. 7
          </p>
          <p xml:id="i-V99wWuxZBqcvA6S4SAGunr">
            nyttjanderätten till allmänningen att däraf tillika med de därvarande
            oskattlagda torpen till kopparverkets drift och fortsättande sig
            betjäna, dock med rätt för de på allmänningen belägna skoglösa
            hemman och torp att få därifrån hämta behöfligt husbehofsvirke.
            År 1879 utverkade delägarne rättighet för sig att jämlikt 1811
            års kungörelse få efter skedd skattläggning skattelösa så stor
            del af allmänningen, som, sedan de till skogsfång berättigade
            hemman och lägenheter erhållit däremot svarande skogsmark, kunde
            vara för verket erforderlig. Utbrytning af denna senare vederlagsmark
            skedde sedan så, att af allmänningens areal 4.606 har 87,3 ar
            från tilldelningen undantogs 509 har 19 ar, utgö- rande tomter,
            åker, äng och hagmark, hvarefter tilldelades 536 har 19,5 ar 23
            i jordeboken upptagna torp, 191 har 37 ar de under Näfvekvarns
            bruk lydande lägenheter, 440 har 58,2 ar de under Näfvekvarn icke
            lydande hemmanen och 1,833 har 52 ar till hemman under Näfvekvarn.
            Återstoden 1,095 har 71,1 ar skulle anslås till kopparverket.
            År 1889 fastställdes grunderna för skattelösen och med början
            af 1890-talet ansågo verkets delägare sig säkra på att icke vidare
            be- höfva upprätthålla villkoren, hvarför man icke brydde sig
            om att vidta annat än en och annan åtgärd för att det skulle se
            ut som om bruks- driften hölles uppe. I själfva verket har sedan
            1881 icke tillverkats någon koppar mer än en obetydlighet garkoppar
            mestadels af affall åren 1885, 1887 och 1893. Frågan om kronans
            och kopparverkets inbördes rätt till denna allmänning var uppe
            vid 1877 och 1878 års riksdagar, hvarjämte reser- vanter i 1894
            års konstitutionsutskott gjorde anmälan mot den hand- läggning,
            som vederfarits en af aderton torpare gjord ansökning att varda
            'såsom åbor inrymda i torplägenheter å allmänningen, som af dem
            innehades. Kronan instämde år 1899 delägarne i kopparverket med
            yrkande att, då de genom åsidosättande af villkoren för allmänningens
            upplåtelse förverkat sin rätt till densamma, de måtte åläggas
            att till kronan af- träda sin förenämnda så kallade behållna andel
            i allmänningen. Genom Kungl. Maj:ts ofvannämnda sistlidet år meddelade
            dom blef med tre röster mot tre eller således med ordförandens
            utslagsröst — en ledamot i domstolen var tillfälligtvis frånvarande
            — kronans talan ogillad. I domen förklarades, att den omständigheten,
            att de gjorda förutsättningarne och gifna villkoren för nyttjanderättsupplåtelsens
            be- stånd i ett eller annat afseende saknades eller eftersatts,
            icke kunde leda till förverkande af allmänningen, hvilken ägarne
            af kopparverket erhållit rättighet att skattelösa. Minoriteten
            biföll kronans talan. Genom
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-008.pdf"/>
          <p xml:id="i-KEKASk8b1doB2KZH2hCLmF">
            8 Motioner i Andra Kammaren, N:o 241,
          </p>
          <p xml:id="i-QMbQ6yHXcAKkRDKRiwx9Lr">
            samma dom ogillades en af tre torpare såsom mellankommande parter
            förd talan, att de torp å allmänningen, som af dem brukades, måtte
            förklaras af dem besittas med stubb- och röjselrätt. En sådan
            dom medför icke blott en orättmätig förlust för kronan af en värdefull
            skogsegendom utan också synnerligen bekymmersamma förhållanden
            för de enskilde jordinnehafvarna. Hur det nu förhåller sig med
            uppkomsten af de på allmänningen befintliga, till största delen
            under Näfvekvarn lydande hemmanen kan här ej uppgifvas. Karakteristiskt
            är dock, att under det staten efterskänkt grundskatterna på jorden,
            så lära de gamla grundskatterna på dessa hem- man fortfarande
            jämte arrendena få utgöras af åborna till feodalherrarne. De å
            allmänningen befintliga torpen, hvilka i själfva verket lära vara
            29 till antalet, ha enligt donationsvillkoren upplåtits tillika
            med allmänningen endast till kopparverkets drift. Vid en bergmästareunder-
            sökning förklarades ock, att »torpen äro oundgängligen nödvändiga
            för kopparverkets drift». Verkliga förhållandet lär emellertid
            vara följande. Torparne skola utgöra dagsverken; enligt en uppgift
            utgjorde de år 1894 tillsammans 2,695 mandagsverken. Dessutom
            ha de att som skatt till kopparverkets ägare erlägga visst belopp
            i penningar samt leverera vissa läster kol och vissa kubikfot
            spannmål. Icke ett enda af dessa dagsverken ha i mannaminne utgjorts
            vid koppartillverkningen. Under sommartiden ha dagsverkena utgjorts
            dels vid Näfvekvarn dels vid andra under denna egendoms eget bruk
            varande gårdar dels vid de af kopparverkets ägare utarrenderade
            gårdar. Före år 1898 måste torparne under vintertiden ut- göra
            de flesta dagsverkena med skogshuggning och strömmingsnotdragning
            på anvisad plats, dit största delen af dem hade att gå ”/. nymil,
            en del ändå längre, och lika långt hem igen. Dessutom hade de
            att på samma platser utgöra öfverdagsverken mot betalning växlande
            från 75 öre till 20 öre per vinterdag och 1 krona till 1 krona
            12 öre per sommardag, före år 1870 ändå lägre, till och med i
            mannaminne så lågt som 16 skilling per sommardagsverke från kl.
            5 f. m. till kl. 7 e. m. Om ett dagsverke, ofta nog efter 5 å
            6 timmar förut skedd budning, icke ut- gjordes, fick ett s. k.
            bötesdagsverke utgöras. Sedan har undantagsvis någon enda torpare
            kunnat betinga sig något bättre villkor än de andra. Alla dagsverken
            måste utgöras vid egen kost och med egna handredskap. Alla till
            torpen hörande byggnader ha alltid af torparne måst underhållas,
            likaså afloppsdiken och utfartsvägar med därå befintliga broar.
            Kommunal- och andra utskylder måste äfven erläggas, hvilket icke
            är så litet, ty torpen äro jämförelsevis högt fyrksatta. En del
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-009.pdf"/>
          <p xml:id="i-2CiW7cxedsyfEQFRnTqPNg">
            Motioner i Andra Kammaren, N:o 241. 9
          </p>
          <p xml:id="i-TupEk5USoXcy5o7iYDrdjY">
            har äfven haft att erlägga roteringsafgift i båtsmansrote, kronotionde
            m. m. Nästan alltid, då genom dödsfall eller efter uppsägning,
            verk- ställd af kopparverksägarne, ombyte af torpare skett, har
            ägaren med förmånsrätt uttagit den uppskattade husrötan och har
            någon torpare genom nyodling ökat åkerarealen eller genom inköp
            af såväl strå- som kraftfoder hållit flera djur än hvad torpet
            kunnat föda och lyckats upp- drifva afkastningen något, har det
            icke dröjt länge förrän skatten höjts. Allt detta under det att
            koppartillverkningen utgjorde enligt upp- gift i konstitutionsutskottets
            förenämnda memorial under åren 1860— 1869 i medeltal 53,65 centner,
            representerande ett bruttovärde af 2,654: 26 kronor, hvaraf staten
            i afrad eller tionde erhöll ett värde af 131 kronor 26 öre årligen,
            samt enligt uppgift af kommerskollegium under åren 1872 —1881
            i medeltal 54,60 centner till ett värde af 2,704: 31 kronor. Efter
            1881 har som sagdt endast garkoppar tillverkats utaf affall och
            detta blott trenne år med respektive 64,40, 42,35 och 37,6 centner.
            Genom Kungl. Maj:t åberopade dom komma nu dessa torpare säkerligen
            i ett hopplöst beroende af enskilda och det säges, att särskildt
            de torpare, som gjort framställningar om själfständig besittningsrätt,
            hafva att befara det värsta. Om det finnes någon gammal författning,
            som möjligen kan skydda dem, vet man icke. Men äfven om så ej
            är förhållandet, äga de rättighet att få ett värn genom ny lagstiftning.
            Att slumpa bort sin jordägendom på det sättet, att däraf för människor
            följer beroende, ofta påminnande om lifegenskap, kan icke vara
            någon uppgift för staten. Utom förenämnda torp finnas å allmänningen
            äfven vakanta båts- manstorpen Stora Damändan, Östra Damändan,
            Lörhälla (Bäckman), Lörhälla (Berg), Avik, Skarastugan och Ytterbostugan
            samt soldattorpen Aspedalen, Sanstugan och Moga. Dessa torp hafva
            till hufvudrote haft Näfvekvarns egendom med undantag af Lörhälla
            (Berg) och Aspe- dalen, hvilka haft till hufvudrote, det förra
            Räfshyttans och det senare Wrena egendomar. Brukarne af torpen
            betala nu arrende till ägarne af hufvudrotarne. Dessa torp lära
            icke ingått i donationen till koppar- verket och en undersökning
            bör väl i hvarje fall ske, om de icke ännu tillhöra kronan. Under
            sistliden vinter lär ägaren af Wrena låtit af- verka till afsalu
            inemot 1,000 timmer å soldattorpet Aspedalen. Det förtjänar anmärkas,
            att delägarne i Jönåkers häradsallmänning vunno för omkring tre
            år sedan i rättegång med Gällsta hufvudrote ett å härads- allmänningen
            upptaget under nämnda rote sorterande soldattorp. = - Hurusom
            afverkning af skogskapitalet till afsalu under gångna Bih. till
            Riksd. Prot. 1909. 1 Saml. 2 Afd. 2 Band. 125 Häft. 2
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-010.pdf"/>
          <p xml:id="i-RHdkWff59dmX2rsa8fqFSs">
            10 Motioner i Andra Kammaren, N:o 241.
          </p>
          <p xml:id="i-LcbgdbiTtxyjZEpMgNm6SR">
            tider skett å allmänningen samt myndigheterna blundat därför,
            därom har ortsbefolkningen åtskilligt att berätta. Det nu sagda
            är anfördt endast som ett litet exempel på hvad som kan dölja
            sig under historien om kronans jorddonationer till in- dustrien.
            |
          </p>
          <p xml:id="i-Q6da1AJJ7ZV5Td5dg11iX5">
            Sågverkens stockfångstprivilegier.
          </p>
          <p xml:id="i-2Q7iAbi1ihufaUGA733dqZ">
            Vidare hafva ock, företrädesvis i de nordligaste länen, särskildt
            sågverken gynnats med privilegier å årlig stockfångst på kronans
            skogar mot en viss stubböresafgift. Dessa privilegier tillkommo
            under 1700-talet och långt inpå 1800-talet. Några sådana finnas
            ej vidare inom Gäfleborgs och Jämtlands län, enär vid afvittringen
            inom nämnda län de sågverk, hvilka förut åtnjutit dylika privilegier,
            i ersättning därför tilldelats bestämda områden, som blifvit till
            hemman indelade och skattlagda. En så beskaffad områdestilldelning
            har äfven förekommit inom de nordligare länen. Sålunda blef t.
            ex. Hvitåfors sågverk i Norrbottens län vid afvittring år 1859
            för 2,170,7 träd af sin privile- gierade stockfångst tillagdt
            besittningsrätten till 27 särskilda hemman. Enligt en uppgift
            skulle Brännfors sågverk i Västerbotten år 1874 af kronan för
            stockfångst erhållit i vederlag ett område, motsvarande 25 tunnland
            duglig mark för hvarje träd af stockfångsten. Stora områden ha
            på detta sätt tillfallit sågverken med full äganderätt. Inom Västernorrlands,
            Västerbottens och Norrbottens län har emellertid utbrytning af
            stockfångst ägt rum äfven på det sättet, att till sågverken småningom
            anvisats visst aftaget skogsområde, hvarifrån de mot erläggande
            af en skogsränta ägde uttaga den årliga stockfångst, som ursprungligen
            tillförsäkrats dem mot stubböresafgift. Efter år 1886 har träffats
            upprepade aftal mellan kronan och innehafvare af stockfångstområden,
            hvarigenom de senare afstått all rätt till områdena åt kronan
            mot medgifvande att under vissa år få verkställa en vid- sträcktare
            afverkning, än som innefattas i stockfångstprivilegierna. Såväl
            stubböresafgifterna som skogsräntan utgjorde endast en obetydlighet
            mot stockfångstens verkliga värde. Däremot har det veder- lag
            för stockfångsten, som erhölls i sammanhang med afvittringen,
            varit synnerligen frikostigt tilltaget. Rörande omfattningen af
            de med äganderätt åt sågverken upplåtna skogar finnes nog ingen
            tillgänglig utredning. I fråga om de mot skogsränta utbrutna skogarna
            begärde 1874 års Riksdag åtgärders vidtagande för att för kronans
            räkning för- sälja öfverskottsvirket å dessa skogar. Enligt kungl.
            brefvet 17 december 1880 förklarades emellertid Riksdagens framställning
            ej lagligen kunna
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-011.pdf"/>
          <p xml:id="i-X8kMfCqNa1XmwJsNXeQByn">
            Motioner i Andra Kammaren, N:o 241. 11
          </p>
          <p xml:id="i-PwGGaZ39ZpAVQm9oNG4o6e">
            föranleda till annat än att skogsstyrelsen ägde om afverkning
            af öfver- skottet under viss tid träffa öfverenskommelse med sågverksägaren.
            Kronan var således hänvisad till att antingen låta skogen stå
            oafverkad och förfaras eller ock upplåta afverkningen till sågverksägaren
            mot det pris han ville betala. Häraf begagnade sig också privilegiehafvarne.
            Såsom ett exempel i huru hög grad sågverksindustrien gynnats vid
            dessa utbrytningar af stockfångst, må anföras, att Mo sågverk,
            som numera äges utaf Mo och Domsjö aktiebolag, för en privilegierad
            årlig stockfångst af 879 träd fått efter 1882 genom statens i
            administrativ väg gjorda förfoganden såsom present utöfver den
            årliga stockfångsten, representerande ej fullt räntan å ett kapital
            af 100,000 kronor, uttaga skog till värde enligt samma beräkning
            af åtminstone 3,500,000 kronor. Härtill kommer, utom vinst före
            1882 på denna stockfångst, den bety- dande vinst på de synnerligen
            värdefulla skogar, hvilka samma privi- legiehafvare erhöll med
            äganderätt såsom vederlag för annan stockfångst.
          </p>
          <p xml:id="i-JX3UTHueCEHcs9W3f5QF9N">
            Andra jorddonationer till industrien.
          </p>
          <p xml:id="i-oQrc4Sek8ZkcMaTDU3z8i">
            Hit hör ofvannämnda grufskogar och grufallmänningar äfven kallade
            statens till bergshandteringens understöd anslagna skogar eller
            med andra ord dylika skogar, som staten ännu äger. Dessa skogar,
            hvilka ej få till skatte lösas, stå under domänstyrelsens inseende
            och upptagas dessa i domänstyrelsens senaste ämbetsberättelse
            med en areal af 33,184 hektar 10 ar. Deras skötsel är ordnad genom
            förordningen den 27 maj 1898 angående »förvaltningen af statens
            till bergshand- teringens understöd anslagna skogar». Det är om
            denna jämförelsevis obetydliga skogspost, som en ut- redning,
            ehuru visserligen ej heller den fullständig, ägt rum och som förra
            årets tillfälliga utskott genom ett ofattligt förbiseende trodde
            hafva afsedt äfven de egentliga rekognitionsskogarna. Alldeles
            fristående donationer äro åtskilliga slag af privilegier, genom
            hvilka större ägoområden inom Norrbottens län blifvit före- trädesvis
            på 1700-talet upplåtna åt enskilda personer eller bolag till an-
            läggande af järn- och sågverk samt för uppodling af större landsträckor.
            Sådana voro: 1) Kengis bruks- och bergfrälseegendom i Pajala socken,
            2) Meldercreutzska och Hermelinska bergverks- och odlings- distrikterna
            (det förra odlingsdistriktet innefattade en landsträcka af omkring
            20 mils längd och 10 mils bredd emellan Luleå och Kalix älfvar),
            3) Palmstruchska odlings- och skogsdistriktet (ett ödesland 10
            mil långt och 2/2 mil bredt på norra sidan af Piteå älf), 4) Korpforss
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-012.pdf"/>
          <p xml:id="i-ECzb3gZewTkFumHgdjvnkb">
            12 Motioner i Andra Kammaren N:o 241.
          </p>
          <p xml:id="i-HT5ozCakxUWH4TqArQZqA9">
            och Resundsforss järnverksanläggningar med därtill anslagna skogar,
            och 5) Awaforss masugns och Hvitåforss bruks koldistriktsskog.
            Dessa privilegier reglerades i sammanhang med afvittringen. Stora
            områden frångingo därvid privilegiehafvarne och medtogos i den
            allmänna af- vittringen. En utredning borde här ske, till hvilken
            omfattning ändock i följd af privilegierna delar af dessa jordområden
            bibehållits vid bruks-, grufve- och sågverksindustrien, som ej
            räknats till rekognitionsskogar. Sålunda lära Gellivarebolagets
            många hemman härröra från Melde- creutzka privilegiet. Bolag hafva
            som sagdt jämväl på ansökan erhållit nybyggesrätt till en stor
            myckenhet nybyggen särskildt i Norrbottens län. En när- mare utredning
            härom saknas. Disponerandet vid afvittringen af s. k. öfverloppsmarker
            blott för att bli af med dem är äfven ett uppseende- väckande
            ämne.
          </p>
          <p xml:id="i-DCuNWpfkQBXucURS67zRaS">
            Rörande förenämnda jorddonationer, deras uppkomst och skiftande
            öden finnes ingen sammanfattad utredning. Nutiden känner ej till
            dessa förhållanden i dess olika detaljer. Det är således till
            en början en viktig angelägenhet ur olika synpunkter att få något
            ljus i dessa saker. Att en enskild ej mäktar på lediga stunder
            åstadkomma detta utan att det måste ske på officiell väg, ligger
            i sakens natur. Till yttermera visso åberopas följande af kammarrådet
            E. Thulin härom af- gifna förklaring. »Till svar å Eder förfrågan,
            huruvida en sådan undersökning, som afses i Eder motion n:o 211
            vid 1908 års riksdag rörande till industriens understöd upplåten
            kronojord, skulle kunna åstadkommas på privat väg, får jag härigenom
            meddela, att detta icke synes mig vara möjligt utan torde, därest
            en sådan undersökning skall verkställas, detta endast kunna ske
            å officiell väg. Detta gäller äfven frågan om de särskilda rättigheter
            och skyldigheter, som tillkomma åboar å under bruk skatteköpta
            hemman, hvilken fråga, efter hvad kammar- och kommerskollegiernas
            underdåniga utlåtanden den 23 november 1876 ock utvisa, är synnerligen
            oklar och invecklad.» Sedan man sålunda fått kunskaper i ämnet
            kan man med bättre förutsättningar än hittills börja reflektera
            öfver hvad som kan och bör göras åt saken. Att det hela är en
            enda stor riksskandal, vet man visserligen redan nu. Men det saknas
            tillräckliga hållpunkter för att få de erforderliga greppen på
            saken. Sålunda skall det säkerligen visa sig, att åtskillig ännu
            bestående Juridik blifvit trädd för nära. Särskildt bör detta
            blifva förhållandet med kronohemman och kronotorp, hvilkas åbor
            blifvit tillförsäkrade okvald besittningsrätt. För dem, som sitta
            kvar, kan det blifva godt
          </p>
          <pb facs="riksdagen-motions-pdf/data/1909/mot_1909__ak__241/mot_1909__ak__241-013.pdf"/>
          <p xml:id="i-XmJcKv5MkAe3kjq47wp6Nd">
            Motioner i Andra Kammaren, N:o 241. 13
          </p>
          <p xml:id="i-JhZTRcgEdtYoqbQjjZxXcS">
            att få veta, att de hafva en rätt, och för dem, som blifvit bortdrifna
            olagligen, kan upprättelse på detta sätt vinnas. Vidare skall
            man kanske finna, att en del andra villkor och för- behåll, som
            numera åsidosatts, fortfarande äro juridiskt bindande äfven- som
            göra upptäckter i öfrigt om rättigheter, som kronan har i behåll.
            Men härvid bör det icke stanna. Där gällande lagar eller rätts-
            praxis ej längre räcka till för att hägna om de gamla donationerna,
            kan fråga uppstå att stifta nya lagar, som taga hänsyn till hvad
            som är skäligt och billigt och för landet gagneligt. Det kan sålunda
            ifråga- sättas att genom lag gifva hemmanens brukare och torpare
            den trygghet i sin besittning, som de haft under statens hägn
            och som icke bort dem fråntagas. Staten kan ock med synnerligt
            fog genom ny lag bestämma, att de gamla villkoren skola i skäliga
            fall upprätthållas vid äfventyr, att donationen eller någon del
            däraf återfaller till statsverket. Staten borde slutligen nu lika
            litet som vid många tidigare tillfällen draga i betänkande att
            genom indragning, beskattning eller annorledes till statsverket
            helt eller delvis återbörda dylika särdeles opåkallade eller af
            ouppmärksamhet föranledda jordföryttringar af ifrågavarande slag.
            På grund af hvad sålunda anförts få vi hemställa,
          </p>
          <p xml:id="i-VB8ciwjRJ6HfeHnYuuiGQ1">
            att Riksdagen ville anhålla, att Kungl. Maj:t måtte föranstalta
            en utredning rörande kronans jord- donationer till industrien
            äfvensom, såvidt på Riks- dagens medverkan ankommer, föreslå Riksdagen
            de åtgärder, hvartill denna utredning kan gifva anledning.
          </p>
          <p xml:id="i-98vuvridVCNsVddM6Kugds">
            Stockholm den 17 april 1909.
          </p>
          <p xml:id="i-DfEzduiG69qDbUJYsC4XJ2">
            Carl Lindhagen. Nils Persson. Bernh. Eriksson. Rob. Karlsson.
            Knut Tengdahl. Sven Linders. N. A:son Berg. A. C. Lindblad. Gustaf
            Strömberg. C. E. Svensson. K. A. Borg. E. OC. Kropp. N. Edv. Lindberg.
            G. A. Rundgren. Johan Forssell.
          </p>
          <p xml:id="i-TQ7eEoHxr2Kwmj13hHg9MZ">
            E. A. Leksell. L. J. Carlsson. Sven Persson. Ernst Söderberg.
          </p>
          <p xml:id="i-F53kKR4VQVcYTLTqMYxNyE">
            I förestående motions syfte instämma
          </p>
          <p xml:id="i-Dsf2YwgBZLSAjDhSPkVcD">
            Sam. Söderberg i Hobborn, J. Hellgren. S. H. Kvarngelius. J.
            M. Juhlin. Axel Schotte. Nils Edén. Adolf Janson. Oscar Bogren.
            - Carl Jansson. Olof Jonsson.
          </p>
          <p xml:id="i-XR3NGjTbUGqTNVwDnfXqER">
            Bih. till Riksd. Prot. 1909. 1 Saml. 2 Afd. 2 Band. 125 Häft.
            3
          </p>
        </div>
      </div>
    </body>
  </text>
</TEI>
