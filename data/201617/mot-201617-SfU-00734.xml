<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-00734">
  <teiHeader>
    <fileDesc>
      <titleStmt>
        <title>Amnesti samt enklare och tydligare regler för arbetskraftsinvandring</title>
        <author corresp="i-26JwMpJPh7ufEnA9hhtP9j">av Niklas Wykman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:734 av Niklas Wykman (M)</title>
          <idno type="rdwebb">H402734</idno>
          <rs type="number">734</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H402734/text</ref>
          <ref type="dokument_url_html">http://data.riksdagen.se/dokument/H402734</ref>
          <ref type="dokumentstatus_url_xml">http://data.riksdagen.se/dokumentstatus/H402734</ref>
          <ref type="docx">http://data.riksdagen.se/fil/C4B6F3EC-3234-457A-B9D0-A980B08473BD</ref>
          <ref type="pdf">http://data.riksdagen.se/fil/F5845514-8235-4848-A51A-CFC066BA72C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <name>Niklas Wykman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LPWU1B8TtZUKYquMRXnDBM" type="signed"/>
        <correspContext corresp="i-LPWU1B8TtZUKYquMRXnDBM">
          <note type="signatory" corresp="i-26JwMpJPh7ufEnA9hhtP9j"/>
        </correspContext>
        <correspAction xml:id="i-JvqhGbXCDNLbE5zmNRfMDJ" type="submitted">
          <date when="2016-10-03"/>
          <time when="11:47:07"/>
        </correspAction>
        <correspAction xml:id="i-WSzGe1jucDwCrcbekzzQXj" type="reviewed">
          <date when="2016-10-03"/>
          <time when="14:51:12"/>
        </correspAction>
        <correspAction xml:id="i-PKzp28UCnpf7gxttujAQDQ" type="referred">
          <date when="2016-10-14"/>
        </correspAction>
        <correspAction xml:id="i-S3eSK4CTsRt6e6zCxYWYzH" type="assigned">
          <date when="2017-06-29"/>
          <time when="08:39:43"/>
        </correspAction>
        <correspContext corresp="i-S3eSK4CTsRt6e6zCxYWYzH">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-K2AFCXfsJFz8nZoe4gLww8" type="behandlas_i"/>
        <correspContext corresp="i-K2AFCXfsJFz8nZoe4gLww8">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5cWLko7wBVMw3johZbe6VL" type="motHeader">
        <div xml:id="i-TPr19uVCVU2f8zaStKAqH" type="motTitle">
          Motion till riksdagen 2016/17:734 av Niklas Wykman (M) Amnesti
          samt enklare och tydligare regler för arbetskraftsinvandring
        </div>
      </div>
      <div xml:id="i-CVKz82snDo5ikCjihitGKp" type="motBody">
        <div xml:id="i-GiRix2kUrFzFgDqeK7jNvP" type="motProposal" subtype="förslag">
          <head xml:id="i-VQUwxjL1ooKNaibjVQT49h">
            Förslag till riksdagsbeslut
          </head>
          <list xml:id="i-7YeQoDQk3HTZQJFhVF2mXF" style="ol">
            <item xml:id="i-6xu8YN8nSSZFM4vNEP66av">
              Riksdagen ställer sig bakom det som anförs i motionen om att
              ta bort kravet på att jobb ska vara utannonserade i Eures och
              ersätta det med ett allmänt krav på att utannonsering ska vara
              synlig för EU-medborgare som söker arbete i Sverige, och tillkännager
              detta för regeringen.
            </item>
            <item xml:id="i-B2hEGW3S3kggDuRXApSujo">
              Riksdagen ställer sig bakom det som anförs i motionen om att
              tillåta arbetsgivare att betala ut lön i efterhand om skillnaden
              jämfört med gällande regelverk är liten, och tillkännager detta
              för regeringen.
            </item>
            <item xml:id="i-D5hgeRd7VCgsAAU6jZBXNc">
              Riksdagen ställer sig bakom det som anförs i motionen om att
              ersätta kravet om kollektivavtalsenliga villkor med ett allmänt
              krav om att lönen ska motsvara faktiska lönenivåer inom branschen,
              och tillkännager detta för regeringen.
            </item>
            <item xml:id="i-QW1RZxdBSiHHEEemQbUkSP">
              Riksdagen ställer sig bakom det som anförs i motionen om att
              i väntan på nytt regelverk bevilja amnesti för de personer som
              berörs av regelverket och som redan befinner sig i Sverige och
              arbetar, och detta tillkännager riksdagen för regeringen.
            </item>
            <item xml:id="i-13ynhtCanAksy1igSsnJME">
              Riksdagen ställer sig bakom det som anförs i motionen om att
              ersätta kravet på kollektivavtalsenliga villkor med ett allmänt
              krav om att lön och villkor ska motsvara marknadsmässiga villkor
              på svensk arbetsmarknad, och detta tillkännager riksdagen för
              regeringen.
            </item>
            <item xml:id="i-96sBfwhkqkeFFhyjoVGXY4">
              Riksdagen ställer sig bakom det som anförs i motionen om försörjningskravet
              och tillkännager detta för regeringen.
            </item>
          </list>
        </div>
        <div xml:id="i-EHphLTM3DSteyQiu9EBTXF" type="motContent">
          <head xml:id="i-HVUJ8bHJPozN7XMSV44sLE" type="h1">
            Motivering
          </head>
          <p xml:id="i-PsfHDRAfLN7xtAfJvUR2hd">
            Sverige behöver arbetskraft och kompetens för att skapa jobb
            och tillväxt. Genom relativt generösa regler för arbetskraftsinvandring
            och goda arbetsvillkor lyckas vi varje år attrahera människor
            med arbetsvilja och kunskaper att etablera sig i Sverige. Människor
            som invandrar hit för att de fått ett arbete fyller kompetens-
            och rekryteringsluckor på arbetsmarknaden och skapar på så sätt
            ytterligare fler jobb.
          </p>
          <p xml:id="i-YTFoiftNA5vyRw8GEcTi8t">
            Även om det svenska regelverket för arbetskraftsinvandring är
            generöst i förhållande till andra länder, finns det ett antal
            regleringar som orsakar problem och får orimliga konsekvenser
            för den enskilde. Regleringarna är formulerade på ett sätt som
            gör att rättstillämpningen blir stelbent och orättvis. Ett antal
            uppmärksammade fall visar hur arbetskraftsinvandrare har utvisats
            trots att de har ett jobb och försörjer sig. Marginella skillnader
            mellan den egna och den kollektivavtalsenliga lönen eller detaljer
            kring hur den anställde fick jobbet har blivit avgörande för rätten
            till uppehållstillstånd. Bedömningarna är skadliga för ekonomin
            och undergräver förtroendet för politiken. Detta har visats bland
            annat av rapporten ”Människorna mellan stolarna” författad av
            Fredrik Hultman, Timbro.
          </p>
          <p xml:id="i-Y94u3fRnpUxj2xM9HJ6eSs">
            Det finns ett antal krav för att arbetskraftsinvandrare ska få
            arbetstillstånd i Sverige. Dels handlar det om att tjänsten som
            personen är anställd för ska vara utannonserad via Eures, The
            European Job Mobility Portal, i minst tio dagar vid varje nyrekrytering
            av en tredjelandsmedborgare. Detta har sin grund i att EU-medborgare
            ska ha företräde till arbeten på svensk arbetsmarknad framför
            medborgare från länder utanför EU. Det finns dock inget krav på
            att tredjelandsmedborgare ska hitta jobbet via en annons i Eures,
            inte heller ställer EU krav på att just Eures används i den svenska
            lagstiftningen. Det orättvisa i tillämpningen av regeln tydliggörs
            när en tredjelandsmedborgare utvisas på grund av att den aktuella
            tjänsten inte utlysts i Eures utan via andra motsvarande kanaler
            som inte fanns när lagen stiftades. Genom att förändra lydelsen
            i lagen till ett allmänt krav på att utannonseringen ska vara
            synlig för EU-medborgare skulle lagen bli mer anpassad efter dagens
            arbetsmarknad.
          </p>
          <p xml:id="i-RGM7GSsVFiWYp74P7XpfYD">
            Ytterligare ett krav för att få arbetstillstånd i Sverige är
            att den som söker arbete ska kunna försörja sig genom den tjänst
            som söks. Försörjningskravet föreligger framförallt för att den
            som får arbetstillstånd inte ska vara beroende av försörjningsstöd.
            Lönen ska därför vara högre än 13 000 kronor i månaden, vilket
            är den gräns Migrationsverket har satt upp utifrån lagens förarbeten.
            Om lönen, om så även för en enda månad, skulle vara lägre än försörjningskravet
            leder det till utvisning. Till exempel har det drabbat personer
            som tillfälligt gått ner i arbetstid för att lära sig svenska.
            Försörjningskravet är alltför stelbent utformat och borde ersättas
            med ett krav på att personen under sin tid i Sverige inte ska
            behöva försörjningsstöd eller annat stöd för att klara ett skäligt
            uppehälle.
          </p>
          <p xml:id="i-Aegwt1V4H3qLTYPaMn4Pc9">
            Vidare ska villkoren för den aktuella tjänsten vara kollektivavtalsenliga.
            Att använda kollektivavtal som grund för rättsliga bedömningar
            har fått kritik från bland andra Advokatsamfundet. Då kollektivavtal
            inte går att kontrollera på ett säkert sätt förespråkade Advokatsamfundet
            istället att det ska vara allmänna riktlinjer för vad som kan
            anses som marknadsmässiga villkor på svensk arbetsmarknad som
            lagstiftningen ska utgå ifrån. Kollektivavtalsenliga villkor innebär
            exempelvis att lönen som minimum ska motsvara lägstalönen och
            att försäkringar ska överensstämma med kollektivavtalet. Som det
            ser ut idag utvisas personer vars inkomst är marginellt under
            lägstalönen eller för att arbetsgivaren inte har tecknat rätt
            försäkring. Rimligare vore att lagstiftningen tog fasta på den
            faktiska lönestatistiken och krävde att den som arbetskraftsinvandrar
            inte ska tjäna mindre än till exempel den lägst avlönade decilen.
            Det bör också vara möjligt för arbetsgivare att i efterhand korrigera
            för mindre avvikelser, så att utvisning ej blir aktuellt. Särskilt
            bör misstag i efterlevnaden av avtalsvillkoren som inte är hänförliga
            arbetstagaren inte kunna läggas arbetstagaren till last genom
            ett utvisningsbeslut.
          </p>
          <p xml:id="i-XzFd2L5Fic8bb7LYEQKPU5">
            Sverige behöver människor som arbetar och ska inte utvisa människor
            som gör rätt för sig. Regelverket för arbetskraftsinvandring behöver
            anpassas för att klara Sveriges behov av arbetskraft och begåvning.
            Flera fall som uppmärksammats visar att dagens regelverk inte
            är funktionellt och att det drabbar enskilda på ett orimligt sätt.
            I väntan på nytt regelverk bör därför de av regelverket berörda
            personerna som redan befinner sig i Sverige och arbetar beviljas
            amnesti.
          </p>
        </div>
        <div xml:id="i-6XHDhbLoxG3AbT2EgmU4rK" type="signatureBlock">
          <list xml:id="i-5kfaCKmSAvLj9iE23WJJhJ">
            <item xml:id="i-4YaLY4jCLTv9pymR3NdGo7" who="i-26JwMpJPh7ufEnA9hhtP9j" type="signature">
              Niklas Wykman (M)
            </item>
          </list>
        </div>
      </div>
    </body>
  </text>
</TEI>
