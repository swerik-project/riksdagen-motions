<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01891">
  <teiHeader>
    <fileDesc>
      <titleStmt>
        <title>Oseriös verksamhet inom psykiatrin</title>
        <author corresp="i-Ev6Dx3pWj2WT32VGQpabaz i-TMBKCxFj2h6LkEEpYodyut">av Finn Bengtsson och Jessika Roswall (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1891 av Finn Bengtsson och Jessika Roswall (båda M)</title>
          <idno type="rdwebb">H5021891</idno>
          <rs type="number">1891</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021891/text</ref>
          <ref type="dokument_url_html">http://data.riksdagen.se/dokument/H5021891</ref>
          <ref type="dokumentstatus_url_xml">http://data.riksdagen.se/dokumentstatus/H5021891</ref>
          <ref type="docx">http://data.riksdagen.se/fil/7E2AC14D-8466-44C0-8F27-0F1EAD6C4AE6</ref>
          <ref type="pdf">http://data.riksdagen.se/fil/E0B0A053-B3F5-48CF-974A-6C52083239C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AiN2kmupKDbdqTvLxH5HDh" type="signed"/>
        <correspContext corresp="i-AiN2kmupKDbdqTvLxH5HDh">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction type="submitted" xml:id="i-XLrM9np2FzENhqrgHstbdL">
          <date when="2017-10-03"/>
          <time when="14:26:35"/>
        </correspAction>
        <correspAction type="reviewed" xml:id="i-GTJ7E3AMwqEohYp6Ka1oUQ">
          <date when="2017-10-03"/>
          <time when="16:42:59"/>
        </correspAction>
        <correspAction type="referred" xml:id="i-NCZwXAzghZP3CJ7tDKNU7c">
          <date when="2017-10-13"/>
        </correspAction>
        <correspAction type="assigned" xml:id="i-8b5arka75gKuRLPrAit7TP">
          <date when="2018-08-20"/>
          <time when="10:45:55"/>
        </correspAction>
        <correspContext corresp="i-8b5arka75gKuRLPrAit7TP">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-uyHddYJkueo2cx1KxEWsY"/>
        <correspContext corresp="i-uyHddYJkueo2cx1KxEWsY">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1891 av Finn Bengtsson och Jessika Roswall (båda M) Oseriös verksamhet inom psykiatrin</div>
      </div>
      <div type="motBody">
        <div type="motProposal" subtype="förslag">
          <head xml:id="i-WKALzx2b7Tkr2YE2k3rQuA">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NZidNkeYhR6Dxnvzo2hLUy">
              Riksdagen ställer sig bakom det som anförs i motionen om att
              i patientsäkerhetslagen säkerställa att utövande av psykiatrisk
              vård garanteras patienter till skydd mot oseriös verksamhet inom
              området, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-42AuLG3R6wYE2mdUEnjtNY">
            Bakgrund
          </head>
          <p xml:id="i-Ya1scWjTXs7uj5VuomKoAQ">
            Lagstiftning om kvacksalveri har i alla tider ifrågasatts av
            utövare som anser att det föreligger ett legitimt behov av sådan
            verksamhet. I många fall, där så sker under ordnade former och
            i nära samarbete med den etablerade medicinska verksamheten, möter
            detta inget hinder.
          </p>
          <p xml:id="i-JLmP1czF5VSxFC9e2Leu3i">
            Men på grund av att den sedan lång tid vedertagna så kallade
            kvacksalverilagen (numer reglerad i patientsäkerhetslagen) av
            outgrundlig anledning undantagit psykiatrin från krav på seriös
            medicinsk kompetens, så har det över åren växt fram en flora av
            alltfler kommersiella institut och kliniker med ett utbud av terapier,
            kurer och metoder för påverkan främst på människors psykiska tillstånd
            som inte är grundade på vetenskap eller beprövad erfarenhet, och
            inte heller har någon ambition eller vilja att samarbeta med desamma.
          </p>
          <p xml:id="i-8aBUKVbUy1dLdPjuLDMPQJ">
            I vissa fall är deras verksamhet till och med öppet kritisk till
            det som på vetenskaplig grund anses vara de bästa och säkraste
            psykiatriska och psykologiska metoderna att tillämpa idag. De
            alternativa åtgärderna utövas således av personer utan läkar-
            eller psykologlegitimation eller motsvarande och inger starka
            farhågor med tanke på den risk människor löper att få försenad
            diagnos och ineffektiv behandling för sina eventuellt allvarliga
            psykiska besvär.
          </p>
          <p xml:id="i-K5bmhobMbMboTNezYSSMsR">
            Om man exempelvis söker en terapeut på internet kan man hitta
            ett betydande antal olika, en del nyandliga, kliniker och utbildningsinstitut
            i Sverige som erbjuder en mängd fantasifulla terapier och terapeututbildningar.
          </p>
          <p xml:id="i-Vbu3EGGXD7eQJdvYW47bYu">
            I tidningarna annonseras till exempel om certifieringskurser
            för sorgebearbetning. På fem dagar kan man bli utbildad för att
            hjälpa människor i sorg. Efter en kort utbildningskurs, som ofta
            är ganska dyr, kan man få en titel som låter förtroendeingivande,
            till exempel licensierad, certifierad, diplomerad coach eller
            terapeut av något slag. En del kursgivare hävdar att de har kontakter
            inom sjukvården eller universitetsvärlden och att de anlitas av
            landsting eller försäkringskassa. Det finns vittnesmål om hur
            människor som genomgått personlighetsutvecklingskurser eller som
            varit medlemmar i auktoritära eller manipulativa rörelser mått
            psykiskt dåligt av den påverkan de utsatts för i den här typen
            av utbildning.
          </p>
          <head type="h2" xml:id="i-WkkPwf3TZSYSBvqKvg4UKQ">
            Motivering
          </head>
          <p xml:id="i-GUS1NMSTGLZvVZGQtCodWF">
            Vi anser att det grundläggande problemet som man måste komma
            till rätta med utgår från att så långt möjligt garantera säkerheten
            för att människor med symptom av själsligt lidande inte primärt
            hamnar hos otillräckligt medicinskt kompetenta personer.
          </p>
          <p xml:id="i-B6aHcVDuwZXB6jMSSYHgyz">
            Vi anser att den ordning som måste råda är att människor med
            olika former av psykiska symptom först frias från att kvalificera
            sig för en diagnos som innebär medicinskt behandlingskrävande
            psykiatrisk sjukdom innan icke-medicinskt legitimerade yrkesutövare
            tillåts erbjuda sådana personer sina tjänster.
          </p>
          <p xml:id="i-MiotV8i58aqCSJrPHinko5">
            En sådan ordning skulle sätta stor press på dem som saknar den
            av Socialstyrelsen legitimerade yrkeskompetens som rimligen bör
            krävas för att på ett evidensbaserat och säkert sätt diagnostisera
            och behandla psykiatrisk sjukdom. Pressen skulle innebära att
            de med otillräcklig kompetens för att hantera medicinskt behandlingskrävande
            psykiatrisk sjukdom inte behåller människor med sådan allvarlig
            sjukdom inom ramen för sin otillräckligt medicinskt belagda verksamhet,
            utan har bättre motiv än idag för att faktiskt hjälpa en person
            med själsligt lidande att först få just medicinskt behandlingskrävande
            psykiatrisk sjukdom utesluten av någon med den rätta kompetensen
            för detta.
          </p>
          <p xml:id="i-NYYAZ6cqhq3kc4onAj1G1S">
            När väl medicinskt behandlingskrävande psykiatrisk sjukdom först
            är utesluten, kan möjligheterna att erbjuda annat stöd ansvarsfullt
            få övervägas. Men utan tydliga krav på en sådan ordning i lagen
            tror vi inte att patienter som lider av någon av de många folksjukdomar
            som begreppet medicinskt behandlingskrävande psykiatrisk sjukdom
            innebär kan mycket bättre garanteras den säkerhet mot försämringar
            av befintliga tillstånd, eller till och med dödsfall, som andra
            folksjukdomar har i och med att de senare till skillnad från psykiatriska
            sjukdomar omfattas av nuvarande patientsäkerhetslagen på denna
            punkt.
          </p>
          <p xml:id="i-Dv9LkV22A98BiRNFnV5Bzb">
            Om inte situationen ändras misstänker vi att människor fortsätter
            att fara illa därför att de inte får vård grundad på vetenskap
            och beprövad erfarenhet utan utsätter sig för ineffektiva behandlingar
            som de får betala stora pengar för. Det står dessutom i kontrast
            mot de höga krav som vi anser oss ha rätt att ställa på att insatser
            inom hälso- och sjukvården ska vara rimligt evidensbaserade.
          </p>
          <p xml:id="i-5n5Y2Aicrprmg9Zj4HkrEC">
            Under en lång rad av år har vi med motioner på detta tema försökt
            få utskottet att påverka regeringen i denna riktning. Tyvärr har
            denna typ av motioner med, enligt vår mening, ytterst svag motivering
            varje gång avslagits. Vi väcker därför åter en motion på detta
            viktiga patientsäkerhetsområde, och som bakgrund för detta vill
            vi hänvisa till avslagsmotivering från utskottet 2014/15 med följande
            lydelse:
          </p>
          <p xml:id="i-P1E1wYkwyhiKfzTz6V8RYz">
            Psykisk ohälsa är en av vår tids stora utmaningar. Utskottet
            anser att det behövs långsiktiga satsningar på främjande av psykisk
            hälsa och förebyggande arbete och vård för psykisk ohälsa som
            kan ge hållbara förbättringar för framtiden. Hälso- och sjukvården
            behöver förstärkas så att det blir lättare att få tidig hjälp
            med psykisk ohälsa såsom ångest och depression. Det är angeläget
            att berörda aktörer samverkar för att möta den ökande psykiska
            ohälsan i befolkningen med kunskap och utvecklade arbetssätt.
            Utskottet ser mycket positivt på att regeringen och SKL slutit
            en ny överenskommelse om stöd till riktade insatser inom området
            psykisk ohälsa för 2015, baserad på de övergripande målen i PRIO-planen
            2012–2016. Det krävs långsiktighet i arbetet med att stärka psykiatrin
            och för att motverka psykisk ohälsa. Utskottet ser därför positivt
            på det nya målet i överenskommelsen om att det vid årets utgång
            ska finnas en plan för hur resultatet av det arbete som bedrivits
            2012–2015 ska vidmakthållas och bli en del av en långsiktig struktur.
            Utskottet anser vidare att en samordnad och behovsanpassad kunskapsstyrning
            är av vikt för att nå målen i PRIO-arbetet. Det är positivt att
            arbetet med att utveckla webbplatsen Kunskapsguiden fortsätter
            under 2015. Mot bakgrund av pågående arbete anser utskottet att
            det inte är nödvändigt för riksdagen att ta några initiativ med
            anledning av motionerna.
          </p>
          <p xml:id="i-QEmJKFquP8dZN4JFvtcJAe">
            Som tydligt framgår av utskottets motivation för avslag 2014/15
            så har överhuvudtaget inte patientsäkerhetsaspekten, som är den
            bärande frågan för den aktuella frågeställningen i vårt fall,
            berörts med ett ord. Istället hänvisas till ett nog så förtjänstfullt
            arbete som görs för psykiatrins fromma av både staten och sjukvårdshuvudmännen.
            Men detta utesluter på inget sätt att patientsäkerheten för psykiatriska
            tillstånd behöver skärpas i, förslagsvis, patientsäkerhetslagen.
            Vi är medvetna om att utskottet ännu inte har haft möjlighet att
            ta ställning till en likalydande motion från förra riksmötet 2016/17.
            Vi väljer dock att lägga denna motion igen i år för att visa ärendets
            betydelse. Vi vill att utskottet stödjer riksdagen i att fatta
            ett sådant beslut, och att detta därmed ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-PD8dUPpeHFXNCC8Kjv2cv5">
              Finn Bengtsson (M)
            </item>
            <item xml:id="i-FfRRgUsbabYduVZseHPQSN">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
