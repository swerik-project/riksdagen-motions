<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-UU-00533">
  <teiHeader>
    <fileDesc>
      <titleStmt>
        <title>Samarbete med Rysslands demokrater m.m.</title>
        <author corresp="i-SohYLAuWsbMU8CyYucDha1 i-SohYLAuWsbMU8CyYucDha1">av Håkan Holmberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samarbete med Rysslands demokrater m.m.</title>
          <idno type="rdwebb">GE02U533</idno>
          <rs type="number">U533</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GE02U533/text</ref>
          <ref type="dokument_url_html">http://data.riksdagen.se/dokument/GE02U533</ref>
          <ref type="dokumentstatus_url_xml">http://data.riksdagen.se/dokumentstatus/GE02U533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KWhQa9ZaGCAgcmLrRG2ne7" type="signed"/>
        <correspContext corresp="i-KWhQa9ZaGCAgcmLrRG2ne7">
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-NTXLkayNLx1xKQsGQibNYd"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-NTXLkayNLx1xKQsGQibNYd"/>
        </correspContext>
        <correspAction type="referral" xml:id="i-5dcoeKA3hTuQEURYxpYLug">
          <date when="1991-02-06"/>
        </correspAction>
        <correspAction type="dismissal" xml:id="i-AGvNyr4NpnwqAvjTTwpgZK">
          <date when="1991-02-05"/>
        </correspAction>
        <correspAction type="submission" xml:id="i-PktDgDeev7AeGpoQ8vqfHa">
          <date when="1991-01-25"/>
        </correspAction>
        <correspAction type="referral" xml:id="i-3QmQL1ZMPa1GHvHppJ38it">
          <date when="1991-02-06"/>
        </correspAction>
        <correspAction type="dismissal" xml:id="i-HgAKybNaU4aZLGdV9LAifF">
          <date when="1991-02-05"/>
        </correspAction>
        <correspAction type="submission" xml:id="i-5HT7iFfLxVu7Wvjdbg9Jmb">
          <date when="1991-01-25"/>
        </correspAction>
        <correspAction type="assigned" xml:id="i-EdfQqD6rpDN656oJz5S6Rx"/>
        <correspContext corresp="i-EdfQqD6rpDN656oJz5S6Rx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_UU_533/mot_199091_UU_533-001.pdf"/>
      <div type="motHeader" xml:id="i-Nirm9MKkDJeYPAVK3JFqZR">
        <div type="motTitle" xml:id="i-VUNBxqLPqM244tCEbXf9vb"/>
        <div type="motSubmissionInfo" xml:id="i-8oH5y5Cd5ndLzq3sXWNJ2M"/>
      </div>
      <div type="motBody" xml:id="i-ReUCZEga3qAHvk5pXu7W4U">
        <div xml:id="i-5BYAg1iUzB11ZLUYgS6JMy">
          <p xml:id="i-U4UuMFKEwa8B6qtFh9JUth">
            Motion till riksdagen
          </p>
          <p xml:id="i-9xe93UryMU6LDH671NJe2V">
            1990/91:U533
          </p>
          <p xml:id="i-WhMSU9kUmapTYGPom6TGRN">
            av Håkan Holmberg m.fl. (fp) Samarbete med Rysslands demokrater
            m.m.
          </p>
          <p xml:id="i-8ud5rSbFKVaWGxxvAcm8ib">
            Inledning
          </p>
          <p xml:id="i-5tTkDpmNQdAaSaaaDiGVuu">
            Den snabba demokratiseringen i Östeuropa har hittills i många
            avseenden skett parallellt med en liknande process i Sovjetunionen.
            Detta har skapat förhoppningar om en helt ny europeisk och internationell
            ordning präglad av fredlig samverkan och integration mellan demokratiska
            stater från ”At- lanten till Ural” eller rent av från ”Vancouver
            till Vladivostok”. Demokratiseringen och övergången till för demokratier
            normala ekono- miska och sociala förhållanden i Sovjetunionen
            är dock väsentligt mer kom- plicerad än den process som inletts
            i de övriga hittillsvarande kommunistiska staterna i Europa. De
            grupper inom militären, säkerhetspolisen och det poli- tiska etablissemanget
            som identifierar sig med det kommunistiska systemet och som känner
            sig hotade av en fortsatt demokratisering är väsentligt star-
            kare i Sovjetunionen än i någon av de nya demokratierna i öst.
            Glasnost och perestrojka har dock snabbt förändrat den tidigare
            politiska verkligheten i landet. Stalin-tidens terror, dess begynnelse
            under Lenin och fortsättning under Stalins arvtagare, liksom legitimiteten
            i hela det socialis- tiska projektet, diskuteras nu öppet. Kommunistpartiets
            monopol på poli- tisk verksamhet har brutits och nya partier och
            politiska grupper med helt andra mål och värderingar uppstår i
            snabb takt. Planekonomins otillräcklig- het i ett modernt samhälle,
            den allt svårare försörjningssituationen och den ekologiska krisen
            i stora delar av Sovjetunionen är några av de fenomen som har
            fäst allt fler medborgares uppmärksamhet på farorna med ett centralstyrt
            politiskt och ekonomiskt system. Under senare tid har dock reaktionen
            mot demokratisering och strävan efter marknadsekonomi tagit sig
            allt starkare och mer våldsamma uttryck, med dödsskjutningarna
            i Vilnius och Riga i januari som hittills mest skräm- mande exempel.
            Dessa följer ett mönster från liknande händelser i Baku och Tbilisi
            häromåret och bakåt i unionens och kommunismens historia. Den
            sovjetiska statsledningen måste hållas ansvarig för dessa tragedier,
            även om lokala quislingar och extremister inom armén, inrikestrupperna
            och KGB också kan ha agerat på egen hand inom ramen för en övergripande
            strategi för att krossa strävandena efter demokrati och självständighet
            i de baltiska republikerna. Det samlande kravet för dessa reaktionära
            kommunistiska grupper är att
          </p>
          <p xml:id="i-ZGYByMjumZDrRCSf5NvJH">
            15
          </p>
          <pb facs="riksdagen-motions-pdf/data/199091/mot_199091_UU_533/mot_199091_UU_533-002.pdf"/>
          <p xml:id="i-GzRic3raqmZrbSpc5njb6D">
            Det samlande kravet för dessa reaktionära kommunistiska grupper
            är att Sovjetunionens enhet till varje pris skall bevaras. Detta
            hänger säkerligen till inte obetydlig del samman med att den ena
            republiken efter den andra fått demokratiskt inriktade regeringar
            och eftersträvar självstyre i mer eller mindre långtgående form.
            Detta gäller också, och alltmer påtagligt, den ryska republiken,
            som alltså inte längre fungerar som någon självklar bas för den
            centrala sovjetmakten utan snarare utvecklats till en motvikt
            mot denna. Vid sidan av nationella och demokratiska aspirationer
            betingas dessa strä- vanden i dag också alltmer av den ekonomiska
            krisen och de tilltagande för- sörjningssvårigheterna. Unionen
            fungerar i allt mindre utsträckning som en ekonomisk enhet och
            upplösningstendenserna framträder tydligt också på andra områden.
            Republikerna sluter i allt större utsträckning ekonomiska och
            andra avtal med varandra och kringgår därmed den centrala sovjetiska
            statsledningen. Kommunistpartiet, som tidigare var en sammanhållande
            kraft över hela Sovjetunionen, har förlorat sin tidigare lagfästa
            ”ledande roll” — delvis till förmån för nybildade partier och
            organisationer på republiknivå. Endast de- lar av den sovjetiska
            krigsmakten, främst KGBs egna trupper, gränstrup- perna och de
            s.k. inrikestrupperna, bedöms i dag vara fullt lojala med den
            centrala statsledningen. Utvecklingen speglar tydligt den delvis
            artificiella karaktär som den sovjetiska statsbildningen har haft
            och pekar fram mot en situation då det för omvärlden kan framstå
            som mer rationellt att ha kontak- ter med varje republik för sig
            än att gå över centralmakten i Kreml. Risken för en gradvis militarisering
            av sovjetsamhället eller ett öppet pro- klamerat undantagstillstånd,
            i hela landet eller i vissa utvalda republiker, t.ex. de baltiska,
            måste idag bedömas som stor. Samtidigt måste det under- strykas
            att sådana åtgärder inte på något sätt kan antas vara ändamålsenliga
            för att häva den sovjetiska statsbildningens kris. Den gamla samhällsord-
            ningen kan inte längre återupprättas och övergång till ekonomisk
            och poli- tisk pluralism kan inte ske med kommandometoder. Ett
            undantagstillstånd eller någon annan åtgärd av liknande slag kommer
            därför efter en tid endast att leda till att krisen ytterligare
            fördjupas. Förhoppningsvis kommer denna insikt att leda till att
            den politiska utvecklingen bort från diktatur och kom- mandoekonomi
            tillåts fortsätta. Det ligger i Sveriges, Europas och hela världens
            intresse att demokratise- ringen av Sovjetunionen går vidare och
            att snabba åtgärder vidtas för att lägga grunden till ett nytt
            marknadsinriktat ekonomiskt system. Men även om detta sker så
            kommer det att ta lång tid innan dagens snabba ekonomiska tillbakagång
            kan vändas. De delar av Sovjetunionen som har störst förutsätt-
            ningar att någorlunda snabbt få ett normalt, marknadsinriktat
            ekonomiskt system att fungera är de baltiska republikerna. Det
            borde därför ligga även i den sovjetiska centralmaktens intresse
            att uppnå en fredlig förhandlingslös- ning med de baltiska staternas
            fritt valda regeringar som kan leda fram till återupprättad självständighet
            och normalt ekonomiskt samarbete, i motsats till dagens irrationella
            underordning av de baltiska ekonomierna och företa- gen under
            otympliga byråkratier i Moskva. Det finns dock inget skäl att
            begränsa det svenska samarbetet till de bal- tiska republikerna.
            Den ryska republiken ligger också i Sveriges omedelbara
          </p>
          <p xml:id="i-3CVLpwXfrfYJ3n1nUohoeZ">
            Mot. 1990/91 U533
          </p>
          <p xml:id="i-GrEwAwpVuMNPr8YYuStHps">
            16
          </p>
          <pb facs="riksdagen-motions-pdf/data/199091/mot_199091_UU_533/mot_199091_UU_533-003.pdf"/>
          <p xml:id="i-EN2nPMsaNj8stRYLcxqZhB">
            närhet. Republiken själv liksom flera av dess största städer,
            däribland Le- ningrad/Petersburg och Moskva, styrs i dag av reforminriktade
            och ofta radi- kala politiker. I den krissituation som nu uppstått
            är det dessa politiker som i dag, vid sidan av sina motsvarigheter
            i andra demokratiskt styrda republiker, representerar hoppet om
            en framtid i samklang med resten av det demokra- tiska Europa.
            Ett samarbete med den ryska republiken och med de städer, i synnerhet
            Leningrad, som styrs av reformvänliga krafter, bidrar också till
            att stärka reformvännernas position och kan därmed bidra till
            en demokratisk utveckling i hela Sovjetunionen. Som vi framhåller
            i vår motion om Sverige och Baltikum (1990/91:U203) talar starka
            skäl för att det samarbete mellan Sverige och de baltiska staterna
            som vi föreslår också utvidgas till angränsande delar av den ryska
            republi- ken. Det gäller i synnerhet samarbete på miljöområdet
            och för att öka säker- heten vid sovjetiska kärnkraftverk. Många
            skäl talar för att ett sådant lång- siktigt utvecklingssamarbete
            kan aktualiseras med i synnerhet Leningrad- området. Den ryska
            republiken och de tre baltiska republikerna erkände f.ö. varandras
            suveränitet i januari 1991 och deras politiska ledare underteck-
            nade ett samarbetsfördrag som av observatörer jämförts med vissa
            inslag i det samarbete som bedrivs inom t.ex. Nordiska rådet.
            En sådan politik skulle inte heller vara internationellt sett
            unik. Polens utrikesminister Skubiszewski konstaterade i ett anförande
            nyligen inför det ansedda Chatham house-institutet i London att
            Europa och i synnerhet Sovjetunionens grannstater måste reagera
            konstruktivt på de resultat som de stora förändringarna i Sovjetunionen
            inneburit. När hittillsvarande sov- jetrepubliker förklarar sig
            suveräna och börjar söka egna internationella kontakter, vid sidan
            av centralmakten, så är det en utveckling som inte bara kan ignoreras.
            Polen undertecknade i oktober 1990 deklarationer med Ryss- land
            och Ukraina om utveckling av sina inbördes relationer och en liknande
            deklaration planeras mellan Polen och Vitryssland. Det är tänkbart
            att dessa kan tjäna som en utgångspunkt också för Sveriges relationer
            med Ryssland. I vår biståndsmotion föreslår vi också en satsning
            på demokratifrämjande åtgärder, bl.a. med biståndsorgan knutna
            till de politiska partierna som för- medlare. Enligt vår mening
            bör ett sådant samarbete kunna aktualiseras också med Ryssland,
            där en rad nya organisationer, partier, tidningar, fack- liga
            organisationer etc nu uppstår. Risken för en djupnande ekonomisk
            och politisk kris i Sovjetunionen, eventuellt i samband med någon
            form av militär urladdning, har nyligen be- handlats i en speciell
            rapport från folkpartiet liberalerna. Vi vill här under- stryka
            några av de förhållanden som måste beaktas i eventuella resonemang
            om eventuella framtida insatser för katastrofhjälp. Den livsmedelsbrist
            som nu debatteras intensivt i alla västländer är ingen brist i
            ordets normala mening. Även om man räknar bort det enorma svinn
            som orsakas av att skördar inte bärgas, lagras eller transporteras
            till konsu- menterna, så finns det mat i Sovjetunionen, och de
            sovjetmedborgare som har fast arbete torde alltjämt få en stor
            del av sin livsmedelsförsörjning tryg- gad via arbetsplatserna.
            Men allt mindre mat finns att köpa i de statliga buti- kerna.
            En huvudorsak till detta är att olika maffiaorganisationer, ofta
            med förgreningar till kommunistpartiet och den lokala ordningsmakten,
            lägger
          </p>
          <p xml:id="i-EzD63YVsjVzgnBiGgkZXYZ">
            Mot. 1990/91 U533
          </p>
          <p xml:id="i-V2A29tj9D8uebrTsrsiZQ8">
            17
          </p>
          <pb facs="riksdagen-motions-pdf/data/199091/mot_199091_UU_533/mot_199091_UU_533-004.pdf"/>
          <p xml:id="i-jKAWV4ByZXsdGbjCVB7Qh">
            beslag på maten för att sälja den svart. En annan orsak är att
            olika regioner i allt större utsträckning vägrar att leverera
            till varandra och att den gamla maktapparatens företrädare ofta
            medvetet tycks blockera livsmedelsleve- ranser till de stora städerna,
            som nu ofta styrs av demokratiskt sinnade nya politiker. Till
            detta kommer av allt att döma också att stora delar av den sov-
            jetiska transportkapaciteten i höst utnyttjats för att transportera
            stridsvag- nar och annan militärmateriel som egentligen skulle
            skrotas, i enlighet med avtalen om reducering av konventionella
            styrkor i Europa, till baser bortom Ural-bergen. Det är fullt
            tänkbart att dessa förhållanden redan i vinter kan leda till lokal
            och akut livsmedelsbrist i vissa begränsade områden, t.ex. i mindre
            städer där den gamla maktapparaten alltjämt kan agera ungefär
            som tidigare. Det är utomordentligt viktigt att stödinsatser som
            under vissa förutsättningar så småningom kan bli aktuella inte
            utformas så att de ytterligare försvårar situa- tionen, eller
            bidrar till att hålla de krafter som bär ansvaret för dagens kaos
            kvar vid makten. Det är inte de demokratiska krafterna som bär
            ansvaret för det katastrofala läget, utan de personer och maktcentra
            som år efter år för- sökt bromsa alla politiska och ekonomiska
            förändringar. Våra kontakter inom den demokratiska oppositionen
            i Ryssland betonar mycket starkt att eventuella livsmedelsleveranser
            måste ske i former som kan kontrolleras av de demokratiska krafterna,
            så att risken att de tas om hand av maffian minimeras. Just i
            Leningrad-området, som kan vara ett na- turligt mål för svenska
            hjälpsändningar, finns en rad fristående lokala hjälp- organisationer
            och även protestantiska kyrkan som kan tänkas ha särskilda förutsättningar
            att förmedla hjälp härifrån. Det är också viktigt att interna-
            tionella hjälporganisationer kan kontrollera hjälpsändningarna
            hela vägen, eventuellt med bistånd av annan personal. Skulle stora
            flyktingströmmar uppstå måste strävan vara att i första hand försöka
            hjälpa människor att stanna i Sovjetunionen i väntan på att läget
            stabiliseras. Det kan då bli aktuellt med nödhjälp för att organisera
            läger, livsmedelsförsörjning och medicinsk hjälp direkt på plats
            på den sovjetiska sidan. Om stora grupper av flyktingar försöker
            ta sig till Sverige, så kommer det att bli omöjligt att behandla
            dessa så som vi i dag behandlar traditionella asylsökande. Vi
            argumenterar också i vår flyktingpolitiska motion för ett vi-
            dare flyktingbegrepp än det som f.n. tillämpas i Sverige. Människor
            som dri- vits hemifrån på grund av svält, inbördeskrig eller miljökatastrofer
            kan inte kategoriskt avvisas med motivet att de inte utsätts för
            politisk förföljelse. Svårt sjuka eller skadade människor, liksom
            personer som hotas av t.ex. an- tisemitiska pogromer i sina hemstäder,
            måste få möjlighet att rädda livet ge- nom att ta sig utomlands,
            för att sedan återvända när förhållandena stabilise- rats. Den
            svenska politiken att skicka tillbaka judiska flyktingar till
            Sovjetunio- nen, har redan börjat väcka pinsam uppmärksamhet internationellt.
            Den mer generösa flyktingpolitik som gällde fram till hösten 1989
            måste återstäl- las. Den som flyr från antisemitisk eller annan
            hets måste kunna räknas som asylberättigad även om det inte formellt
            sett är myndigheterna i landet som
          </p>
          <p xml:id="i-A2eA9ouqvB6wqTemMmYfj2">
            Mot. 1990/91 U533
          </p>
          <pb facs="riksdagen-motions-pdf/data/199091/mot_199091_UU_533/mot_199091_UU_533-005.pdf"/>
          <p xml:id="i-RKLsX6XJmXKmfekyBNghbb">
            Hemställan
          </p>
          <p xml:id="i-NAFiADKU1LExiEY2Mc5hMr">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om svenskt samarbete till stöd för reformer och politisk demokrati
            i Ryssland, 2. att riksdagen som sin mening ger regeringen till
            känna vad i mo- tionen anförts om kontrollen av eventuell nödhjälp
            i händelse av en hastigt fördjupad ekonomisk och politisk kris
            i Sovjetunionen, [att riksdagen som sin mening ger regeringen
            till känna vad i motio- nen anförts om beredskap för en situation
            vid stora flyktingström- mar,!] [att riksdagen som sin mening
            ger regeringen till känna vad i motio- nen anförts om asylrätt
            för judar som flyr från antisemitisk förföljelse.!]
          </p>
          <p xml:id="i-144HxrpJfm1J21uTDzW9SZ" type="date">
            Stockholm den 25 januari 1991 Håkan Holmberg (fp) Jan-Erik Wikström
            (fp) Karl-Göran Biörsmark (fp)
          </p>
          <p xml:id="i-Whq9js8uW8884cDXkP3tBt">
            Maria Leissner (fp)
          </p>
          <p xml:id="i-Uko22CrEkyxGRj7ZCt3LmN">
            11990/91:Sf648
          </p>
          <p xml:id="i-Unm5ezYw26YkrpDyMy9wrL">
            Mot. 1990/91 U533
          </p>
          <p xml:id="i-Xj2QMUHYVqqoZ1jQfN9Gv4">
            19
          </p>
        </div>
      </div>
    </body>
  </text>
</TEI>
