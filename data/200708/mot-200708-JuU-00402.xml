<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00402">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GV02Ju402</idno>
          <rs type="number">Ju402</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju402/text</ref>
          <ref type="dokument_url_html">http://data.riksdagen.se/dokument/GV02Ju402</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju402</ref>
          <ref type="doc">http://data.riksdagen.se/fil/AADEAB45-2076-451C-8AAE-9C7BF390F8CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2VbLuuizS3rKVPCXsmrXC" type="signed"/>
        <correspContext corresp="i-J2VbLuuizS3rKVPCXsmrXC">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-CkbnMw5P5ZeDyU3zdsMvkS">
          <date when="2007-10-16"/>
        </correspAction>
        <correspAction type="dismissal" xml:id="i-2R7sqEYEd5mpDykDvYmYXg">
          <date when="2007-10-16"/>
        </correspAction>
        <correspAction type="numbering" xml:id="i-FtNGmzsheTXeVTn4vSy5Do">
          <date when="2007-10-09"/>
        </correspAction>
        <correspAction type="submission" xml:id="i-956x9aoESLvhAQ3MYNg2g8">
          <date when="2007-10-05"/>
        </correspAction>
        <correspAction type="transfer" xml:id="i-VM2phv8Qy7axeFfBADvScZ">
          <date when="2007-10-04"/>
        </correspAction>
        <correspAction type="assigned" xml:id="i-LJ6xq8o9yrVwFYVvHHfqKh"/>
        <correspContext corresp="i-LJ6xq8o9yrVwFYVvHHfqKh">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-9SZXGzCK7SWq5nkh9hPZ2H">
          <head xml:id="i-LgPfsvayc5VkoknXDcs81t">
            Innehållsförteckning
          </head>
          <list>
            <item>
              Innehållsförteckning 1
            </item>
            <item>
              Förslag till riksdagsbeslut 2
            </item>
            <item>
              Utgiftsområde 4 Rättsväsendet 3
            </item>
            <item>
              Polisens jämställdhetsarbete 3
            </item>
            <item>
              Åklagarmyndigheten 3
            </item>
            <item>
              Sveriges domstolar 5
            </item>
            <item>
              Satsning för ökad förmåga att bekämpa diskriminering, hatbrott
              och ett förbättrat jämställdhetsarbete 5
            </item>
            <item>
              Kriminalvården 6
            </item>
            <item>
              Behandlingsprogram för män som begått vålds- och sexualbrott
              mot kvinnor 7
            </item>
            <item>
              Brottsförebyggande rådet (Brå) 8
            </item>
            <item>
              Rättsliga biträden 8
            </item>
          </list>
        </div>
        <div type="motProposal" subtype="förslag">
          <head xml:id="i-YaQU4VxofrbCpXUV3a6sXU">
            Förslag till riksdagsbeslut
          </head>
          <list style="ol">
            <item xml:id="i-SwAbT5YxE1Y8zfbx5x6YZc">
              Riksdagen anvisar med följande ändringar i förhållande till regeringens
              förslag anslagen under utgiftsområde 4 Rättsväsendet enligt uppställning:
              Anslag Anslagsförändring (miljoner kronor) 2008 2009 2010 Summa
              för utgiftsområdet 36 36 36 4:3 Åklagarmyndigheten 10 10 10 4:5
              Sveriges domstolar 10 10 10 4:6 Kriminalvården 10 10 10 4:7 Brottsförebyggande
              rådet 5,5 5,5 5,5
            </item>
            <item xml:id="i-HhBt4i3KfmNiTaWZ7URGEs">
              Riksdagen tillkännager för regeringen som sin mening vad som
              anförs i motionen om ökade satsningar på utbildningar och kompetensutveckling
              inom polisväsendet i fråga om mäns våld mot kvinnor.
            </item>
            <item xml:id="i-NBdFsRWduvS7xuWzTetZCe">
              Riksdagen tillkännager för regeringen som sin mening vad som
              anförs i motionen om att Åklagarmyndigheten i sitt arbete måste
              prioritera arbetet med att bekämpa mäns våld mot kvinnor, sexualbrott,
              hatbrott och miljöbrott.
            </item>
            <item xml:id="i-Nk7pWssdx8feBcWxgcFLnE">
              Riksdagen tillkännager för regeringen som sin mening vad som
              anförs i motionen om att satsningar på utbildningar för åklagare
              om mäns våld mot kvinnor behöver ökas och genomföras med kontinuitet.
            </item>
            <item xml:id="i-8XDwo8ZCcvfkV5HJ1Z2h4p">
              Riksdagen tillkännager för regeringen som sin mening vad som
              anförs i motionen om obligatorisk utbildning av domare och nämndemän
              i frågor om mäns våld mot kvinnor, sexualbrott och hatbrott.
            </item>
            <item xml:id="i-ATZcq5GWESmHVJve4u5qZw">
              Riksdagen tillkännager för regeringen som sin mening vad som
              anförs i motionen om att tillgänglighetsanpassa Sveriges domstolar.
            </item>
            <item xml:id="i-9AopPCKGKNo865ohsJMsJc">
              Riksdagen tillkännager för regeringen som sin mening vad som
              anförs i motionen om att införa individuella verkställighetsplaner
              för kriminalvårdens klienter på ett rättssäkert sätt.
            </item>
            <item xml:id="i-RjZuXWDfTpgDe3L7Dx2C6A">
              Riksdagen tillkännager för regeringen som sin mening vad som
              anförs i motionen om att hot- och riskbedömning som genomförs
              även ska omfatta andra kvinnor och barn som ingår i det sociala
              nätverket utanför den egna familjen.
            </item>
            <item xml:id="i-8mQc9woPH9P3N4gjM9ghiL">
              Riksdagen tillkännager för regeringen som sin mening vad som
              anförs i motionen om att män som dömts för våld mot kvinnor bör
              genomgå ett obligatoriskt behandlingsprogram inom ramen för kriminalvårdens
              verksamhet.
            </item>
            <item xml:id="i-NmFaSQamcKGwxBTzsZrL9R">
              Riksdagen tillkännager för regeringen som sin mening vad som
              anförs i motionen om att arbetet mot mäns våld mot kvinnor och
              barn bör tas i ett samlat grepp som utgår från en könsmaktsförståelse.
            </item>
            <item xml:id="i-AaCHsXTbTEZRiCkcNNvnWN">
              Riksdagen tillkännager för regeringen som sin mening vad som
              anförs i motionen om behovet av att säkra tillgången till bra
              kriminalstatistik.
            </item>
            <item xml:id="i-TPBPWjozNjmyF5izTM89c4">
              Riksdagen tillkännager för regeringen som sin mening vad som
              anförs i motionen om vikten av att utreda hur förändringarna av
              rättshjälpssystemet påverkat enskildas möjligheter att få rättstvister
              avgjorda i domstol samt hur förändringarna av rätts­hjälpssystemet
              påverkat allmänhetens förtroende för rättsväsendet.
            </item>
            <item xml:id="i-7XDSakAh3q3ZsuS8HDY3CB">
              Riksdagen tillkännager för regeringen som sin mening vad som
              anförs i motionen om vikten av att småföretagare och vissa kulturutövare
              i vissa fall ska kunna få rättshjälp under samma förutsättningar
              som enskilda personer.
            </item>
          </list>
        </div>
        <div type="motContent">
          <head type="h1" xml:id="i-Y9MnThXADuedP75EosiN5e">
            Utgiftsområde 4 Rättsväsendet
          </head>
          <head type="h2" xml:id="i-4GUzgBzy4tTNVwtqgK5VcP">
            Polisens jämställdhetsarbete
          </head>
          <p xml:id="i-LWn15cCUHFBi7t8XMd6rMC">
            För att stärka rättssäkerheten och förebygga kvinnors känsla
            av utsatthet när de väljer att polisanmäla ett våldsbrott eller
            sexualbrott begånget av en man krävs det att polisen vidareutvecklar
            de utbildningar och insatser som gjorts för att öka kunskapen
            och kompetensen om mäns våld mot kvinnor.
          </p>
          <p xml:id="i-3sQ61S2xZwipTRrtbftney">
            Rikspolisstyrelsens chef Stefan Strömberg deklarerade i mars
            2007 att polisen startade ett utvecklingsarbete för att flera
            av polisens utredningar ska leda till att män som använder våld
            stoppas. Vidare anförde Strömberg att en nationell basutbildning
            ska ges till alla poliser i yttre tjänst och utredare för att
            bättre kunna utreda och hantera brott i nära relationer.
          </p>
          <p xml:id="i-EKVxJiJDVU71XyU8wJtGZ1">
            Miljöpartiet de gröna välkomnar Rikspolisstyrelsens initiativ
            och förutsätter att arbetet utvärderas för att se vilken reell
            inverkan utbildningen fått i polisens verksamhet.
          </p>
          <p xml:id="i-DQb1NDXNgCYyeGWhfdx9oD">
            Miljöpartiet vill se ökade satsningar på utbildningar och kompetensutveckling
            för polisväsendet ur en könsmaktsförståelse i frågor om mäns våld
            mot kvinnor och barn.
          </p>
          <head type="h2" xml:id="i-KgYJ4MLpo2Mbn3KFS1MUmx">
            Åklagarmyndigheten
          </head>
          <p xml:id="i-59ov8R8xZ16RhtWoFMvCQU">
            Åklagarmyndigheten bedriver ett resurseffektivt arbete med att
            utreda brott och företräda det allmänna i domstol. Storleken på
            myndighetens arbete är till stora delar avhängigt av hur arbetet
            går för polis och kriminalvård. Ökade resurser för polisen leder
            till ökad mängd ärenden hos Åklagarmyndigheten. Miljöpartiet har
            tillsammans med Socialdemokraterna och Vänsterpartiet under förra
            mandatperioden, 20022006, sett till att myndigheten tillförs 25
            miljoner kronor ytterligare för år 2007 och framåt. Regeringen
            kommer inte med några avvikande förslag. Vi gör dock nu bedömningen
            att ytterligare 5 miljoner kronor behöver tillföras Åklagarmyndigheten,
            för att klara av vissa prioriterade områden.
          </p>
          <p xml:id="i-CkLdREJMdevZhv73tbo9re">
            Arbetet för att utreda miljöbrott måste förbättras. Genom Åklagarmyndighetens
            regleringsbrev för år 2006 specialdestinerades 5 miljoner kronor
            för att öka kompetensen att utreda miljöbrott. Vi har dock erfarit
            att myndigheten under år 2006 endast hunnit starta det nödvändiga
            utvecklingsarbete som dessa medel var avsedda för.
          </p>
          <p xml:id="i-QSydbZUPtV3WMWucU5aMGs">
            Samtidigt finns det uppgifter om att miljöåklagarnas arbetssituation
            försvårats och att andelen icke avklarade miljöbrott hos myndigheten,
            samt andelen preskriberade brott, är fortsatt hög. Ett stort antal
            anmälda misstänka brott skrivs dessutom av redan hos polisen (jfr
            Är vi bra på miljöbrott en snabbanalys, Brå 2006). Ett fortsatt
            arbete krävs därför för att utveckla Åklagarmyndighetens arbete
            med att utreda miljöbrott och för att få miljöbrottslingarna dömda.
          </p>
          <p xml:id="i-2fhzFrymud74kU7Ad7BdFE">
            Alltsedan kvinnofridsuppdragen har det varit Åklagarmyndighetens
            ansvar att ta fram åtgärdsprogram och policydokument för åklagarnas
            insatser för bekämpning av mäns våld mot kvinnor. Detta har genomförts
            och i mars 2007 presenterade Åklagarmyndigheten en rapport som
            konstaterade att samverkan mellan polis och åklagare har lett
            till kortare handläggningstider, ökad användning av målsägandebiträde
            och en kvalitetsförbättring.
          </p>
          <p xml:id="i-9WnKTCD9pRD4h2PoajfRwj">
            Åklagarmyndigheten anför själv att det som fortfarande kan förbättras
            är skade­dokumentationen, alltså t.ex. fotografering och videofilmning
            vid förhör. Annat som myndigheten själv anger kan förbättras är
            informationen till målsägande om rätten till målsägandebiträde.
          </p>
          <p xml:id="i-Ex2RqKCFYDPTgWycTFD8HA">
            Satsningar på utbildningar för åklagare om mäns våld mot kvinnor
            behöver ökas och genomföras med kontinuitet. Frågan om mäns våld
            mot kvinnor och barn är ett samhällsproblem som våra åklagare
            kontinuerligt behöver uppdateras inom.
          </p>
          <p xml:id="i-P13ZJt6KTEZv2vNFtmL3Ap">
            Med anledning av det anförda vill Miljöpartiet göra ytterligare
            satsningar på fortbildning av personal inom Åklagarmyndigheten
            i frågor om mäns våld mot kvinnor ur en könsmaktsförståelse.
          </p>
          <p xml:id="i-2xUiWxPuUA4Ho9dy9nsqXo">
            Sexualbrotten måste bekämpas. Den förbättrade sexualbrottslagstiftning
            som Miljöpartiet varit med om att genomföra, måste få genomslag
            inom rättstillämpningen och få avsedd effekt. Till detta kommer
            att ett ökat fokus måste läggas på ett bekämpande av internationell
            gränsöverskridande prostitution (s.k. trafficking) och sexhandel
            via Internet. Vi vill tillföra ytterligare resurser för att Åklagarmyndigheten
            ska kunna utveckla sitt internationella arbete mot sexbrott och
            för att myndigheten ska kunna öka kunskapen om sexualbrottslagstiftningen
            och utreda fler brott. Vi utvecklar i en separat motion hur vi
            vill utveckla arbetet i Sverige för att bekämpa detta stora problem.
            För Åklagarmyndighetens del vill vi dock tillföra extra resurser
            för att kunna prioritera denna sorts ärenden och för att kunna
            hantera frågor om utfärdande av besöksförbud och överträdelser
            av besöksförbud, på ett snabbare och effektivare sätt.
          </p>
          <p xml:id="i-G1cBLHspYSM7G4z7J5XCRZ">
            Åklagarnas arbete mot s.k. hatbrott måste utvecklas och stärkas.
            I rapporten En studie av homofoba hatbrott i Sverige (2006), visar
            Eva Tiby bl.a. att Åklagar­myndighetens och domstolarnas tolkning
            av vad som konstituerar homofobiska hatbrott avviker från den
            definition Säkerhetspolisen haft. Tillämpningen av straffskärpnings­regeln
            i 29 kap. 2 § 7 BrB haltar också hos åklagare och domare. Mot
            bl.a. denna bakgrund är det Miljöpartiets bedömning att Åklagarmyndigheten
            måste tillföras ytterligare resurser för att förbättra sitt arbete
            med att bekämpa s.k. hatbrott. Dessa brott måste av åklagaren
            benämnas för vad de är och den som begår dem måste få den straffskärpning
            lagstiftaren angett.
          </p>
          <p xml:id="i-VbinFqyxsSJGFbeaPAXejz">
            Mäns våld mot kvinnor, liksom kvinnors våld mot män och samkönat
            våld i nära relationer, är ett alltmer växande och tydligt problem.
          </p>
          <p xml:id="i-RVRDUg5SXKZdjmxvhDuG7J">
            Sammantaget medför detta att Miljöpartiet föreslår att 10 miljoner
            kronor anslås utöver de av regeringen föreslagna medlen till Åklagarmyndigheten.
          </p>
          <head type="h2" xml:id="i-5VgjAfBmLrdR8tP8AiTRN8">
            Sveriges domstolar
          </head>
          <p xml:id="i-3n3BddYEHHkb1tyEe6qsuB">
            Domstolarna är en av det civiliserade samhällets skapelser ett
            rättvist, kompetent och effektivt sätt att lösa tvister på. Problem
            uppstår dock om domstolarna inte handlägger tvisterna så snabbt,
            enkelt och billigt som möjligt. Problem uppstår också om den enskildes
            eller företags möjlighet att få sina tvister avgjorda i domstol
            är beroende av personens kön, sexuella läggning, etnicitet, religiösa
            tillhörighet eller funktionshinder.
          </p>
          <p xml:id="i-HDsM89KqLGCK88Nw9Jzgf6">
            Problem uppstår också om domstolarna ligger för långt bort från
            där brott begås, tvister uppstår eller där människor bosatt sig
            och detta avstånd inte kompenseras på något sätt.
          </p>
          <p xml:id="i-WNqbuhvF2q2kzQLmNzdZ7f">
            Vi menar att dessa problem finns redan nu och redovisar här vilka
            problemen är och hur vi vill bekämpa dem, inom ramen för denna
            motion. Ytterligare åtgärder redovisas under avsnittet Rättsliga
            biträden.
          </p>
          <head type="h2" xml:id="i-Y4k4Jo1DLKyJC9sNNaCxjY">
            Satsning för ökad förmåga att bekämpa diskriminering, hatbrott
            och ett förbättrat jämställdhetsarbete
          </head>
          <p xml:id="i-W93wzy5mcYWJfVNkKB9QJ1">
            Domstolarna ska döma lika fall lika och behandla alla människor
            sakligt lika.
          </p>
          <p xml:id="i-MdUnVt4BX1SDKiSA3k3HCK">
            Ändå finns det erfarenheter som visar att så inte alltid är fallet,
            utan att domare diskriminerar såväl baserat på etnicitet eller
            religiös tillhörighet, som kön, sexuell läggning och funktionshinder
            (jfr Utredningen om strukturell diskriminering på grund av etnisk
            eller religiös tillhörighets betänkande Det blågula glashuset
            strukturell diskriminering i Sverige, SOU 2005:56, och Utredningen
            om makt, integration och strukturell diskriminerings betänkande
            Är rättvisan rättvis? Tio perspektiv på diskriminering av etniska
            och religiösa minoriteter inom rättssystemet, SOU 2006:30). Regeringen
            har också gett Brottsförebyggande rådet ett särskilt uppdrag att
            kartlägga förekomsten av diskriminering baserat på etnicitet inom
            rättsväsendet. Uppdraget ska redovisas under slutet av år 2007.
            Att problem finns styrks också av den ovan angivna rapporten av
            Eva Tiby.
          </p>
          <p xml:id="i-CcpbgEa4ZSg6khUA1wX5Ci">
            Domare och nämndemän tillhör de viktigaste parterna i rättskedjan
            som säkrar en rättssäker rättsprocess för kvinnor och barn utsatta
            för mäns våld. Domskäl som resonerar om kvinnans promiskuösa leverne,
            klädstil osv. påtalar den fortgående trenden där domstolsväsendet
            inte tillämpar sexualbrottslagstiftning och kvinnofridsparagrafen
            utifrån lagstiftarens avsikt.
          </p>
          <p xml:id="i-7aUgX5aJNf2ipmHw2sXQiv">
            Domstolsverket har organiserat utbildningar om mäns våld mot
            kvinnor för domare och nämndemän separat, med hänvisning till
            kravet på opartiskhet som ställs på domare. På de av Domstolsverket
            anordnade fortbildningsdagarna deltog 120 av 695 ordinarie domare
            i landet. I den återkommande obligatoriska utbildningen för samtliga
            ordinarie domare behandlas våld mot kvinnor under en föreläsning.
          </p>
          <p xml:id="i-Vj4zZjGGtHyBhBDAzeg2BF">
            Det är oroväckande att så få domare deltagit i de arrangerade
            utbildningsdagarna, och frågan är om inte det är domare som redan
            är intresserade av frågan om våld mot kvinnor som väljer att delta,
            och därmed undgår utbildning i detta samhällsproblem de domare
            som kan behöva kunskapen bäst. Fortutbildningssatsningarna för
            domare och nämndemän bör bli genomgående obligatoriska för att
            nå samtliga verksamma inom domstolsväsendet.
          </p>
          <p xml:id="i-V1oZ8j7B6uC7bKcjn4neuU">
            Miljöpartiet vill att dessa utbildningssatsningar inom Domstolsverket
            fortsätter, förbättras och utvidgas.
          </p>
          <p xml:id="i-F6u3BLbwf6VkvRcTuh4eBV">
            Miljöpartiet föreslår därför att 10 miljoner kronor ska anslås
            för utbildnings­satsningar inom det ovan anförda området, utöver
            av regeringen föreslagna medel.
          </p>
          <head type="h2" xml:id="i-WMypF2xNpw78VMJtZZYmpD">
            Kriminalvården
          </head>
          <p xml:id="i-5VcwHGuaMtvgcFG1f5UYBL">
            Miljöpartiet har under den senaste mandatperioden varit med om
            att tillföra Kriminal­vården avsevärda resurser från 4,4 miljarder
            kronor år 2002 till 5,73 miljarder kronor för år 2007. Vårt huvudsakliga
            skäl till detta har varit en övertygelse om att en god vård av
            dömda brottslingar, präglad av rättssäkerhet för de intagna och
            säkerhet för dem som tidigare har utsatts för brott, förutsatt
            detta. Detta har också möjliggjort en utbyggnad av antalet anstaltsplatser.
          </p>
          <p xml:id="i-62RHHEjCUk4pg5Cw7JAraG">
            Vi ser inte nu längre något behov av resurstillskott för att
            säkra en utbyggnad av antalet platser. Däremot kan det finnas
            ett visst behov av resurser för att genomföra Kriminalvårdskommitténs
            förslag i betänkandet Framtidens kriminalvård (SOU 2005:54) om
            att individuella verkställighetsplaner ska upprättas för samtliga
            som har dömts till en kriminalvårdspåföljd. I planen ska bl.a.
            anges vad som förväntas av den dömde och vilka mål han eller hon
            har att sträva efter under verkställigheten. Resurser krävs också
            för att kunna införa det förmånssystem i anstalterna som föreslås
            av kommittén. Förmånssystemet innebär bl.a. att om den intagne
            följer verkställighets­planen och i övrigt är skötsam ska han
            eller hon tilldelas särskilda förmåner genom uppflyttning till
            en förhöjd nivå i förmånssystemet. Kommittén föreslår vidare att
            den intagnes utslussning till samhället ska vara kopplad till
            förmånssystemet. Den som befinner sig på en förhöjd nivå i förmånssystemet
            ska efter det att minst hälften av strafftiden har avtjänats kunna
            få vistas utanför anstalt enligt de former för utslussning som
            finns i dag samt genom nya regler om utökad frigång och vistelse
            i av Kriminalvården kontrollerade boenden.
          </p>
          <p xml:id="i-61885ETxK3vYKj5ebtMSyp">
            Miljöpartiet är positivt inställt till de förslag kommittén lämnat
            men ser, liksom många av remissinstanserna, problem i vad gäller
            hur de intagnas rättssäkerhet ska garanteras, liksom hur Kriminalvårdens
            personal ska kunna hantera dessa nya inslag i påföljdsverkställigheten.
            Vi ser därför fram emot resultaten av det uppdrag regeringen givit
            Kriminalvården att bedriva viss avgränsad försöksverksamhet för
            att stimulera upprättandet av individuella verkställighetsplaner.
            Vi vill dock redan nu avsätta 5 miljoner kronor per år, för att
            säkra att erforderlig kompetens finns hos Kriminalvårdens personal
            för att handlägga ärenden om myndighetsutövning mot enskilda intagna
            inom kriminalvården.
          </p>
          <head type="h2" xml:id="i-GLFHv2aBJsuLovmGcRn7gN">
            Behandlingsprogram för män som begått vålds- och sexualbrott
            mot kvinnor
          </head>
          <p xml:id="i-JxYpiVnAmMCQRZY5LyMsZo">
            Inom kriminalvården bedrivs i dag två behandlingsprogram för
            män som har begått vålds- och sexualbrott mot kvinnor. IDAP (Intergrated
            Domestic Abuse Programme) är ett behandlingsprogram för män som
            misshandlar den kvinna de lever eller har levt i en nära relation
            med. Programmet går ut på att bygga in ett hot- och riskbedömnings­instrument,
            där syftet är att garantera säkerheten för kvinnor männen har
            eller har haft en relation med. Sexualbrottsprogrammet heter Relation
            och Samlevnad (ROS).
          </p>
          <p xml:id="i-Q5n9isasr754g6Xgy9i1Gz">
            Under våren har Kriminalvården annonserat ytterligare satsningar
            på ROS- och IDAP-programmet, 20 miljoner kronor satsas på det
            förstnämnda programmet respektive 3,3 miljoner kronor för att
            utbilda och utveckla det sistnämnda.
          </p>
          <p xml:id="i-UcSf6W1wepJSs38aiuBJa5">
            Miljöpartiet ser mycket positivt på att Kriminalvården bedömer
            frågan om mäns vålds- och sexualbrott mot kvinnor som ett prioriterat
            område. Vi delar dock utredningen Slag i luftens uppfattning att
            instrumenten för hot- och riskbedömning ska skapas utifrån en
            könsmaktsförståelse och att bedömningen av riskfaktorer hos män
            inte endast bör utgå från den befintliga officiella statistiken
            över män som är dömda för våldsbrott, eftersom alla våldsutövande
            män inte omfattas av denna statistik. Risken är annars att det
            skapas felaktiga bedömningar som grundas i att mäns våld enbart
            grundas i en svår uppväxt, alkoholproblem, psykiska störningar,
            kulturella skillnader osv., och därmed förloras helhetsperspektivet
            som könsmaktsförståelsen ger, nämligen vem som utövar våldet mot
            kvinnor, att våldet är en fråga om kön.
          </p>
          <p xml:id="i-9pNXvn2Hc7CVfq1ntpJBNP">
            Vidare bör hot- och riskbedömning som genomförs även omfatta
            andra kvinnor och barn som ingår i det sociala nätverket utanför
            den egna familjen.
          </p>
          <p xml:id="i-WXT4dTmMuGNuhEEDRGykr4">
            Dessa behandlingar inom kriminalvården bör vara obligatoriska
            för män som dömts för vålds- eller sexualbrott.
          </p>
          <p xml:id="i-8H1iTvCrvYXq92edXVtxmj">
            Miljöpartiet vill ge 5 miljoner kronor i ökade satsningar på
            behandlingsprogram inom kriminalvårdens ram för män som dömts
            för vålds- och sexualbrott mot kvinnor.
          </p>
          <head type="h2" xml:id="i-GoBbQtWXrY6DaDSrBQvgTM">
            Brottsförebyggande rådet (Brå)
          </head>
          <p xml:id="i-Bp44C2irFaxqHp6T1L2hCK">
            Brå genomför på ett förtjänstfullt sätt arbetet med kriminalstatistiken
            och genomför även andra uppgifter, såsom att utreda brottslighets
            struktur, omfattning och orsaker.
          </p>
          <p xml:id="i-9GCmHScFLm39wajdo1CdCZ">
            Brå har därför tidigare givits i uppdrag att hantera den samlade
            statistiken för hatbrotten i Sverige, ett ansvar som tidigare
            låg hos Säkerhetspolisen. I Brås rapport 2007:17 Hatbrott 2006
            framgår det att antalet polisanmälningar med hatbrottsmotiv har
            ökat markant och att det främst beror på att ett nytt motiv, islamofobi,
            har införts. För att kunna anpassa och utveckla sitt statistiksystem
            i takt med övriga myndigheter inom rättsväsendet, tillfördes Brå
            tidigare ökade medel. Regeringen fortsätter nu i budgetpropositionen,
            utan att ange några närmare skäl till varför, att underlåta att
            tillföra Brå medel för att kunna vidareutveckla statistiksystemen.
            Miljöpartiet föreslår därför att 5,5 miljoner kronor tillförs
            Brå. Detta för att säkra arbetet med kriminalstatistiken och statistiken
            över hatbrotten.
          </p>
          <head type="h2" xml:id="i-NEDU8Cch81nXv2bGyJzQWW">
            Rättsliga biträden
          </head>
          <p xml:id="i-X71CYXM37FJjxdQ5BhS3iK">
            Alla enskilda och företag måste ha tillgång till domstolar för
            att lösa tvister och för att få brottslingar dömda. Ett medel
            för att kunna få rättvisa skipad, är den av staten finansierade
            rättshjälpen. Utan tillgång till denna av staten finansierade
            hjälp att få kostnad för juridiskt biträde i domstolsprocess,
            skulle Sverige inte anses uppfylla sina internationella folkrättsliga
            åtaganden. Rättshjälpssystemet förändrades väsentligen den 1 januari
            1997 och medförde att rättshjälpen blev subsidiär till det egna
            försäkrings­skyddet och inte kom att omfatta ett flertal olika
            tvister. Det begränsades dessutom i tidsmässig omfattning. Näringsidkare
            har i princip aldrig kunnat få rättshjälp. Av bl.a. Domstolsverkets
            budgetunderlag för åren 20072009 framgår att statens kostnader
            för rättshjälp minskar med en ungefärlig takt om tre procent per
            år, eller motsvarande 4 miljoner kronor. Allt färre personer beviljas
            dessutom rättshjälp.
          </p>
          <p xml:id="i-73ydtoQAwPaUxxeB5TFVSJ">
            Anslaget för rättshjälp uppgick år 2006 till 150 miljoner kronor
            (anslagsposten 1 till anslaget 14:2). 1998 uppgick beloppet till
            305 miljoner kronor. De sociala konsekvenserna av denna åtstramning
            av rättshjälpen torde vara omfattande men saknar fortfarande erforderlig
            utredning.
          </p>
          <p xml:id="i-HbXY1Je1UNym1etJdAS1GQ">
            Miljöpartiet har erfarit att alltfler konstnärliga utövare och
            skapare av patent- och varumärkesskyddade produkter får sina rättigheter
            kränkta och därvid saknar ekonomiska möjligheter att tillvarata
            sina intressen i domstol. Det är mot denna bakgrund synnerligen
            angeläget att möjligheten till rättshjälp för småföretagare och
            de som livnär sig på varumärkesskyddade och patentskyddade produkter
            förbättras.
          </p>
          <p xml:id="i-9qSK9m663HQyuqrmZZqFbR">
            Miljöpartiet anser att rättshjälpssystemet måste bli föremål
            för en snar och omfattande översyn. Det arbete som aviseras i
            budgetpropositionen är därför synnerligen angeläget. I detta arbete
            bör företrädare för riksdagens partier engageras och målet bör
            vara att så långt som möjligt eliminera de sociala försämringar
            som kan ha uppstått genom förändringen som gjordes i lagstiftningen
            den 1 januari 1997.
          </p>
          <p xml:id="i-4VtN1XtDwUgKb48ictunu9">
            Vi föreslår att 5 miljoner kronor avsätts år 2008 och framöver,
            utöver av regeringen anslagna medel, för att dels kunna genomföra
            det tillkännagivande riksdagen beslutat om dels för att kunna
            ha en mer generös tillämpning av rättshjälpslagen.
          </p>
        </div>
        <div type="motSignatures">
          <list>
            <item xml:id="i-8Q37tr68b2A6hH4MwswbM5">
              Mehmet Kaplan (mp)
            </item>
            <item xml:id="i-U4PL4zoqV7YjjkFM2w7ZUD">
              Mikael Johansson (mp)
            </item>
            <item xml:id="i-3XAkyjTK2Jc4fzk7kKxFe9">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
