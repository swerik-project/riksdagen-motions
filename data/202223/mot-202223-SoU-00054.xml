<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00054">
  <teiHeader>
    <fileDesc>
      <titleStmt>
        <title>Stöd till personer som utsatts för sexuellt våld och exploatering</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:54 av Maj Karlsson m.fl. (V)</title>
          <idno type="rdwebb">HA0254</idno>
          <rs type="number">54</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA0254/text</ref>
          <ref type="dokument_url_html">https://data.riksdagen.se/dokument/HA0254</ref>
          <ref type="dokumentstatus_url_xml">https://data.riksdagen.se/dokumentstatus/HA0254</ref>
          <ref type="pdf">https://data.riksdagen.se/fil/F02DBD3B-AB81-4E3E-9F05-4D16C1332594</ref>
          <ref type="docx">https://data.riksdagen.se/fil/D81757E6-D994-4127-98D6-66C2B494683F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LNGVYY7iQeXrEZGT7ubALC" type="signed"/>
        <correspContext corresp="i-LNGVYY7iQeXrEZGT7ubALC">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-TUbxVznTeA76AVz1okKgJi" type="submitted">
          <date when="2022-11-14"/>
          <time when="11:44:06"/>
        </correspAction>
        <correspAction xml:id="i-Sq1mW8DZ75UGyCH1qq5FxE" type="reviewed">
          <date when="2022-11-14"/>
          <time when="13:55:02"/>
        </correspAction>
        <correspAction xml:id="i-LYfPdY4q7rMr1fu7E6PtUn" type="referred">
          <date when="2022-12-01"/>
        </correspAction>
        <correspAction xml:id="i-JoXkJx9pKmZV8ojfZq6WRS" type="assigned">
          <date when="2023-10-31"/>
          <time when="15:46:02"/>
        </correspAction>
        <correspContext corresp="i-JoXkJx9pKmZV8ojfZq6WRS">
          <ref type="assignedTo">Socialutskottet</ref>
        </correspContext>
        <correspAction xml:id="i-YCFHZAFyLy9cqzRLtcviPV" type="behandlas_i"/>
        <correspContext corresp="i-YCFHZAFyLy9cqzRLtcviPV">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3QrhcczTXGS1tYPqr4r1X2" type="behandlas_i"/>
        <correspContext corresp="i-3QrhcczTXGS1tYPqr4r1X2">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:54 av Maj Karlsson m.fl. (V) Stöd
          till personer som utsatts för sexuellt våld och exploatering
        </div>
      </div>
      <div type="motBody">
        <div xml:id="i-8YYcrNchFfcevTJavPj9UK" type="TOC">
          <head xml:id="i-QRtAeZSg8bKszf7uxZFK2b">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Traumabehandling
            </item>
            <item style="indent-level: 1">
              5 Kommersiell sexuell exploatering
            </item>
            <item style="indent-level: 1">
              6 Akutmottagning för våldtagna
            </item>
            <item style="indent-level: 1">
              7 Prostitution och sexualiserat våld
            </item>
          </list>
        </div>
        <div type="motProposal" subtype="förslag">
          <head xml:id="i-EQ3p2xv7HVtDnBSGYb8NtP">
            2 Förslag till riksdagsbeslut
          </head>
          <list>
            <item xml:id="i-Qprw6Gc2zmYb3DZq18SCLp" sortKey="Yrkande 1">
              Riksdagen ställer sig bakom det som anförs i motionen om att
              regeringen bör vidta åtgärder för att utveckla utbudet och kunna
              erbjuda specialiserad traumabehandling och tillkännager detta
              för regeringen.
            </item>
          </list>
          <list>
            <item xml:id="i-9oxrG3jryu2wkhjfL4uEsj" sortKey="Yrkande 2">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att utvärdera befintliga
              metoder rörande uppsökande arbete mot kommersiell sexuell exploatering
              samt utveckla och implementera nya metoder för att i ett tidigare
              skede identifiera barn och vuxna som utsätts för kommersiell sexuell
              exploatering, och detta tillkännager riksdagen för regeringen.
            </item>
          </list>
          <list>
            <item xml:id="i-5dry3RxPCGqR1zw3Jeesys" sortKey="Yrkande 3">
              Riksdagen ställer sig bakom det som anförs i motionen om att
              regeringen bör ge i uppdrag åt Socialstyrelsen att upprätta nationella
              riktlinjer för barn och vuxna som utsätts för kommersiell sexuell
              exploatering, eller inkorporera målgruppen i befintliga riktlinjer
              om mäns våld mot kvinnor, och tillkännager detta för regeringen.
            </item>
          </list>
          <list>
            <item xml:id="i-HPwpZ2VtHt89J7th2t2rMC" sortKey="Yrkande 4">
              Riksdagen ställer sig bakom det som anförs i motionen om att
              regeringen bör uppdra åt regionerna att inrätta minst en akutmottagning
              för våldtagna per region och tillkännager detta för regeringen.
            </item>
          </list>
          <list>
            <item xml:id="i-9iSUNk9JKZfnVvK8YGNBXV" sortKey="Yrkande 5">
              Riksdagen ställer sig bakom det som anförs i motionen om att
              regeringen bör förtydliga kommunernas ansvar för att arbeta uppsökande
              och för tidig upptäckt av prostitution och människohandel för
              sexuella ändamål och tillkännager detta för regeringen.
            </item>
          </list>
          <list>
            <item xml:id="i-V1v9XUvN56THy4grkfe1rC" sortKey="Yrkande 6">
              Riksdagen ställer sig bakom det som anförs i motionen om att
              regeringen bör ge kommunerna ett tydligare ansvarsuppdrag i fråga
              om de sociala stödinsatserna för att hjälpa och stödja personer
              som har sex mot ersättning och befinner sig i sexuell utsatthet
              och prostitution, och detta tillkännager riksdagen för regeringen.
            </item>
          </list>
          <list>
            <item xml:id="i-VcQZDEjY873SbAEtkZucda" sortKey="Yrkande 7">
              Riksdagen ställer sig bakom det som anförs i motionen om att
              regeringen bör ta initiativ till att utarbeta ett nationellt exitprogram
              för personer som vill lämna prostitution, och detta tillkännager
              riksdagen för regeringen.
            </item>
          </list>
          <list>
            <item xml:id="i-DSQAvkbmN6YRHsBxGiEe9H" sortKey="Yrkande 8">
              Riksdagen ställer sig bakom det som anförs i motionen om att
              regeringen bör inrätta ett nationellt resurscentrum mot prostitution
              och människohandel för sexuella ändamål och tillkännager detta
              för regeringen.
            </item>
          </list>
          <list>
            <item xml:id="i-KdmBZd1QHiEaE1yfUZaTu7" sortKey="Yrkande 9">
              Riksdagen ställer sig bakom det som anförs i motionen om att
              regeringen bör ta initiativ till en nationell handlingsplan mot
              sexualiserat våld och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-59XpYcqK5ggkWecBQ8UQ5o" type="h1">
            3 Inledning
          </head>
          <p xml:id="i-S2sfs8UsJSAeY59yy5oR9U">
            Våld mot kvinnor är ett allvarligt samhällsproblem som har förödande
            och långtgående konsekvenser både för de individer som drabbas
            och för samhället i stort, i form av såväl mänskligt lidande som
            utifrån ett samhällsekonomiskt perspektiv. Genom preventivt arbete
            över tid, på många arenor samtidigt, kan våldet minska. Det arbetet
            får dock inte ske på bekostnad av stöd och insatser för personer
            som utsätts eller ställas emot de straffrättsliga regler som gäller.
            Särskilt sexuellt våld och utnyttjande leder ofta till långvariga
            psykiska och fysiska problem hos de som utsätts.
          </p>
          <p xml:id="i-Uqv6BmFhN4puGCQ1w49tCE">
            Kommersiell sexuell exploatering av barn är när barn utsätts
            för sexuella handlingar i utbyte mot någon form av ersättning.
            Genom Lanzarotekonventionen, som Sverige undertecknade 2007 och
            sedan även ratificerade 2013, har Sverige åtagit sig att vidta
            nödvändiga lagstiftningsåtgärder eller andra åtgärder för att
            förebygga alla former av sexuell exploatering av och sexuella
            övergrepp mot barn. Sverige har också åtagit sig att skydda barn
            samt säkerställa att de personer som möter utsatta har tillräckliga
            kunskaper om sexuell exploatering av och sexuella övergrepp mot
            barn. 2021 genomförde Sifo en undersökning kring förekomsten av
            kommersiell sexuell exploatering bland barn och unga. Undersökningen
            visar att fyra procent, motsvarande 22 000 barn och unga på nationell
            nivå, kan ha blivit utsatta för kommersiell sexuell exploatering.
            <ref target="i-5A8xfb8A6TWHZx4JX2wHEE">
              [1]
            </ref>
          </p>
          <p xml:id="i-4iZUKu33cnJiPYXfrBAaY2">
            Vikten av att säkerställa att specialiserad kunskap finns har
            identifierats i ett antal utredningar och det har konstaterats
            att bemötandet är den enskilt viktigaste faktorn för att individer
            ska våga berätta om utsatthet för sexuellt våld. Bristande kunskap
            om målgruppens situation och behov leder alltför ofta till att
            personer inte vågar berätta om sin utsatthet och därmed inte får
            den hjälp de behöver och har rätt till. Men även i nästa led behöver
            en förändring ske; utbudet av behandlingsinsatser och mottagningar
            som kan ta emot människor som utsatts för sexuellt våld och exploatering
            behöver utökas.
          </p>
          <p xml:id="i-HZFPL35Gc6Wfmt3yqajsGD">
            Det har tillsatts utredningar, genomförts kartläggningar och
            gjorts satsningar inom flera områden som rör mäns våld mot kvinnor,
            våld i nära relationer, hedersrelaterat våld och förtryck, prostitution
            och människohandel för sexuella ändamål samt våld i ungas partnerrelationer,
            men det krävs mycket mer.
          </p>
          <p xml:id="i-A6Cg8FgL3FGbDw6QqVkuiA">
            Vänsterpartiet efterlyser långsiktighet och en gemensam kraftsamling.
            Det behövs särskilt fler åtgärder för att personer som har utsatts
            för sexuellt våld och exploatering ska få tillgång till vård och
            stöd.
          </p>
          <head xml:id="i-T639abPkVunKjnpqyxWyGA" type="h1">
            4 Traumabehandling
          </head>
          <p xml:id="i-LFTkhGJ7djkJLYsSg5gTSg">
            I rapporten Ingen hörde ropen på hjälp
            <ref target="i-9sNBCD6kZTrw8p2e5663f3">
              [2]
            </ref>
          </p>
          <p xml:id="i-6pdtsLV7tZvt4poyw4P2o6">
            Sverige har jämställd hälsa som ett av delmålen i svensk jämställdhetspolitik
            sedan 2016. En förutsättning för att nå dit är tillgänglig sjukvård
            av god kvalitet för sexual­brottsutsatta. Istanbulkonventionens
            expertgrupp riktade 2019 stark kritik mot Sveriges brist på vård
            anpassad efter sexualbrottsutsattas behov
            <ref target="i-WqazC7W7YzyizaY2AWKNMb">
              [3]
            </ref>
            <ref target="i-V9AjJ1bNQNYhihMFGKmrDk">
              [4]
            </ref>
          </p>
          <p xml:id="i-XaGnpwQWNfbVJkRgpVGqaV">
            Regeringen bör vidta åtgärder för att utveckla utbudet och kunna
            erbjuda speciali­serad traumabehandling. Detta bör riksdagen ställa
            sig bakom och ge regeringen till känna.
          </p>
          <head xml:id="i-L5ocNuhrbJZY8Amq9Rvpna" type="h1">
            5 Kommersiell sexuell exploatering
          </head>
          <p xml:id="i-YCSuTndxMT1HJRCJCzrxBw">
            De flesta kommuner och regioner har i dag särskilda arbetssätt
            och metoder riktade mot våldsutsatthet, framför allt i form av
            olika typer av vård- och behandlingsprogram och rutiner som fungerar
            som stöd för personal för att upptäcka tecken på våldsutsatthet,
            ställa rutinfrågor om våld och bemöta våldsutsatta samt rutiner
            för oros- och polisanmä­lan. I dessa rutiner hänvisas ofta även
            till nationella riktlinjer och rutiner, men varken de regionala
            vårdprogrammen eller de nationella riktlinjerna omfattar begreppet
            sexuell exploatering. För att barn och unga ska få utrymme att
            berätta om de har utsatts för sexuell exploatering krävs att vårdpersonal
            och socialtjänst faktiskt ställer frågor om detta och, inte minst,
            har kunskap att hantera svaret. Det finns i dag ett utbildnings­material
            om ”sex mot ersättning”, men för att det ska kunna tillämpas behövs
            rutiner för upptäckt av barn och unga som utsätts för sexuell
            exploatering och övergrepp. För Vänsterpartiet framstår det som
            att det finns ett behov av ett förtydligande, för att barn och
            unga som utsätts för sexuell exploatering rutinmässigt ska tillfrågas
            om den typen av utsatthet.
          </p>
          <p xml:id="i-WfreuC6zyhPJ8MmF47bvoL">
            Regeringen bör uppdra åt en lämplig myndighet att utvärdera befintliga
            metoder rörande uppsökande arbete mot kommersiell sexuell exploatering
            samt utveckla och implementera nya metoder för att i ett tidigare
            skede identifiera barn och vuxna som utsätts för kommersiell sexuell
            exploatering. Detta bör riksdagen ställa sig bakom och ge regeringen
            till känna.
          </p>
          <p xml:id="i-7ATKkfTQFq9tTLvnuujuSp">
            Unga som utsätts för sexuell exploatering är en allt mer uppmärksammad
            grupp, men i stället för att de betraktas som utsatta för en våldshandling,
            liksom i övrigt för målgruppen våldsutsatta kvinnor, är beskrivningen
            oftast att de själva har en psykiatrisk problematik eller ett
            självdestruktivt beteende. Detta framkommer bl.a. av Socialstyrel­sens
            olika riktlinjer och rekommendationer, i tolkningen av lagen om
            vård av unga (LVU) och enligt en kartläggning som Jämställdhetsmyndigheten
            gjort. I Socialstyrel­sens handböcker och vägledningar om utredning
            av barn och unga, orosanmälningar, brottsutsatthet och våldsutsatthet
            nämns inte målgruppen överhuvudtaget. Den enda konkreta insats
            som specificeras från socialtjänstens sida är omhändertagande
            enligt LVU, utifrån definitionen att sexuell exploatering är ett
            ”socialt nedbrytande beteende”.
          </p>
          <p xml:id="i-K7igWx3cZpsSz8hETBuNfS">
            För Vänsterpartiet är det orimligt att den enda insats som faktiskt
            rekommenderas för målgruppen syftar till att tvångsvårda ungdomarna
            för att de har ett socialt nedbrytande beteende, när de i själva
            verket har blivit utsatta för våld och övergrepp.
          </p>
          <p xml:id="i-2pNxYgcmwatX1pzBCieJpi">
            Socialstyrelsens material behöver uppdateras för att ge tydligare
            vägledning till yrkesverksamma inom socialtjänst och hälso- och
            sjukvård, som möter unga som utsätts för sexuell exploatering
            och våld. Det bör finnas angivet vilken evidens som finns för
            de insatser som rekommenderas och vilka goda exempel som finns
            på hur utsattheten kan hanteras. Det behövs också ett uppdrag
            för att utveckla nya metoder för målgruppen.
          </p>
          <p xml:id="i-WEeiz2BpCgBUR81qVbmnf5">
            Regeringen bör ge i uppdrag åt Socialstyrelsen att upprätta nationella
            riktlinjer för barn och vuxna som utsätts för kommersiell sexuell
            exploatering eller inkorporera målgruppen i befintliga riktlinjer
            om mäns våld mot kvinnor. Detta bör riksdagen ställa sig bakom
            och ge regeringen till känna.
          </p>
          <head xml:id="i-BmeNUX4vmyXgM5cgr477oh" type="h1">
            6 Akutmottagning för våldtagna
          </head>
          <p xml:id="i-UNXzaS5bFphJPUymB3Kk4b">
            I de flesta regioner sker det akuta omhändertagandet efter sexuellt
            våld i ordinarie verksamheter, på kvinnokliniker, på kirurgmottagningar
            eller i primärvården. Detta trots att flera regioner ser behov
            av och även har fattat beslut om att utveckla specifika akutmottagningar
            för våldtagna. Målgruppen som söker akut vård efter våldtäkt och
            sexuellt trauma har ofta behov av ett allsidigt omhändertagande,
            från säkrande av bevis inför en eventuell rättsprocess till medicinsk
            bedömning och psykosocialt stöd. De fysiska skadorna efter sexuellt
            våld kan vara allvarliga, men ofta är övriga psykiska symtom kvar
            under längre tid. Konsekvenserna kan bli att personen som drabbats
            får posttraumatiskt stressyndrom, ångest, känslor av skuld, skam
            och självförakt, depression, sömnsvårigheter och olika begränsande
            rädslor som t.ex. rädsla för att gå ut eller att vara ensam. För
            att minska lidandet för den som utsatts är tillgänglig vård och
            omedelbart omhändertagande av stor vikt.
          </p>
          <p xml:id="i-KYLccJ7DR2WfzM92HzSm2U">
            På akutmottagningen för våldtagna på Södersjukhuset i Stockholm
            anges vinsterna med det särskilda arbetssätt som tillämpas där
            vara att ett tvärprofessionellt team arbetar tillsammans med helhetssyn
            och ömsesidig kunskapsutveckling, vilket ger en hög­kvalitativ
            vård och trygghet för patienterna. Den breda erfarenheten av rättsmedi­cinska
            undersökningar ger vidare stöd åt rättsväsendets arbete och att
            i stora delar kunna följas åt under hela krisförloppet skapar
            trygghet för såväl patienter som medarbetare.
          </p>
          <p xml:id="i-PYFMQgQ2yF7QNpeWPQUErX">
            För Vänsterpartiet är det självklart att akut vård och omhändertagande
            ska erbjudas i flera delar av landet. Det är en fråga om rätt
            till jämlik vård.
          </p>
          <p xml:id="i-Kpb1dnHygem33j54FrvG5X">
            Regeringen bör uppdra åt regionerna att inrätta minst en akutmottagning
            för våldtagna per region. Detta bör riksdagen ställa sig bakom
            och ge regeringen till känna.
          </p>
          <head xml:id="i-JDkg4H5MZHFXwWHdNfiMfq" type="h1">
            7 Prostitution och sexualiserat våld
          </head>
          <p xml:id="i-3ya5k9fPmoKHvZZqh1Zfyd">
            I det 40-punktsprogram mot mäns våld mot kvinnor som regeringen
            presenterade 2021 förekommer mäns kommersiella våld mot kvinnor
            och barn och det har nyligen givits uppdrag om fortsatt utredning
            av ett exitprogram. Detta är dock en fråga som Vänsterpartiet
            har lyft sedan många år och som vi därför anser värd att lyfta
            fortsatt tills vi sett att förslagen blivit verklighet, särskilt
            i och med den nytillsatta regeringens apati för mäns våld mot
            kvinnor. Dessa flickor, tjejer och kvinnor är särskilt sårbara
            och utsatta samt saknar ofta tillräckligt handlingsutrymme för
            att på egen hand förändra sin situation. Stödet och skyddet för
            dessa personer behöver förbättras, i synnerhet eftersom behoven
            generellt kan vara svåra att upptäcka. Undersökningar har visat
            att det särskilt finns behov av stöd som anpassas till komplex
            problematik eftersom risken för utsatthet för sexuellt våld och
            exploatering ofta ökar med annan underliggande problematik som
            ekonomisk utsatthet, drogproblem och psykisk ohälsa av olika slag.
          </p>
          <p xml:id="i-PaazWRPTQjPG6fvC2oxnVY">
            Socialtjänsten har ett stort ansvar gällande att identifiera
            sexuell utsatthet och prostitution samt erbjuda stöd, alternativt
            hänvisa vidare till en lämplig relevant vård- eller omsorgsinsats
            eller annan instans. I syfte att säkerställa att de sociala insatserna
            för att hjälpa och stödja personer som har sex mot ersättning
            finns och är likvärdiga i hela landet bör kommunernas ansvar förtydligas
            och utbudet av stödinsatser utvecklas.
          </p>
          <p xml:id="i-Wv7Wdnao779jcbJt9cUsJo">
            Regeringen bör förtydliga kommunernas ansvar att arbeta uppsökande
            och för tidig upptäckt av prostitution och människohandel för
            sexuella ändamål. Detta bör riksdagen ställa sig bakom och ge
            regeringen till känna.
          </p>
          <p xml:id="i-BcHP4vbuJ3b6H5eFyZp2qp">
            Vidare bör regeringen ge kommunerna ett tydligare ansvarsuppdrag
            i fråga om de sociala stödinsatserna för att hjälpa och stödja
            personer som har sex mot ersättning och befinner sig i sexuell
            utsatthet och prostitution. Detta bör riksdagen ställa sig bakom
            och ge regeringen till känna.
          </p>
          <p xml:id="i-XWcjFdQAQjqoo5mBda2JpQ">
            Mål 5 för Agenda 2030 är att uppnå jämställdhet och alla kvinnors
            och flickors egenmakt. Där ingår att avskaffa alla former av våld
            mot alla kvinnor och flickor i det offentliga och privata rummet,
            inklusive människohandel, sexuellt utnyttjande och andra typer
            av exploatering.
          </p>
          <p xml:id="i-98f8WwGxYqroH4Lw6P21ZY">
            Vänsterpartiet har under lång tid framfört att det behövs samlade
            kraftåtgärder för att minska prostitutionen och människohandeln
            för sexuella ändamål.
          </p>
          <p xml:id="i-BdUhDkPzXaG2cS6gjJabtL">
            Utvärderingen av sexköpslagen visade att den kunskap som finns
            om dessa komplexa frågor är svåröverskådlig och delvis svårbedömd.
            Detta medför att det är svårt att göra tillförlitliga bedömningar
            och jämförelser samt försvårar arbetet med utbildning och metodutveckling
            och utformning av de stödinsatser som krävs för att så effektivt
            som möjligt kunna bekämpa prostitution och människohandel för
            sexuella ändamål. Kvinnor utgör en stor majoritet av dem som utsätts
            för prostitution och människohandel för sexuella ändamål. Här
            finns även vissa riskgrupper som t.ex. barn och unga med livserfarenheter
            som gör att de löper större risk än andra att hamna i situationer
            där de utnyttjas för sexköp, ensamkommande barn, varav den största
            andelen är pojkar, och unga hbtqi-personer. Andra särskilt utsatta
            grupper är kvinnor med drogberoende, unga inom institutionsvård
            och kvinnor på anstalt. Även kvinnor med funktionsnedsättning
            är som tidigare tagits upp en riskgrupp för övergrepp och utnyttjande.
          </p>
          <p xml:id="i-9gGAgQbw5TEjGjGUi7bp9e">
            I handlingsplanen mot prostitution och människohandel
            <ref target="i-z6zLnFJx1MHCBYfp9S4dt">
              [5]
            </ref>
          </p>
          <p xml:id="i-KzvqdvtX5ESZmXHrJv7Jwk">
            För Vänsterpartiet är det angeläget att personer som vill lämna
            prostitution ska ges möjlighet till det och att de får ett likvärdigt
            bemötande och behandling i hela landet.
          </p>
          <p xml:id="i-NPmQeZxXuv7dAWvXJRs3BP">
            Regeringen bör ta initiativ till att utarbeta ett nationellt
            exitprogram för personer som vill lämna prostitution. Detta bör
            riksdagen ställa sig bakom och ge regeringen till känna.
          </p>
          <p xml:id="i-J5j4WqCoKGCBDkMzFnR6QY">
            I betänkandet av Utredningen om utvärdering av förbudet mot köp
            av sexuell tjänst
            <ref target="i-A6NN4EQQLnQgXSNCnoLcSj">
              [6]
            </ref>
          </p>
          <p xml:id="i-BCeCDb9FHqjKt9eQHVrDL1">
            Vänsterpartiet har under många år motionerat i riksdagen om behovet
            av att det inrättas ett nationellt resurscentrum mot prostitution.
            Ett nationellt resurscentrum bör ha den inriktning som föreslås
            i regeringens utvärdering. En systematisk metodutveckling samt
            utarbetandet av ett nationellt exitprogram, som det redogörs för
            ovan, bör även ingå i det nationella resurscentrumets ansvarsområde.
          </p>
          <p xml:id="i-7miACNiR8CQQzgyAsquydR">
            Regeringen bör inrätta ett nationellt resurscentrum mot prostitution
            och människo­handel för sexuella ändamål. Detta bör riksdagen
            ställa sig bakom och ge regeringen till känna.
          </p>
          <p xml:id="i-SGTDv1vcvjMefo5grbyMfM">
            Sexualiserat våld präglar dagligen flickors och kvinnors liv
            och rättigheter i Sverige och internationellt, vilket är direkt
            eller indirekt en del av alla kvinnors vardag. Flera undersökningar
            visar att flickor och kvinnor medvetet eller omedvetet anpassar
            sitt liv på olika sätt p.g.a. rädsla för sexuellt våld och kränkningar.
          </p>
          <p xml:id="i-F5YebQ7csAxN5N57JeirQu">
            Enligt SKR:s rapport Vården vid sexuellt våld har sexuellt våld
            en djupgående påverkan på såväl fysisk som psykisk hälsa och flera
            studier pekar på att det sexuella våldet är utbrett i samhället.
            Sexuellt våld förekommer i många olika former och sammanhang,
            exempelvis inom nära relationer, genom överfallsvåldtäkter eller
            genom sex mot ersättning. Posttraumatiskt stressyndrom förekommer
            i hög utsträckning bland personer som sökt vård efter sexuellt
            våld och studier pekar på att sexuellt våld medför en ökad risk
            för psykiatriska tillstånd som ätstörningar och självskadebeteenden,
            liksom somatiska tillstånd som fibromyalgi och kronisk buksmärta.
            Sammantaget pekar studier på att vårdens insatser kan minska risken
            för att ohälsa utvecklas senare i livet.
          </p>
          <p xml:id="i-Xsi3hTUxx1sStTX4Sa6WfL">
            Det räcker inte med att bara ändra lagstiftningen för att kunna
            lagföra dem som hotar, hatar eller sprider integritetskänsligt
            material på nätet. Vi måste också se hur maskulinitetsnormer och
            maskulinitet, makt och våld hänger ihop och hur de stereotypa
            könsrollerna påverkar mäns beteenden och syn på framför allt kvinnor
            och hbtq-personer för att sedan kunna vidta åtgärder för förändring
            och slutligen uppnå ett samhälle fritt från sexualiserat våld.
          </p>
          <p xml:id="i-Fx3e9Bjw1P1URLA6d9v2yB">
            Vänsterpartiets fokus är att genomföra åtgärder som kan förebygga
            sexualbrott, underlätta och förbättra villkoren för de personer
            som utsätts för sexualbrott samt förbättra och göra rättsprocessen
            mer rättssäker. Det förebyggande och våldspreventiva arbetet behöver
            utvecklas och stärkas. Dessutom behöver det psykosociala stödet
            till dem som blivit utsatta för sexuellt våld förbättras.
          </p>
          <p xml:id="i-SnfTCNWKSJsimFufWWNFoq">
            Vänsterpartiet anser att det finns ett stort behov av en nationell
            handlingsplan mot sexualiserat våld som tar ett helhetsgrepp om
            problemet.
          </p>
          <p xml:id="i-CHwRDfKjXQ83ZHyn5x8VY2">
            Regeringen bör ta initiativ till en nationell handlingsplan mot
            sexualiserat våld. Detta bör riksdagen ställa sig bakom och ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-Uuw29FHf8udNBzNKBABrcZ" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-CmbXFmBJqgjQNY3dNMhJgY" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-YWvqA4opAkNAh3CzUKK8uh" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-LkaJEE2P6JqMwcjB2xFEUW" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-RjpHgZcswpKXHTU4CEWY6T" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-J8x3jS9CXWzaLneHmyjiMK" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Gr1HEHVX2D8ym7tRprYYBf" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-5A8xfb8A6TWHZx4JX2wHEE">
              [1] https://child10.org/sifo-22000-barn-unga/.
            </note>
            <note xml:id="i-9sNBCD6kZTrw8p2e5663f3">
              [2] Child10, #intedinhora, Ellencentret (2020). Ingen hörde ropen
              på hjälp: Vilken hjälp finns för människor som utsätts i prostitution,
              människohandel för sexuella ändamål och annan kommersiell sexuell
              exploatering?
            </note>
            <note xml:id="i-WqazC7W7YzyizaY2AWKNMb">
              [3] GREVIO/Inf(2018)15.
            </note>
            <note xml:id="i-V9AjJ1bNQNYhihMFGKmrDk">
              [4] Sveriges Kommuner och Regioner (2020). Vården vid sexuellt
              våld: Nuläge och vägar framåt.
            </note>
            <note xml:id="i-z6zLnFJx1MHCBYfp9S4dt">
              [5] Socialdepartementet (2018). Handlingsplan mot prostitution
              och människohandel (bilaga till regeringsbeslut 2018-02-08 nr
              II:1).
            </note>
            <note xml:id="i-A6NN4EQQLnQgXSNCnoLcSj">
              [6] SOU 2010:49 (2010). Förbud mot köp av sexuell tjänst: En
              utvärdering 1999–2008.
            </note>
          </noteGrp>
        </div>
      </div>
    </body>
  </text>
</TEI>
