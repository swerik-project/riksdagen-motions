<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00341">
  <teiHeader>
    <fileDesc>
      <titleStmt>
        <title>Prestationslöner för domare</title>
        <author corresp="i-CvmaDbz8ueGm8meSVWj6vr">av Ingvar Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prestationslöner för domare</title>
          <idno type="rdwebb">GX02K341</idno>
          <rs type="number">K341</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K341/text</ref>
          <ref type="dokument_url_html">http://data.riksdagen.se/dokument/GX02K341</ref>
          <ref type="dokumentstatus_url_xml">http://data.riksdagen.se/dokumentstatus/GX02K341</ref>
          <ref type="doc">http://data.riksdagen.se/fil/F7583D69-5A28-4305-99EF-04CCAD95B8C5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-12HqzoX1meVrQgLGEP5rKi" type="signed"/>
        <correspContext corresp="i-12HqzoX1meVrQgLGEP5rKi">
          <note type="signatory" corresp="i-CvmaDbz8ueGm8meSVWj6vr"/>
        </correspContext>
        <correspAction xml:id="i-NDrguNVXnC18QsNQZJC2MQ" type="numbering">
          <date when="2009-10-06"/>
        </correspAction>
        <correspAction xml:id="i-Vg6wK2dVVkUvDZhw2yNwUA" type="submission">
          <date when="2009-10-05"/>
        </correspAction>
        <correspAction xml:id="i-83FZu34cs2AxNrY3VMbY8d" type="transfer">
          <date when="2009-10-05"/>
        </correspAction>
        <correspAction xml:id="i-5iG7oZQpNsLtQrjfhsG6v3" type="assigned"/>
        <correspContext corresp="i-5iG7oZQpNsLtQrjfhsG6v3">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ax1xmGMTcj1P38QdCfGyY4">
            Förslag till riksdagsbeslut
          </head>
          <p xml:id="i-KDCAFxRZSiLe9dHfc7qicp">
            Riksdagen tillkännager för regeringen som sin mening vad som
            anförs i motionen om att utreda gränsdragningsproblemen avseende
            domares löner i förhållande till kraven på domstolarnas oavhängighet.
          </p>
        </div>
        <div type="motContent">
          <head xml:id="i-Tjzdx43PmqcajjdVMjhGZ5" type="h1">
            Motivering
          </head>
          <p xml:id="i-DJPbJTBSFHYUYU2djh72vn">
            Domstolarna ses som värnare av rättsstaten och av den enskilde
            medborgarens rättigheter bland annat därför att de skall se till
            att de beslutade författningarna tillämpas på ett korrekt sätt.
            Domstolarna har också rättsskapande uppgifter genom de högsta
            domstolarnas roll som prejudikatinstanser. Sveriges medlemskap
            i EU och de förpliktelser som följer av Europakonventionen har
            ytterligare betonat domstolarnas betydelse som en garanti för
            medborgarnas rättigheter.
          </p>
          <p xml:id="i-UGsd1yFYaVjZrWbhBzSp1Q">
            Både från konstitutionella utgångspunkter och sett ur ett medborgarperspektiv
            har det därför ansetts väsentligt att domstolarna står fria gentemot
            statsmakterna och att domarna även i övrigt är oberoende av påtryckningar
            utifrån.
          </p>
          <p xml:id="i-LTofLgqG6Zg6hjKFtjJ8Xo">
            Detta förhållande förstärks genom de förslag grundlagsutredningen
            lämnat om ett särskilt kapitel om domstolarna i regeringsformen
            och ett särskilt system för utnämning av domare.
          </p>
          <p xml:id="i-SSi5xoW9rnUrh9rRcYkt27">
            Ett oavhängigt domstolsväsende kommer till uttryck i olika internationella
            konventioner och dokument som Sverige har åtagit sig att följa.
            I Europakonventionen föreskrivs i artikel 6.1 att envar skall,
            vid prövningen av hans civila rättigheter och skyldigheter eller
            av en anklagelse mot honom för brott, vara berättigad till en
            rättvis och offentlig rättegång inom skälig tid och inför en oavhängig
            och opartisk domstol som upprättats enligt lag. Med oavhängig
            domstol förstås en domstol som är oberoende av såväl den verkställande
            makten som parterna i målet. Europakonventionen är sedan den 1
            januari 1995 gällande svensk lag.
          </p>
          <p xml:id="i-MhkvFxCQU82W2iMu8WdF8D">
            FN:s grundprinciper för domstolsväsendets oberoende antogs år
            1985. Dokumentet innehåller grundprinciperna, bl.a. att domarnas
            självständighet skall garanteras av staten antingen i konstitutionen
            eller i lag. Vidare skall domarnas självständighet respekteras
            av alla andra myndigheter. Staten skall även se till att det finns
            tillräckliga medel så att domarna på rätt sätt kan utföra sina
            göromål.
          </p>
          <p xml:id="i-6m3rsdf9w2VBtghX7sHJEK">
            Ett annat dokument är Europarådets rekommendation R (94)12 om
            domares oberoende, skicklighet och roll som antogs år 1994 på
            grundval av artikel 6 i Europakonventionen. Rekommendationens
            utgångspunkt är att domar-kåren spelar en viktig roll när det
            gäller genomförandet av Europarådets mål i fråga om skyddet av
            ett demokratiskt och politiskt system som kännetecknas av the
            rule of law liksom när det gäller skyddet av de mänskliga rättigheterna
            och grundläggande friheterna. Enligt rekommendationen bör alla
            nödvändiga steg tas av medlemsstaterna för att respektera, försvara
            och främja domarnas självständighet. Den verkställande statsmakten
            och den lagstiftande statsmakten bör gå i god för att domarna
            är oberoende och att inga åtgärder vidtas som kan äventyra detta
            oberoende.
          </p>
          <p xml:id="i-P7yskbDHBVidaJTrHwQiRB">
            Den fria förhandlingsrätten är sedan lång tid tillbaka grundläggande
            för svensk arbetsmarknad. Den gäller även inom det statliga avtalsområdet.
            Det är alltså de kollektivavtalsslutande parterna som, utan inblandning
            av regering och riksdag, inom ramen för gällande regler kommer
            överens om löner och former för lönesättningen.
          </p>
          <p xml:id="i-RbpMf1Nf4gNpJ85YLodxws">
            Dessa två grundläggande principer, dvs. domarnas särställning
            och den fria förhandlingsrätten, kan felaktigt hanterade komma
            i konflikt med varandra.
          </p>
          <p xml:id="i-NzRtMbG6edEdyr1W8PN2si">
            Det är en grannlaga uppgift att vara en drivande och stödjande
            kraft i domstolarnas förändringsarbete och att ha rätten att ta
            initiativ ifråga om förändringar avseende domstolarnas organisation
            och arbetsformer. Det kräver en betydande förståelse för domstolarnas
            oavhängighet.
          </p>
          <p xml:id="i-XwNiBVuABhdhrGbzXm79Z1">
            Diskussionen kring domares löner har handlat om individuella
            och prestationsbaserade löner. Sådana löner ska statsanställda
            ha, domare inte undantagna, enligt det centrala statliga avtalet
            som blev klart den 7 november 2007.
          </p>
          <p xml:id="i-4B18j8JqjgtkvrpnWv46KL">
            Åtta av tio domare har dock sagt nej till individuella löner,
            enligt en Jusek-enkät. Att särskilja domarna från övriga statstjänstemän
            lyckades förhandlarna inte uppnå. Förhandlingarna avslutades den
            24 oktober 2008. Enligt avtalet ska den dömande gärningen, till
            exempel antalet avgjorda mål, undantas från individuell skicklighetsbedömning
            när lönerna sätts.
          </p>
          <p xml:id="i-6mJoLe43DXybUMPasoCjwD">
            Det är dock viktigt att inse att lönesättning in absurdum skulle
            kunna hota domares oavhängighet och självständighet. Införande
            av prestationslön kan vara ett sådant avsteg. Grundlagens och
            de internationella konventionernas krav på oavhängighet och självständighet
            måste tillförsäkras på något sätt. Regeringen bör utreda gränsdragningsproblematiken
            ur konstitutionell synpunkt på hur domares löner sätts. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-AtQUYxk6f22dEqKERzsTMD" who="i-CvmaDbz8ueGm8meSVWj6vr">
              Ingvar Svensson (kd)
            </item>
          </list>
        </div>
      </div>
    </body>
  </text>
</TEI>
