<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-03090">
  <teiHeader>
    <fileDesc>
      <titleStmt>
        <title>med anledning av skr. 2018/19:104 Sveriges medlemskap i FN:s säkerhetsråd 2017–2018</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3090 av Kerstin Lundgren m.fl. (C, L)</title>
          <idno type="rdwebb">H6023090</idno>
          <rs type="number">3090</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6023090/text</ref>
          <ref type="dokument_url_html">http://data.riksdagen.se/dokument/H6023090</ref>
          <ref type="dokumentstatus_url_xml">http://data.riksdagen.se/dokumentstatus/H6023090</ref>
          <ref type="docx">http://data.riksdagen.se/fil/3A4CA407-CB48-4D1E-986F-46103691074A</ref>
          <ref type="pdf">http://data.riksdagen.se/fil/1505FABD-6085-474F-A39C-7884FB36D2F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-HkokySBmPE26g9SVJJdYzM</idno>
            <name>Abir Al-Sahlani</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3CaMMNBgtF1vwiNEqALBpy" type="basedOn"/>
        <correspContext corresp="i-3CaMMNBgtF1vwiNEqALBpy">
          <ref>Skrivelse 2018/19:104</ref>
        </correspContext>
        <correspAction xml:id="i-MdsofCsPrGeHJs9DfZsdpL" type="signed"/>
        <correspContext corresp="i-MdsofCsPrGeHJs9DfZsdpL">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-HkokySBmPE26g9SVJJdYzM"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-LDFpwyJnL3ETCnq3JKBJqw"/>
        </correspContext>
        <correspAction xml:id="i-LPQiCtWofGqAWiQ4qHD5ZD" type="submitted">
          <date when="2019-04-26"/>
          <time when="17:47:34"/>
        </correspAction>
        <correspAction xml:id="i-A5AYK472TtNqVh8kXMdhzL" type="dismissed">
          <date when="2019-04-30"/>
        </correspAction>
        <correspAction xml:id="i-CxfnTDN8q8H3xbMkNSFkKs" type="reviewed">
          <date when="2019-04-30"/>
          <time when="11:23:15"/>
        </correspAction>
        <correspAction xml:id="i-WmTx6XDJTSW9fiP85fsRBf" type="referred">
          <date when="2019-05-02"/>
        </correspAction>
        <correspAction xml:id="i-9hmjy8NfU73tEftNVrwyKB" type="assigned">
          <date when="2022-01-26"/>
          <time when="14:32:04"/>
        </correspAction>
        <correspContext corresp="i-9hmjy8NfU73tEftNVrwyKB">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EfqCtJW3fEYF7bwAf3ybgi" type="behandlas_i"/>
        <correspContext corresp="i-EfqCtJW3fEYF7bwAf3ybgi">
          <ref type="uppgift">2018/19:UU8</ref>
          <ref type="ref_dok_id">H601UU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU8</ref>
          <ref type="ref_dok_titel">Sveriges medlemskap i FN:s säkerhetsråd 2017-2018</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3090 av Kerstin Lundgren m.fl.
          (C, L) med anledning av skr. 2018/19:104 Sveriges medlemskap i
          FN:s säkerhetsråd 2017–2018
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8dh8Q9FdSPRB6pn3vNNiRb">
            Förslag till riksdagsbeslut
          </head>
          <list style="ol">
            <item xml:id="i-LWLS4G5ZTJ4p9fb17Yg48a">
              Riksdagen ställer sig bakom det som anförs i motionen om en oberoende
              utvärdering av Sveriges medlemskap i säkerhetsrådet och tillkännager
              detta för regeringen.
            </item>
            <item xml:id="i-F7SRZEgVr44Mn4G1ZZbKT4">
              Riksdagen ställer sig bakom det som anförs i motionen om Sveriges
              medlemskap och prioriteringar i FN:s säkerhetsråd och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WkNLp9fN8NyFRMtfNoEdp8" type="h1">
            Motivering
          </head>
          <p xml:id="i-M4USQiTBcnLE7N97yLvXRM">
            Regeringen har lämnat en skrivelse till riksdagen om Sveriges
            medlemskap i FN:s säkerhetsråd 2017–2018. Sverige beskrivs som
            en moraliskt högtstående stat vars principfasthet och värnande
            om folkrätt, internationell fred och säkerhet och internationellt
            samarbete har lett till framgångar i FN:s säkerhetsråd under den
            tid då Sverige var medlem i säkerhetsrådet.
          </p>
          <p xml:id="i-CqGwwTMki7UsgC7H6yrHnP">
            När riksdagen nu tar ställning till skrivelsen bör det först
            och främst konstateras att den i huvudsak är en aktivitetsredovisning.
            En sådan har givetvis sitt värde, men frågan om vilken som varit
            Sveriges unika roll och hur framgångsrikt medlemskapet har varit
            går inte att besvara enbart på ett sådant underlag. Vid sidan
            av denna regeringsskrivelse, som i sig är en naturlig redovisning
            efter säkerhetsrådsperiodens slut, behövs därför också utvärderingar
            som utförs av andra än regeringen själv. Det är därför viktigt
            att det också görs en oberoende utvärdering, fristående från regeringen,
            under ledning av meriterade forskare eller andra som med fullständig
            integritet kan värdera vad som varit framgångsrikt och inte i
            de svenska aktiviteterna under säkerhetsrådsperioden.
          </p>
          <p xml:id="i-Rj5ZU1FUfn4fhwdithfReS">
            Vi betvivlar inte att regeringen har haft goda intentioner och
            att Sverige har varit en engagerad medlem av säkerhetsrådet under
            perioden, men det är inte i denna redovisning som några slutsatser
            går att dra om de långsiktiga resultaten.
          </p>
          <p xml:id="i-2LM5YoaBK43kk6bzqQL3x7">
            Vi har förståelse för att regeringen vill framhålla Sveriges
            deltagande i säkerhetsrådet som en stor framgång, att Sverige
            har varit en medlem som aktivt drivit viktiga frågor som gjort
            skillnad. Men det blir inte trovärdigt när regeringen på flera
            ställen framställer resolutioner som hade antagits oaktat svenskt
            deltagande i säkerhetsrådet som en svensk framgång och ett svenskt
            mervärde. Snarare hade det varit häpnadsväckande om Sverige exempelvis
            inte hade gått med på att stödja ett undersökningsteam kring övergrepp
            av Daish i Irak.
          </p>
          <p xml:id="i-DEHCbX34AP11nr3hcHt6V8">
            Vi hade också önskat lite mer av självkritik från regeringen,
            inte minst ur perspektivet att långsiktigt resultat saknas i flera
            av de frågor som Sverige drivit. Och det är just FN:s långsiktiga
            utmaningar som, menar vi, regeringen borde ha fokuserat på under
            sitt ordförandeskap.
          </p>
          <p xml:id="i-UK1Ri2u48QxAdA5PrfHpfw">
            En av de kanske mest akuta svårigheterna för FN är användandet
            av obstruerande veton av säkerhetsrådets permanenta medlemmar,
            som hindrar säkerhetsrådet från att anta resolutioner i akuta
            konflikter, exempelvis om Syrien, och som skadar trovärdigheten
            för FN som global aktör för fred och säkerhet. Det är brådskande
            med en reform av beslutsfattandet i säkerhetsrådet. Också regeringen
            uppmärksammar i sin skrivelse hur motsättningar i säkerhetsrådet
            och användandet av veton försvårar arbetet. Ur det perspektivet
            och ur perspektivet att regeringens utgångspunkt var att vilja
            bidra till att säkerhetsrådet tog ansvar för sin huvuduppgift
            att upprätthålla internationell fred och säkerhet finner vi det
            synd att regeringen inte prioriterade att driva frågan om FN:s
            långsiktiga beslutsförhet och trovärdighet. Vi delar därmed också
            slutsatsen som Svenska FN-förbundet gör att regeringen tydligare
            också borde ha ifrågasatt de veton som lades.
          </p>
          <p xml:id="i-WKsuX7QuntMo3ixCXhSs6k">
            Vi tror också att risken för obstruerande veton hade minskat
            om det fanns kriterier tydligt framtagna för när det ska finnas
            mandat att genomföra humanitära interventioner. Det saknas i dag,
            vilket gör att varje enskilt fall ska upp till säkerhetsrådet
            för bedömning om ett humanitärt ingripande är rättfärdigt eller
            inte. Ur vårt perspektiv hade det varit önskvärt om regeringen
            hade drivit denna fråga. Det är en fråga om förutsägbarhet. Vi
            ser det också som anmärkningsvärt att regeringen inte tydligt
            sökt lyfta den svåra men centrala frågan om världssamfundets skyldighet
            att skydda liv när enskilda stater hotar att begå brott mot mänskligheten
            eller folkmord. ”Aldrig mer” ljöd budskapet över världen efter
            folkmordet i Rwanda. Av det följde säkerhetsrådets skyldighet
            ”Responsability to protect”, R2P. Även om det är ännu ett ansvar
            som vanryktats får det inte leda till att ansvaret för säkerhetsrådet
            att skydda i unika situationer upphör. Ansvaret och formerna är
            i stället viktiga att söka utveckla, och detta skulle prioriterats
            av Sverige under medlemskapet i säkerhetsrådet. Det går inte att
            utesluta att exempelvis folkmordet i Myanmar hade kunnat förhindras
            om kriterier för humanitära interventioner redan hade funnits
            på plats, eller att det hade gått att hindra andra övergrepp i
            ett tidigare skede.
          </p>
          <p xml:id="i-ABm37nJTZNGsKfbGWkk79V">
            Vi hade också gärna sett att regeringen drivit frågan om ansvarsutkrävande
            och ICC:s roll hårdare. ICC har en viktig roll för ansvarsutkrävande
            för rätten till rättvisa, vilket är avgörande för en försoningsprocess
            där de som utsatts för övergrepp och oförrätter får upprättelse.
          </p>
          <p xml:id="i-6Hg6HEXQgJmUgdrNuaR1MS">
            En av Sveriges mest prioriterade frågor har varit att stärka
            kvinnors inflytande, inte minst i fredsskapande förhandlingar
            och politiska processer. Vi delar regeringens bild av att detta
            är viktiga frågor. Hållbar fred låter sig inte göras utan kvinnors
            deltagande i fredsskapande processer men också inkluderingen av
            kvinnor och civilsamhälle i samhällslivet när landet sedan ska
            byggas upp. Vi är dock kritiska till sättet som regeringen gjort
            detta på eftersom vi inte ser några tecken på att arbetet kommer
            att leva vidare nu när Sverige inte längre sitter i säkerhetsrådet.
            Frågan tycks också ha varit mest prioriterad för Sverige under
            våra egna ordförandeskapsmånader. Ett tecken på det är, som Svenska
            FN-förbundet uppmärksammat, att i januari 2017 då Sverige var
            ordförande nämndes ”kvinnor” under varje möte, medan i februari
            samma år då Sverige inte var ordförande nämndes det bara på 1
            av 19 möten. Det visar också att när Sverige inte driver frågan
            så gör ingen annan det heller. Det är synd att regeringen inte
            lyckats skapa allianser och samarbeta med likasinnade för att
            ta detta viktiga arbete vidare i FN-systemet generellt och säkerhetsrådet
            specifikt. De hållbara och långsiktiga resultaten av Sveriges
            säkerhetsrådstid riskerar därmed att utebli.
          </p>
          <p xml:id="i-EZGDepTuko3cyQEtqj4jF9">
            Sveriges ledord i säkerhetsrådskampanjen var öppenhet och transparens.
            Så här i efterhand kan vi konstatera att särskilt öppen och transparent
            var inte processen, eller förankringen i riksdagen. Vi noterar
            att regeringen varit aktiv när det gäller att bjuda in civilsamhället
            till dialog men endast informerat riksdagen. Inte med ett ord
            i skrivelsen nämns regeringens kampanj för att säkra platsen i
            säkerhetsrådet trots att detta varit föremål för mången kritisk
            diskussion. Utrikesutskottet fick efter åtskilliga påstötningar
            och framställningar tillgång till den utredning som UD beställde
            gällande kampanjen till säkerhetsrådet. Om ledordet var transparens
            så gällde det inte förhållandet till riksdagen. Att regeringen
            i skrivelsen omnämner riksdagen endast sex gånger, varav en i
            överlämnandet av skrivelsen till riksdagen och en i innehållsförteckningen,
            är i sig talande. Det visar på regeringens selektiva förhållningssätt
            till medlemskapet i säkerhetsrådet. Endast det regeringen anser
            vara positivt nämns i skrivelsen. Kritik, även om berättigad,
            omnämns inte.
          </p>
          <p xml:id="i-Ad7BQwdQK5mjc3p9wK8RnJ">
            Till sist också några ord om vad vi tycker att regeringen gjort
            bra under tiden i FN:s säkerhetsråd. Vi anser att det är bra att
            regeringen tydligt lyft och kopplat samman klimat och säkerhet,
            och det är utmärkt att Sverige så tydligt har prioriterat frågan
            om kvinnors inflytande. Regeringens ansträngningar i Jemenkonflikten,
            med fredsförhandlingsmötet i Sverige, får också anses vara en
            framgång.
          </p>
          <p xml:id="i-JVtu4hXJNpHVVxjwt45FsU">
            Vi välkomnar självklart Sveriges medlemskap i säkerhetsrådet.
            Det var och är viktigt att Sverige söker och når den positionen.
            Det är då angeläget att det sker en oberoende utvärdering av vad
            som faktiskt åstadkommits. En sådan återfinns inte i denna regeringsskrivelse.
            Det samlade intrycket av regeringens deltagande i säkerhetsrådets
            arbete blir dock att ambitionerna varit höga men de långsiktiga
            resultaten uteblivit. Det beklagar vi i en tid då allt fler ifrågasätter
            FN:s roll som global aktör för fred och säkerhet. FN:s långsiktiga
            legitimitet ligger i dess beslutsförhet och möjlighet att agera.
          </p>
        </div>
        <div type="motSignatures">
          <list>
            <item xml:id="i-VwYc19TnboLwjx8wbxeucn" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
            <item xml:id="i-JiN65NN5AKuQs1Pr689vHv" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-DrDrSeJ1ppidwDpeiiEJWr" who="i-HkokySBmPE26g9SVJJdYzM">
              Abir Al-Sahlani (C)
            </item>
            <item xml:id="i-PMAgeisWvRRm4cmR4kmaJn">
              Linda Ylivainio (C)
            </item>
            <item xml:id="i-Aebatky2Jm6gXFH2qawh9f" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-UX1xCywkK7vGxX8wc7YP5U" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-Q6xmcoQFF7wXPd1x84iGUc" who="i-LDFpwyJnL3ETCnq3JKBJqw">
              Joar Forssell (L)
            </item>
          </list>
        </div>
      </div>
    </body>
  </text>
</TEI>
