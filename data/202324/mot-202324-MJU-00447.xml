<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00447">
  <teiHeader>
    <fileDesc>
      <titleStmt>
        <title>Vision om vägen till effektivare tillståndsprocesser</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:447 av Tobias Andersson m.fl. (SD)</title>
          <idno type="rdwebb">HB02447</idno>
          <rs type="number">447</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02447/text</ref>
          <ref type="dokument_url_html">https://data.riksdagen.se/dokument/HB02447</ref>
          <ref type="dokumentstatus_url_xml">https://data.riksdagen.se/dokumentstatus/HB02447</ref>
          <ref type="pdf">https://data.riksdagen.se/fil/BC643624-382E-4EC0-813F-AD42BAD4B66A</ref>
          <ref type="docx">https://data.riksdagen.se/fil/DC3F2AE7-2E6B-4323-9D62-CFAD060093C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-ReuQwWpCHrY4Cf53vHx66w" type="signed"/>
        <correspContext corresp="i-ReuQwWpCHrY4Cf53vHx66w">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-5JKbBodBpCZ1A4ajEWCxPv"/>
        </correspContext>
        <correspAction xml:id="i-R6WTV6wcsQhzPEsv9FD5Fm" type="submitted">
          <date when="2023-09-29"/>
          <time when="15:08:57"/>
        </correspAction>
        <correspAction xml:id="i-E1GUgLKZJTDyrPoP4EeDAt" type="reviewed">
          <date when="2023-10-02"/>
          <time when="12:01:59"/>
        </correspAction>
        <correspAction xml:id="i-Ujsk98W5W1GmoBJALLqMrk" type="referred">
          <date when="2023-10-17"/>
        </correspAction>
        <correspAction xml:id="i-Js3SrALpy7KVFrmCPF8gbi" type="assigned">
          <date when="2024-04-24"/>
          <time when="16:28:48"/>
        </correspAction>
        <correspContext corresp="i-Js3SrALpy7KVFrmCPF8gbi">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-z5yeDEzcS4EAoiHpXNXeb" type="behandlas_i"/>
        <correspContext corresp="i-z5yeDEzcS4EAoiHpXNXeb">
          <ref type="uppgift">2023/24:MJU13</ref>
          <ref type="ref_dok_id">HB01MJU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PV2ayh2uWVgre9wrECXtpn" type="motHeader">
        <div xml:id="i-WxmrF1ZCHkNgW9WpMGVW37" type="motTitle">
          Motion till riksdagen 2023/24:447 av Tobias Andersson m.fl. (SD)
          Vision om vägen till effektivare tillståndsprocesser
        </div>
      </div>
      <div xml:id="i-KKYmM9eUBQ1Wg57hE33mot" type="motBody">
        <div xml:id="i-LeADSfMHpSfbAxcrwXhaV" type="motProposal" subtype="förslag">
          <head xml:id="i-S6nQbMAmuexNpjDjWyqkGi">
            Förslag till riksdagsbeslut
          </head>
          <list xml:id="i-JVoY354VdgZZdZa9ggPrYF">
            <item xml:id="i-DgJZZZzBYWg9rNoootShBm" sortKey="Yrkande 1">
              Riksdagen ställer sig bakom det som anförs i motionen om inriktningen
              i det fortsatta arbetet med att tillskapa effektiva tillståndsprocesser
              för svensk industri och tillkännager detta för regeringen.
            </item>
          </list>
        </div>
        <div xml:id="i-GrTKW2ErAyYxh9drVpTcEY" type="motContent">
          <head xml:id="i-5MHkgPPjCDkRYkMPRoN5HM" type="h1">
            Motivering
          </head>
          <p xml:id="i-4fTY3gWoKL3HzDhMxP5ECP">
            Sverigedemokraterna är i grunden ett marknadsliberalt och handelsinriktat
            parti. Skapandet av ett gott näringslivsklimat för att såväl nya
            som gamla företag ska kunna verka och växa och att Sveriges anor
            som en innovationsdriven nation ska fortleva måste prioriteras.
            Behovet av effektivare tillståndsprövningar hör till detta och
            är en komplex fråga. Inte minst har uppmärksammade processer kring
            Cementa, Norra kärr, Kallak och Kaunis Iron visat på detta. Problematiken
            med långa ledtider vid miljötill­ståndsprövningar är emellertid
            inte begränsad till gruvnäringen. Flera andra näringar vars verksamhet
            miljöprövas påverkas negativt. En konsekvens av detta är att såväl
            elnätsutbyggnad som industrisatsningar fördröjs eller uteblir.
            Om en omställning till en fossilfri och i högre grad elektrifierad
            industri ska vara möjlig krävs ett robust och modernt elnät som
            förmår att leverera fossilfri el med tillräcklig kapacitet i hela
            landet.
          </p>
          <p xml:id="i-5W3U6EKEoe4s56SEscdgs6">
            Sammantaget pekar detta mot att det finns ett grundläggande problem
            med det svenska miljötillståndsförfarandet. Problem som Sverigedemokraterna
            under en längre tid har adresserat genom en rad förslag på området.
            En av överenskommelserna i Tidöavtalet är att förenkla och förkorta
            miljötillståndsprövningen enligt miljöbalken genom att göra den
            mer flexibel, effektiv och förutsebar. Ett arbete som redan har
            initierats och sannolikt kommer att leda till ett antal regelförändringar
            under mandat­perioden.
          </p>
          <head xml:id="i-WuibkMYmsZ8gseKxjrj5km" type="h2">
            Om tillståndsprövningar
          </head>
          <p xml:id="i-UsSVpuUadgUxxnVsPjghbN">
            Tillståndsprövningar handlar om att verksamheten hos företag
            som har en påverkan på miljön, exempelvis vatten, luft och mark,
            måste godkännas av mark- och miljödom­stolen. Innan ansökan skickas
            in hålls samråd med berörda myndigheter, berörd kommun och andra
            intressenter, till exempel boende. Det tar dock inte slut i och
            med detta. Företag som verkar inom särskilda branscher måste också
            ansöka om ytterligare tillstånd under annan lagstiftning innan
            miljötillståndsfrågan kan prövas.
          </p>
          <p xml:id="i-3xEwwqweBFcYgZEWmk2WvG">
            Det är av vikt att tillståndsprövningarna anpassas till verksamheternas
            förutsätt­ningar på ett tydligt sätt. De olika tillståndsprövningar
            som en verksamhet genomgår behöver därför vara tydligt avgränsade
            och spegla det skede verksamheten befinner sig i. En uppdelad
            prövning i flera steg skulle kunna bidra till att minska investeringsrisken
            för verksamhetsutövaren och inte som en dubbelprövning.
          </p>
          <head xml:id="i-WgoU3MFuF73hto4K9GG7sz" type="h2">
            Miljöbalken öppnar för att väga in fler faktorer
          </head>
          <p xml:id="i-6u2mp8Cu56XRE1cQznvrU3">
            Redan i miljöbalkens första paragraf framgår att ”mark, vatten
            och fysisk miljö i övrigt används så att en från ekologisk, social,
            kulturell och samhällsekonomisk synpunkt långsiktigt god hushållning
            tryggas”. Dessa faktorer vägs sällan in, utan prövningarna har
            kommit att bli rena miljöprövningar i vilka de uppenbara samhällsekonomiska
            argumenten får stå tillbaka. Dessutom tillämpas miljöbalken idag
            på ett sätt som snarare syftar till individskydd än artskydd.
            Syftet ska vara att iaktta artskyddet men att mindre se till enskilda
            individer inom arten.
          </p>
          <p xml:id="i-PC7Zp1gqVEPzhe2oTEppUc">
            Den tidigare regeringen tillsatte med anledning av de problem
            som ofta är kopplade till miljötillståndsprocesser och tillämpningen
            av miljöbalken en utredning vars slutbetänkande överlämnades till
            regeringen i juni 2022. I SOU 2022:33 Om prövning och omprövning
            – en del av den gröna omställningen, beskrivs några av de problem
            som vi adresserat i våra kommittémotioner under tidigare år. Utredarna
            gör både iakttagelser och presenterar i vissa delar konkreta förslag
            till lösningar. I stora delar vi utredarnas slutsatser och förslag
            till förbättringar av systemet som vi pekar på här. En del av
            dessa förslag har eller kommer också att genomföras som en konsekvens
            av Tidöavtalet.
          </p>
          <head xml:id="i-6hXAex4PQbfjkU2bo2orSh" type="h2">
            Ändringstillstånd som huvudregel
          </head>
          <p xml:id="i-YRtXzQNgRVGxqe5TcdXM5Z">
            I miljöbalken finns en möjlighet att vid ändring av en miljöfarlig
            verksamhet begränsa ett tillstånd till att enbart avse ändringen,
            så kallat ändringstillstånd. Det tidigare till­ståndet för verksamheten
            måste ha ett samband med den ändring som föreslås. Ut­värderingar
            konstaterar att möjligheten till ändringstillstånd har medfört
            kortare handläggningstider sedan den infördes 2005. Regeln innebär
            däremot endast en möjlighet att begränsa ett tillstånd till att
            endast avse ändring. I praktiken kräver myndigheter ofta att hela
            verksamheten ska prövas vid en förändring. Ett led i arbetet med
            att korta tillståndsprocessen vore att göra ändringstillstånd
            till huvudregel i miljöprövningsprocesser. Det centrala är emellertid
            att regeringen nu verkar för att tillståndsprocesserna vid miljöprövning
            ska förenklas och förkortas i enlighet med vad som avtalats inom
            ramarna för Tidöavtalet.
          </p>
          <p xml:id="i-4quMJFYfPbE8VTm7ZuNsXs">
            Det är också rimligt att se över vilka verksamheter och projekt
            som behöver till­ståndsprövas och undersöka om antalet kan minskas.
            Myndigheter kan även nyttja generella föreskrifter där det är
            möjligt. Vidare finns det anledning att se över kraven på bästa
            möjliga teknik i miljöbalken. Vid prövning av industrianläggningar
            förekommer regleringar på såväl nationell som europeisk nivå,
            något som kan ge upphov till oklar­heter som leder till förseningar.
            Ett stort antal industrianläggningar berörs av de så kallade industriutsläppsbestämmelserna.
            Dessa kommer från industriutsläppsdirektivet (IED), som är implementerat
            i svensk lagstiftning. Direktivet ställer upp villkor om att bästa
            tillgängliga teknik ska användas och definierar vilken teknik
            som avses. Samtidigt ställs det även i svensk miljölagstiftning
            krav på att bästa möjliga teknik används utan att lika tydligt
            definiera vilken teknik som avses. Denna form av dubbelreglering
            byrå­kratiserar tillståndsprocesserna och riskerar att ge upphov
            till oklarheter om vilket av regelverken som ska ges företräde
            då tillståndsprövningen sker. Vår ambition är att sådana regelverk
            som medför denna typ av dubbelreglering bör undanröjas så långt
            så är möjligt genom att harmonisera den svenska lagstiftningen
            med IED-direktivet.
          </p>
          <head xml:id="i-CbDd2JxEERLyUHHSaNGWLf" type="h2">
            Moderniserad miljöbalk
          </head>
          <p xml:id="i-MbbBYGk6qjtUGqezfDg7tB">
            Arbetet med att samla de svenska miljölagarna i en gemensam miljöbalk
            påbörjades under 1980-talet. Arbetet präglades av den tidens stora
            miljöproblem där exempelvis miljögifter och föroreningar var centrala
            frågor. Resultatet kom att bli den miljöbalk som antogs 1998 och
            som trädde i kraft den 1 januari 1999. Ett kvarts sekel senare
            kan vi konstatera att nya miljöutmaningar som inte var kända då
            miljöbalken tillkom, till­sammans med den praxis som har utvecklats
            i hur balken tillämpas, ger upphov till ineffektivitet och ibland
            kontraproduktiva beslut sett ur ett globalt hållbarhets­perspektiv.
            Vi menar att flera viktiga aspekter ofta förbises då miljöbalken
            tillämpas. Det är inte rimligt att konsekvenserna av tillämpningen
            leder till en högre miljö­belastning i andra länder i vår omvärld.
            Vi skulle därför välkomna att miljöbalken ses över och omarbetas
            i grunden för att bättre spegla de utmaningar, miljökrav och förutsättningar
            som föreligger idag.
          </p>
          <head xml:id="i-826QuAqpDJhm4csiJDRSY5" type="h2">
            Konsekvensutredningar
          </head>
          <p xml:id="i-6f6hcC2v1vZWxQQgcPVYaz">
            När nya regler tas fram måste de stå i proportion till de mål
            och problem som reglerna är tänkta att lösa, vilket inte alltid
            är fallet. I förordning 2007:1244 regleras hur förvaltningsmyndigheter
            under regeringen ska arbeta med konsekvensanalyser vid införande
            av nya föreskrifter. I förordningen beskrivs hur arbetet med konsekvens­analyser
            ska utföras och redogöra för t.ex. vilken administration och vilka
            kostnader som uppstår. Vidare beskrivs vilka det är som drabbas
            och hur det påverkar konkurrens­förmågan hos företag. Viktigt
            är att förvaltningsmyndigheterna konsekvent följer för­ordningens
            direktiv. Samtidigt kan förordningen stärkas. Detta inte minst
            kopplat till så kallad gold-plating, att en nationell regel går
            utöver Europeiska unionens minimilag­stiftning och leder till
            högre kostnader nationellt och konkurrenssnedvridning inom unionen.
            I vår kommittémotion ”Mindre betungande regler och byråkrati för
            svenska företag” utvecklar vi vårt förslag på området. Här beskrivs
            också ett förslag om ett implementeringsråd som om det inrättas
            skulle kunna vara ansvarigt för att göra de konsekvensutredningar
            som beskrivs ovan.
          </p>
          <head xml:id="i-F8Xcqu9LvJ9qPVVXdarAvw" type="h2">
            Beakta tillämpbara undantag i EU-regelverket
          </head>
          <p xml:id="i-YYsR61at8APeHRcUseuxSz">
            I Sverige har vi under många år ägnat oss åt så kallad gold-plating
            och överimplementerar EU-regler på ett sätt som verkat och verkar
            hämmande för vår industriella utveckling. Det är fullt möjligt
            att inom ramarna för befintliga EU-regler öppna upp för fler undantag
            än vad som görs i Sverige. Praxis bör vara att Sverige, om det
            inte återfinns synnerligen goda skäl, lägger sig på en miniminivå
            vid implementering av EU-direktiv.
          </p>
          <head xml:id="i-SpZz8RHbWdAjx15YqYbJqo" type="h2">
            Miljökonsekvensbeskrivning – innehåll och prövning
          </head>
          <p xml:id="i-3NEFmbnWS4aXT3oPK13aHp">
            Det råder stor osäkerhet kring vad en miljökonsekvensbeskrivning
            (MKB) ska inne­hålla. Företag med lång erfarenhet och som har
            tillgång till all tänkbar expertis får av myndigheter sina miljökonsekvensbeskrivningar
            avfärdade med motiveringen att de håller för låg kvalitet eller
            är otillräckliga utan att vilka bristerna är tydligt kommuniceras.
            Att tydligt slå fast vad som ska ingå i en MKB och i vilken omfattning
            är viktigt. Det finns också ett behov av att tillståndsgivande
            myndigheter tidigt i processen prövar huruvida inlämnad MKB är
            tillräcklig eller behöver kompletteras. Utgångspunkten ska vara
            att den MKB som prövas rättsligt inte ska kunna avfärdas som otillräcklig
            eller på annat sätt bristfällig sent i processen. Således förordar
            vi en ordning där miljökonsekvens­beskrivningens tillräcklighet
            prövas separat och tidigt i tillståndsprocessen. När MKB är fastställd
            är det vår uppfattning att det är denna som ska prövas i miljöprövningen.
          </p>
          <p xml:id="i-HWgkRVPt6dZdUitHrpmqzt">
            Vidare menar vi att det är eftersträvansvärt att se över vilka
            verksamheter som ska, respektive inte ska, avkrävas en MKB, i
            syfte att underlätta för aktörer vars verksamhet inte kan befaras
            medföra betydande miljöpåverkan.
          </p>
          <head xml:id="i-TLGk8VWi6XkCGeTJNWaLP6" type="h2">
            Begränsa antalet myndigheter som för statens talan
          </head>
          <p xml:id="i-WRMjymeTG1Ki7EW8U5C9hP">
            En del bolag, inte minst inom gruvnäringen, menar att tillståndsprocesserna
            är god­tyckliga och att det inte går att förutse eller påverka
            resultatet oavsett hur mycket underlag de tar fram. Detta riskerar
            i förlängningen att urholka Sveriges attraktivitet som nation
            att göra industriella investeringar i. Enligt Tidöavtalet bör
            antalet myndig­heter som för statens talan i tillståndsärenden
            begränsas. Sverigedemokraternas hållning är att det sökande företaget
            endast ska behöva vända sig till en myndighet som för statens
            talan i tillståndsfrågan. Denne ska därefter svara för att ta
            in expertutlåtanden från övriga berörda myndigheter som skall
            yttra sig endast i de frågor de ansvarar för. Myndigheten som
            bär ansvaret för hela tillståndsprocessen har att göra en samlad
            avvägning utifrån alla relevanta och kända uppgifter i ärendet.
          </p>
          <head xml:id="i-5FnEy6ssr39Mt2RthSjmsz" type="h2">
            Tidsbegränsade tillståndsprocesser
          </head>
          <p xml:id="i-961vaZfn1pfigJigGiTyyu">
            Företag som söker tillstånd för nyetablering eller utökning av
            befintlig verksamhet löper risk att fastna i en administrativ
            loop om ärendet bollas fram och tillbaka mellan olika myndigheter
            och aktörer. För att motverka att sådana processer drar ut på
            tiden och för att stärka svenska företags konkurrenskraft bör
            möjligheten att införa bortre tidsgränser för tillståndsansökningar
            övervägas. Även en förenklad hantering av överklaganden kopplat
            till dessa processer bör utredas. Vi menar att tydliga tidsgränser
            och snabbare hantering av överklaganden skulle gynna svenska företag
            och därmed arbetstillfällen och skatteintäkter.
          </p>
          <head xml:id="i-QaiKuXwA8cGKyo6PbhPtxR" type="h2">
            Tillståndsprocesser för gruvnäring och industri
          </head>
          <p xml:id="i-9B4V8tyPZKtahsar88LnJv">
            Svensk gruv- och mineralnäring utgör en viktig del av vårt lands
            basindustri. Stora värden skapas inom denna industri. Betydande
            värdekedjor för Sveriges samlade export har sin grund i att vi
            har en inhemsk gruv- och mineralindustri som kan förse övrig industri
            med förädlad råvara. Gruv- och mineralindustrin är även starten
            på växande värdekedjor inom teknikinnovation, särskilt inom underjordsteknik,
            som når långt utanför Sveriges gränser.
          </p>
          <p xml:id="i-Txvi86tCaFkPKGBNoGV3KE">
            En pragmatisk hållning från staten gällande regler i form av
            lagar, förordningar och föreskrifter bör gälla. Dessa har legitimitet
            i den mån de verkligen fyller ett behov. Vår målsättning är att
            företagen ska förhålla sig och rapportera till så få myndigheter
            som möjligt och att myndigheterna ska agera på ett främjande sätt
            genom att tydligare än vad som är fallet idag kommunicera och
            precisera vilka åtgärder det sökande företaget behöver vidta för
            att medges tillstånd. Gruvindustrin arbetar med långa investerings­horisonter.
            En förutsättning för att gjorda investeringar ska generera avkastning
            är långsiktiga politiska beslut och tillstånd att bedriva verksamheten.
            Regler som minskar förutsägbarheten för verksamheters möjlighet
            till fortlevnad bör därför undanröjas. Tidsbegränsade tillstånd
            skall enligt vår uppfattning endast användas undantagsvis och
            där det är särskilt påkallat.
          </p>
          <p xml:id="i-KfpUdscu1UWibhkZy6eQN1">
            I takt med att nya och förfinade brytnings- och utvinningsmetoder
            utvecklas och nya metaller och mineral efterfrågas på marknaden
            kan gamla och sedan länge nedlagda gruvor åter bli intressanta
            att utveckla. I de fall efterarbete till godtagbar standard inte
            har utförts och verksamheten avslutades före 1969 ansvarar staten
            för att hantera eventuella föroreningar och skador på miljön.
            Vi menar att ansvarsfördelningen mellan företag som vill göra
            en nyetablering på ett sådant område och staten bör utredas och
            förtydligas. Om möjligt bör ett regelverk som stimulerar till
            nyetableringar på gammal industrimark skapas men viktigast är
            att säkerställa att de företag som gör sådana nyetableringar inte
            ärver tidigare verksamheters försyndelser då det skulle kunna
            ha en hämmande inverkan på investeringsviljan.
          </p>
          <head xml:id="i-HLBpjeDaFM6n3zzUSiutWn" type="h2">
            Tillståndsprocesser för elnätsutbyggnad
          </head>
          <p xml:id="i-4Ggrpd6oKQNaip8ZTqNQpe">
            Bristande överföringskapacitet är ett alltmer tilltagande samhällsproblem
            och fram­förallt då elektrifieringen nu tilltar. Det tar även
            idag alltför lång tid att bygga ut elnäten för att komma till
            rätta med det. Det kan dröja uppemot 10–12 år för tillstånds­processerna
            vid elnätsutbyggnad. Med anledning av det antog riksdagen nyligen
            ny lagstiftning på området som ska kunna korta processen med cirka
            två år, något som får anses vara ett nödvändigt första steg, men
            som är långtifrån tillräckligt. En rimlig målsättning i det fortsatta
            arbetet är att kunna nå en halvering av de befintliga ledtiderna.
          </p>
          <head xml:id="i-FtvyZF9d5JZEuZaWwx6wgZ" type="h3">
            Tillståndsprocesser och teknikutvecklingen
          </head>
          <p xml:id="i-7rLD3ZEFhj5T6uD3T8eP2e">
            Kommittén för teknologisk innovation och etik (Komet) har under
            flera år arbetat med frågor om policyutveckling för att skapa
            goda förutsättningar för innovation och konkurrenskraft. I sitt
            slutbetänkande, SOU 2022:68, från december 2022 pekar man bland
            annat på att befintliga regler inte upplevs vara anpassade till
            dagens situation och på att det råder brist på resurser och kompetens
            vid regelutvecklingsarbetet. Vi menar att det är av stor vikt
            att regeringen förmår att hantera och möta en accelererande teknikutveckling
            med målsättningen att utvecklingen av regler respektive teknik
            så långt som möjligt går i takt med varandra.
          </p>
        </div>
        <div xml:id="i-JPG4A5ERqUvVgWdsRuZALQ" type="motSignatures">
          <list xml:id="i-CQwUgCsDZergJ4QKJBJGXu">
            <item xml:id="i-98w9UY3QpXYAv8mUFPCMw7" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-8uYZkRsw1fM7pRLmQ4UMny" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-Wyz98ork6rHdUxLctRPBUx" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-M38mHjVjTE9Krk4SBcSHdy" who="i-DF6yJMSNGfT6HwisDSi4qz">
              Josef Fransson (SD)
            </item>
            <item xml:id="i-Ju4RFWL5j7oYwFukLcZ5Cr" who="i-3sWANYcrP4dzCBqkXqrJRu">
              Johnny Svedin (SD)
            </item>
            <item xml:id="i-ScSrPbuJNEadPnTqULJ1BV" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
          </list>
        </div>
      </div>
    </body>
  </text>
</TEI>
