<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00275">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald</title>
          <idno type="rdwebb">GY02MJ275</idno>
          <rs type="number">MJ275</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ275/text</ref>
          <ref type="dokument_url_html">http://data.riksdagen.se/dokument/GY02MJ275</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ275</ref>
          <ref type="doc">http://data.riksdagen.se/fil/7132B9B6-3BCE-4F03-91EE-BA74B7841627</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FnkbrRzDY5VjDEBgTJvAus" type="signed"/>
        <correspContext corresp="i-FnkbrRzDY5VjDEBgTJvAus">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction type="numbering" xml:id="i-Rmq9txPiLCHzu26Th8kGpX">
          <date when="2010-10-28"/>
        </correspAction>
        <correspAction type="submission" xml:id="i-QLttEXPbiiToMGtWvcYbaQ">
          <date when="2010-10-26"/>
        </correspAction>
        <correspAction type="transfer" xml:id="i-FEWsPjHM5t4ggExeEJ2CmC">
          <date when="2010-10-26"/>
        </correspAction>
        <correspAction type="assigned" xml:id="i-3B74xGSkSNar32bSHiVq1u"/>
        <correspContext corresp="i-3B74xGSkSNar32bSHiVq1u">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X62ESYdyJ6C8QztsPkDFSn">
            Förslag till riksdagsbeslut
          </head>
          <list style="ol">
            <item xml:id="i-TLzKejj5NvBSteu6Hevuho">
              Riksdagen tillkännager för regeringen som sin mening vad som
              anförs i motionen om behovet av att finna nya vägar att kompensera
              lantbruket för miljötjänster, t.ex. bevarande av biologisk mångfald
              och minskad klimatpåverkan.
            </item>
            <item xml:id="i-2R4zefoA4ugUTks4LYghFK">
              Riksdagen tillkännager för regeringen som sin mening vad som
              anförs i motionen om en allmän översyn och utvärdering av hur
              markägare kompenseras för skydd av värdefulla biotoper.
            </item>
            <item xml:id="i-7AgdqETv1WeD4EpeMtSYQM">
              Riksdagen tillkännager för regeringen som sin mening vad som
              anförs i motionen om att regeringen bör initiera en grundlig kartläggning
              av biologisk mångfald längs våra kuster.
            </item>
            <item xml:id="i-FNPZky1KoHty3RWfwGcqWU">
              Riksdagen tillkännager för regeringen som sin mening vad som
              anförs i motionen om att Sverige bör verka för en EU-strategi
              om mål för biologisk mångfald till 2020, som bör vara mätbart,
              genomförbart och kostnadseffektivt.
            </item>
            <item xml:id="i-CEUWf3wH7T6aW6EEPQxi8u">
              Riksdagen tillkännager för regeringen som sin mening vad som
              anförs i motionen om vikten av att arbetet med att minska användningen
              av kemiska bekämpningsmedel och andra gifter fortsätter.
            </item>
            <item xml:id="i-TCW1RcMNcvqJqPYz94jybR">
              Riksdagen tillkännager för regeringen som sin mening vad som
              anförs i motionen om behovet av att skärpa vaksamheten mot främmande
              arter i den svenska faunan.
            </item>
            <item xml:id="i-TRDrrTTU1NPmVC4ZD3xJ3V">
              Riksdagen tillkännager för regeringen som sin mening vad som
              anförs i motionen om att Sverige bör verka för att alla hamnar
              i Östersjön och Västerhavet ska ha mottagningsanordningar för
              barlastvatten för att skydda havet mot främmande arter.
            </item>
          </list>
        </div>
        <div type="motContent">
          <head type="h1" xml:id="i-496ACMopLE4R4D3n5JM7oc">
            Uthålligt förvaltarskap
          </head>
          <p xml:id="i-KkeLNVhZEhSEMvZRPCnB2s">
            Världens ekosystem överutnyttjas och utarmas. Som en följd av
            detta minskar den biologiska mångfalden idag i snabb takt på vår
            jord. Konventionen om biologisk mångfald (CBD) antogs på Riokonferensen
            1992 och har följts upp genom ett antal partskonferenser. År 2002
            antogs det så kallade 2010-målet om att förlusten av biologisk
            mångfald globalt ska minska betydligt till år 2010. Det står klart
            att målet inte kommer att nås. Den globala trenden är fortsatt
            negativ.
          </p>
          <p xml:id="i-5iAhT9pUc53xnNwiKkmdHY">
            Kristdemokraternas miljöpolitik grundar sig på förvaltarskapstanken.
            Vi menar att människan har ett ansvar att förvalta jordens resurser
            på ett ekologiskt- och socialt ansvarsfullt sätt. Det förutsätter
            att vi förvaltar, inte förbrukar, de ändliga resurserna och naturvärdena.
          </p>
          <p xml:id="i-KGFxsUgqUf11d9imur5hbZ">
            När vi tänker på utrotningshotade arter och ekosystem ser vi
            kanske tropiska skogar och korallrev framför oss. Men faktum är
            att det även i Sverige pågår en snabb utarmning av den biologiska
            mångfalden, till följd av att olika ekosystem trängs tillbaka.
          </p>
          <head type="h1" xml:id="i-P5Bc8rApG2kjhfpYtqnQxu">
            Kulturlandskapet
          </head>
          <p xml:id="i-E5ddZ2uwoV6C1MciktzCSU">
            Jordbrukslandskapet är ett av jordens mest artrika ekosystem.
            Traditionellt har jordbruket gynnat den biologiska mångfalden,
            genom att ge utrymme för många olika arter och omsorgsfullt värna
            om ett varierat odlingslandskap. Utvecklingen av produktionen
            inom jordbruket har dock under senare decennier lett till ett
            ökat tryck på biologisk mångfald och ekosystem. Ökad effektivisering,
            minskade jordbruksarealer och ökad användning av konstgödsel och
            kemiska bekämpningsmedel har lett till att många djur- och växtarter
            har försvunnit eller idag hotas. Biologisk mångfald är en förutsättning
            för att jordbruket ska bli produktivt, stresståligt och uthålligt
            över tid vilket blir än mer viktigt allteftersom klimatförändringarna
            påverkar jordbrukets villkor. Jordbruket skulle kunna bli en nyckelaktör
            för att värna den biologiska mångfalden om det bedrivs på ett
            riktigt sätt. För att detta ska bli verklighet måste det dock
            finnas ökade incitament för jordbrukare att lägga om produktionen.
            Vid sidan av livsmedelsproduktionen svarar jordbruket för en mängd
            ekosystemtjänster, t ex bevarande av biologisk mångfald och lagring
            av koldioxid i marken. Nya möjligheter att kompensera lantbruket
            för dessa olika typer av miljötjänster bör undersökas. Ersättningarna
            till jordbruket bör i ökad utsträckning baseras på de samhällstjänster
            som jordbruket bistår med, särskilt bevarandet av biologisk mångfald
            och minskad klimatpåverkan. Sverige måste inom EU verka för en
            sådan politik samtidigt som vi aktivt arbetar för att svensk livsmedelsproduktion
            får likvärdiga villkor med sina konkurrenter.
          </p>
          <head type="h1" xml:id="i-MRBWMSQYwXfDe9zfUj9UUa">
            Skogen
          </head>
          <p xml:id="i-9oPNJfkC2voNQrkaNDdm9z">
            Skogsbruket har stor påverkan på den biologiska mångfalden. Markägarna
            av olika naturtyper utgör en viktig resurs i bevarandearbetet.
            Detta bör avspeglas i samhällets attityd och de ekonomiska villkor
            som möter dessa förvaltare. I samband med att alliansregeringen
            uppfyller målet om att skydda 400 000 hektar värdefull skogsmark,
            kommer ersättningsmark att fördelas från Sveaskog till ett antal
            berörda markägare för att de ska kunna bedriva skogsbruk också
            i fortsättningen. Sveaskog är statens skogsbolag och det är därför
            lämpligt att använda en del av bolagets markinnehav för detta
            ändamål. Skogsägarnas vilja att bidra till utveckling och bevarande
            av naturvärden ska erkännas och uppmuntras. Därför har regeringen
            uppdragit åt berörda myndigheter att ta fram nya former och riktlinjer
            för tillämpning av naturvårdsavtal. De nya riktlinjerna innebär
            bland annat att ersättningen till markägarna höjs med 25 procent.
            Avtalstiderna ska också bli mer flexibla och i princip bestämmas
            av markägaren. Därigenom kan vi komma bort ifrån den överhetsattityd
            som den tidigare S-regeringen och dess myndigheter ofta har haft
            mot skogsägare i samband med naturvårdsärenden. En allmän översyn
            och utvärdering av hur markägare kompenseras för skydd av värdefulla
            biotoper bör genomföras.
          </p>
          <head type="h1" xml:id="i-R7aG1po4aqVoXP2Vq5a6bp">
            Havens och kusternas mångfald
          </head>
          <p xml:id="i-Ko12sR8dVnuoHJTAwjfMTL">
            Under alliansregeringen har Kosterhavets nationalpark invigts,
            Sveriges första nationalpark med marint fokus. Ett dussin nya
            marina reservat har också inrättats men fler behövs. Det är angeläget
            att de skyddade områdena återspeglar olika bottentyper med särskilt
            höga biologiska värden, bland annat mjukbottnar, ålgräsängar och
            musselbankar. Torsken i Östersjön har återhämtat sig men är fortfarande
            hotad. Ålen har minskat mycket kraftigt och flera matfiskarter
            hotas. Fortsatt kraftfulla åtgärder behövs för att säkra överlevnaden
            av de kommersiella fiskbestånden. Regeringen bör initiera en grundlig
            kartläggning av den biologiska mångfalden i havet och i kustbandet.
          </p>
          <head type="h1" xml:id="i-P7F2kTHwfYqJu7tCBRvuHa">
            Internationellt arbete
          </head>
          <p xml:id="i-3aPabo15a7uUTb5yqqtUBB">
            Konventionen om biologisk mångfald (CBD) antogs på Riokonferensen
            1992 och har följts upp genom ett antal partskonferenser. Vid
            sjätte partskonferensen 2002 antogs det så kallade 2010-målet,
            som innebär att förlusten av biologisk mångfald globalt ska minska
            signifikant till år 2010. Det står nu klart att målet inte kommer
            att nås. Den globala trenden är fortsatt negativ.
          </p>
          <p xml:id="i-Dh3dYVYBSgDgDSU8y68RBE">
            Biologisk mångfald har varit en viktig fråga för det svenska
            ordförandeskapet i EU hösten 2009. Ett viktigt mål för Sverige
            har varit att EU ska enas om att värdet av ekosystemtjänster bör
            integreras fullt ut i samhällsplaneringen samt att detta ska bli
            en väsentlig komponent i den globala strategin som antas vid den
            tionde partskonferensen som ska hållas i Nagoya i oktober 2010.
            Innevarande år har av FN utropats till det internationella året
            för biologisk mångfald.
          </p>
          <p xml:id="i-9dE19nEWJ84aBs3mYC2dbQ">
            Den internationella rapporten om ekosystemens ekonomi, TEEB,
            som presenterades 2009, visar att naturens många värden har en
            direkt ekonomisk betydelse för människors välbefinnande och för
            både företag och det offentliga. Det är därför nödvändigt att
            värdera ekosystemens tjänster ekonomiskt i samhället. Rapporten
            visar det ekonomiska värdet av fungerande ekosystem för människors
            liv och inkomster över hela världen. TEEB-rapporten är viktig
            för den översyn av den globala strategin för biologisk mångfald
            och ekosystemtjänster som görs. Genom att värdet av att bevara
            ekosystemen och deras tjänster blir en del av det ekonomiska systemet
            kan människan grundlägga långsiktig tillväxt av naturens kapital.
          </p>
          <p xml:id="i-Eb9ByisLzPQzmAD2XiMaye">
            I mars 2010 presenterade EU-kommissionen ett meddelande där man
            föreslår att det tas fram en ny långsiktig (till år 2050) EU-strategi
            om mål för biologisk mångfald. Kommissionen anser att EU bör fastställa
            ett eget mål till 2020 som bör vara mätbart, genomförbart och
            kostnadseffektivt. Sverige bör verka för att en sådan EU-strategi
            kommer till stånd.
          </p>
          <head type="h1" xml:id="i-AGDvGBy2fuj77PAKjNE63t">
            Gifter i naturen
          </head>
          <p xml:id="i-HVWdd8cDyWsZ6kmNQTdEf6">
            Ofta hamnar olika arter inför hot om utrotning på grund av att
            gifter sprids i deras livsmiljö. Särskilt sårbara är toppredatorerna,
            som spelar en viktig roll i alla ekosystem. Gifterna finns ofta
            kvar i ekosystemen i åratal eller årtionden efter det att de slutat
            användas. Det är därför viktigt att arbetet med att minska användningen
            av kemiska bekämpningsmedel och andra gifter fortsätter.
          </p>
          <head type="h1" xml:id="i-nZRAAmuiXe27s56rqXaVZ">
            Främmande arter
          </head>
          <p xml:id="i-2ezXopRj869gKziTqGNzXU">
            Vi måste också skärpa vaksamheten mot främmande arter i den svenska
            faunan. På senare år har flera nya arter kommit in i den svenska
            faunan, bland annat fiskarter, som kommit med barlastvatten från
            fartyg, och mårdhunden, som vandrat in via Finland. Konsekvenserna
            för den inhemska faunan är svårbedömda. Sverige bör bl a verka
            för att alla hamnar i Östersjön och Västerhavet ska ha mottagningsanordningar
            för barlastvatten för att skydda havet mot främmande arter.
          </p>
        </div>
        <div type="motSignatures">
          <list>
            <item xml:id="i-GXSyju4RSE3fxg3My2JCMv" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
