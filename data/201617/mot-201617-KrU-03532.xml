<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03532">
  <teiHeader>
    <fileDesc>
      <titleStmt>
        <title>med anledning av prop. 2016/17:35 En avgiftsfri filmgranskning och utvidgad ledsagarregel</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3532 av Olof Lavesson m.fl. (M, C, L)</title>
          <idno type="rdwebb">H4023532</idno>
          <rs type="number">3532</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023532/text</ref>
          <ref type="dokument_url_html">http://data.riksdagen.se/dokument/H4023532</ref>
          <ref type="dokumentstatus_url_xml">http://data.riksdagen.se/dokumentstatus/H4023532</ref>
          <ref type="docx">http://data.riksdagen.se/fil/C2547AE4-FA26-4E9A-9B45-D522A966950A</ref>
          <ref type="pdf">http://data.riksdagen.se/fil/7FA4D937-82A2-45C0-889A-9249CA224A88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Jrc3QwXXor3LXd294itLPs"/>
        <correspContext corresp="i-Jrc3QwXXor3LXd294itLPs">
          <ref>Proposition 2016/17:35</ref>
        </correspContext>
        <correspAction xml:id="i-WaaYp1knomqnzcJ67fmhJ6" type="signed"/>
        <correspContext corresp="i-WaaYp1knomqnzcJ67fmhJ6">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-VGvz17reDhSXFdrtvk1pwq"/>
        </correspContext>
        <correspAction type="submitted" xml:id="i-5AYojbwjoj9qwGFGieMdG1">
          <date when="2016-11-23"/>
          <time when="13:43:48"/>
        </correspAction>
        <correspAction type="reviewed" xml:id="i-69TfpFe223GcYiRkYmvoMN">
          <date when="2016-11-24"/>
          <time when="15:27:44"/>
        </correspAction>
        <correspAction type="dismissed" xml:id="i-PsZUG4c2trrE4XZ8JMQTV9">
          <date when="2016-11-25"/>
        </correspAction>
        <correspAction type="referred" xml:id="i-DwS281wjV9YPCypbUu2fju">
          <date when="2016-11-29"/>
        </correspAction>
        <correspAction type="assigned" xml:id="i-TvYGZVbmh1zKRK11NQLGRB">
          <date when="2017-02-01"/>
          <time when="16:43:31"/>
        </correspAction>
        <correspContext corresp="i-TvYGZVbmh1zKRK11NQLGRB">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-QL7bGhmzj5kgmPPgPPEXs2"/>
        <correspContext corresp="i-QL7bGhmzj5kgmPPgPPEXs2">
          <ref type="uppgift">2016/17:KrU3</ref>
          <ref type="ref_dok_id">H401KrU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU3</ref>
          <ref type="ref_dok_titel">En avgiftsfri filmgranskning och utvidgad ledsagarregel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3532 av Olof Lavesson m.fl. (M, C, L) med anledning av prop. 2016/17:35 En avgiftsfri filmgranskning och utvidgad ledsagarregel</div>
      </div>
      <div type="motBody">
        <div type="motProposal" subtype="förslag">
          <head xml:id="i-VYEAZyoVYZ1wCnot5HS7Ac">
            Förslag till riksdagsbeslut
          </head>
          <list style="ol">
            <item xml:id="i-Q6fipcmggmzpwtc7bFf1Sn">
              Riksdagen ställer sig bakom det som anförs i motionen om att
              successivt övergå från dagens lagreglering av åldersgränser för
              film till ett system med självreglering och tillkännager detta
              för regeringen.
            </item>
            <item xml:id="i-BaJttHGrPTwujmMyGg8CcH">
              Riksdagen ställer sig bakom det som anförs i motionen om en ny
              roll för Statens medieråd och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NHLsQYEyUHsa68yogwSnWi">
            Motivering
          </head>
          <p xml:id="i-GhGkkwydGzSAQVW9y21Npf">
            Filmen kan som få andra konstarter beröra, förändra och underhålla.
            Staten har alltsedan filmens tillblivelse haft en ambition att
            vilja skydda medborgarna från skadligt inflytande. Filmer har
            censurerats och klippts om enligt statens önskemål, och åldersgränser
            har begränsat barn och ungdomars möjlighet att se vissa filmer.
            Vad som har ansetts skadligt har ändrats över tid.
          </p>
          <p xml:id="i-VGZiE6zHTfRi8UjSZje6Ff">
            Vi lever i en tid där statens möjlighet att skydda medborgarna
            genom åldersgränser och censur är högst begränsad. Dagens system
            innebär att en framställning i film som ska visas för barn under
            15 år vid en allmän sammankomst eller offentlig visning ska vara
            godkänd av staten. Syftet med lagen är att skydda barn och unga.
            Statens medieråds granskning når dock bara det fåtal filmer som
            visas på biografer. Ett teknikskifte har skett och människor ser
            i dag på film via plattor, datorer, tv-apparater, streamingtjänster,
            dvd och hemmabioanläggningar. Andelen filmer som årligen ses i
            Sverige från en biofåtölj är endast 3 procent. Granskningen är
            därmed tämligen tandlös utifrån den vällovliga ambitionen att
            skydda barn och är en lagstiftning som skapades för en tid när
            det fanns två tv-kanaler och den mesta filmen sågs på bio.
          </p>
          <p xml:id="i-Trt9p1Ta6MCV41C6UvdhYB">
            Alliansregeringen föreslog riksdagen i proposition 2009/10:228
            att avskaffa filmcensuren för vuxna. Den lagen trädde i kraft
            den 1 januari 2011. Regeringens proposition 2016/17:35, som föreslår
            en avgiftsfri utvidgad ledsagarregel som innebär att barn som
            fyllt 11 men inte 15 år och som är i sällskap med en person som
            fyllt 18 år får medges tillträde till visning av en framställning
            som inte är tillåten för barn under 15 år, är en rimlig förändring.
          </p>
          <p xml:id="i-FikstLqCFiYv8LXcsf3cdf">
            Det går inte att blunda för den tid vi lever i och hålla fast
            vid en statlig granskning av biofilmer. Kulturminister Lena Adelsohn
            Liljeroth gav redan i juli 2013 Kristina Ahlinder i uppdrag att
            utreda systemet för att sätta åldersgränser på film. Målet var
            att i en ny tid hitta ett system där fler filmer blir åldersdeklarerade.
            Utredningsbetänkandet En ny modell för ålderklassificering av
            film för barn och unga, SOU 2014:64, avlämnades i augusti 2014.
            Där konstateras att en mycket liten del av filmkonsumtionen sker
            på biografer så som redovisas ovan. Som en konsekvens av detta
            föreslås en successiv övergång från en lagreglerad ålderklassificering
            till en självreglering av marknaden. Branschen kan då successivt
            använda sitt inflytande för att förmå fler aktörer att använda
            de åldersgränser som har beslutats inom åldersgränssystemet. I
            utredningen konstateras att erfarenheten från andra länder, bl.a.
            Finland, visar att denna form av ansvarstagande fungerar för aktörerna
            och branschen som helhet.
          </p>
          <p xml:id="i-GWpvmz5DaVJLiZpwy9Q6wa">
            Vi delar utredningens uppfattning och ser en möjlighet till att
            samtliga filmer i alla visningsfönster får en åldersrekommendation.
            Det föräldraansvar som regeringen säger sig vilja värna i propositionen
            blir på så sätt större och bredare, givet att föräldrarnas och
            andra vuxnas möjlighet att bedöma filmers lämplighet för barn
            förbättras. Därför bör regeringen ges i uppdrag att successivt
            övergå från en lagreglerad till en självreglerad filmgranskning.
          </p>
          <p xml:id="i-CMUH7hskppnr9UjpiDggrv">
            I detta nya självreglerande system får Statens medieråd en helt
            ny roll. I stället för att granska och bestämma åldersgränser
            med begränsad skyddande effekt ska myndigheten mer anta karaktären
            av expert som med stöd av den senaste forskningen på området ska
            samverka med filmbranschen. Myndighetens arbete blir fokuserat
            mot att filmbranschen tar ett större ansvar när det gäller att
            skydda barn och ungdomar mot skadlig mediepåverkan. Detta är särskilt
            viktigt under övergångsperioden mellan lagreglerad och självreglerad
            åldersklassificering. Myndigheten bör knyta till sig expertråd
            och systematiskt arbeta med föräldrar och andra vuxna i barns
            och ungas närhet kring vikten av att respektera upphovsrätten.
            Uppgiften att skydda barnen bör vara central i en framtida ny
            organisation där myndigheten får ansvar för filmbranschen i dess
            helhet i motsats till dagens mer begränsade fokus på film som
            visas på svenska biografer.
          </p>
          <p xml:id="i-Y3WxRoihrmUKHAhqGiaRH3">
            Sammanfattningsvis bör Statens medieråd mer långsiktigt få karaktären
            av en myndighet som samverkar med filmbranschen i dess helhet
            genom utbildning och uppföljning. Denna modell öppnar för ett
            bättre skydd för barn och unga.
          </p>
          <p xml:id="i-8uqRaX2Vs3KKixh6v2Eyed">
            Vi vill se en modern filmpolitik. Proposition 2016/17:35 är ett
            steg på vägen men långt ifrån tillräckligt. I en tid när barn
            och unga, via några enkla knapptryck, har tillgång till alla former
            av filmer behöver samhället alla goda krafters samverkan – filmbransch,
            föräldrar, skola och övriga aktörer. Modellen med en lagreglerad
            statlig ålderklassificering för vissa filmer har nått vägs ände
            och arbetet med att successivt fasa ut densamma bör därför fortsätta.
          </p>
        </div>
        <div type="motSignatures">
          <list>
            <item xml:id="i-BG5EVsmFnu73pQ6u3keuk6">
              Olof Lavesson (M)
            </item>
            <item xml:id="i-Ar47e9kH5X7reuQGUosCMo">
              Per Lodenius (C)
            </item>
            <item xml:id="i-49hS6k4YAPPTx21gHN4s4M">
              Bengt Eliasson (L)
            </item>
          </list>
        </div>
      </div>
    </body>
  </text>
</TEI>
