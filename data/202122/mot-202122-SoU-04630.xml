<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04630">
  <teiHeader>
    <fileDesc>
      <titleStmt>
        <title>med anledning av skr. 2021/22:213 En samlad strategi för alkohol-, narkotika-, dopnings- och tobakspolitiken samt spel om pengar 2022–2025</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4630 av Barbro Westerholm m.fl. (L)</title>
          <idno type="rdwebb">H9024630</idno>
          <rs type="number">4630</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024630/text</ref>
          <ref type="dokument_url_html">http://data.riksdagen.se/dokument/H9024630</ref>
          <ref type="dokumentstatus_url_xml">http://data.riksdagen.se/dokumentstatus/H9024630</ref>
          <ref type="docx">http://data.riksdagen.se/fil/0D553C65-FA52-4981-AA8F-49AA0015D5BF</ref>
          <ref type="pdf">http://data.riksdagen.se/fil/A166AF64-C866-4E3E-A2BA-CFB377A365C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q4hVfnsdR8n8eGpXwr4Yfm" type="basedOn"/>
        <correspContext corresp="i-Q4hVfnsdR8n8eGpXwr4Yfm">
          <ref>Skrivelse 2021/22:213</ref>
        </correspContext>
        <correspAction xml:id="i-UE3Ajo9AJ8wdWr3gyhmZT1" type="signed"/>
        <correspContext corresp="i-UE3Ajo9AJ8wdWr3gyhmZT1">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-P4v9VNVC5CM8fWEYcaRngQ" type="submitted">
          <date when="2022-04-08"/>
          <time when="11:51:59"/>
        </correspAction>
        <correspAction xml:id="i-31nC1xvgvGRKNYatE1DFUE" type="dismissed">
          <date when="2022-04-20"/>
        </correspAction>
        <correspAction xml:id="i-JwyVUyswnie3fvVc43oSVM" type="reviewed">
          <date when="2022-04-20"/>
          <time when="15:58:55"/>
        </correspAction>
        <correspAction xml:id="i-NbBN4rRjEj1UGH5eyahi4S" type="referred">
          <date when="2022-04-21"/>
        </correspAction>
        <correspAction xml:id="i-4zmAA1Mm4qUphHqWeeRWaY" type="assigned">
          <date when="2022-10-12"/>
          <time when="11:37:22"/>
        </correspAction>
        <correspContext corresp="i-4zmAA1Mm4qUphHqWeeRWaY">
          <ref type="assignedTo">Socialutskottet</ref>
        </correspContext>
        <correspAction xml:id="i-CNXKP6Te9prccTP2vSuDEu" type="behandlas_i"/>
        <correspContext corresp="i-CNXKP6Te9prccTP2vSuDEu">
          <ref type="uppgift">2021/22:SoU25</ref>
          <ref type="ref_dok_id">H901SoU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU25</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken samt spel om pengar 2022-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LeB5ksvKZUQw2xunGChLAq" type="motHeader">
        <div xml:id="i-9uuqaQ18CtHxTQ6bT6YEuD" type="motTitle">
          Motion till riksdagen 2021/22:4630 av Barbro Westerholm m.fl.
          (L) med anledning av skr. 2021/22:213 En samlad strategi för alkohol-,
          narkotika-, dopnings- och tobakspolitiken samt spel om pengar
          2022–2025
        </div>
      </div>
      <div xml:id="i-AWNhruKJz2Nk1fNKXinjiD" type="motBody">
        <div xml:id="i-HtqRC5fCShEybS86LSDEWH" type="motProposal" subtype="förslag">
          <head xml:id="i-XW1eMehUbQVyhzkHTssfde">
            Förslag till riksdagsbeslut
          </head>
          <list xml:id="i-BfAjPguHRnmxjFs7fqcz3o" style="ol">
            <item xml:id="i-6rMaKgP9C8FvjBtaFY5zfq">
              Riksdagen ställer sig bakom det som anförs i motionen om att
              alla former av läkemedelsberoende ska ingå i strategin för 2022–2025
              och tillkännager detta för regeringen.
            </item>
            <item xml:id="i-E35NWVHmyWTqy3qJGLSb2">
              Riksdagen ställer sig bakom det som anförs i motionen om att
              strategin ska inbegripa beroendefrågor i bred mening och tillkännager
              detta för regeringen.
            </item>
            <item xml:id="i-8ydoGTku3BBuP6BGpXifz1">
              Riksdagen ställer sig bakom det som anförs i motionen om att
              regeringen skyndsamt ska återkomma med ett förslag till ny ANDTS-strategi
              i enlighet med tillkännagivandet i betänkande 2020/21:SoU25 och
              tillkännager detta för regeringen.
            </item>
            <item xml:id="i-TSKZynLeZNns2E6TBDvKne">
              Riksdagen ställer sig bakom det som anförs i motionen om en tydlig
              koppling mellan uppföljningar och åtgärder under den pågående
              strategiperioden och tillkännager detta för regeringen.
            </item>
            <item xml:id="i-77CFZbBWatneNPfTHdgvDe">
              Riksdagen ställer sig bakom det som anförs i motionen om tvärsektoriellt
              samarbete och tillkännager detta för regeringen.
            </item>
            <item xml:id="i-TRHzMrAhfAjNEngJto5wUd">
              Riksdagen ställer sig bakom det som anförs i motionen om ett
              nationellt kompetenscentrum för ANDTS-prevention m.m. och tillkännager
              detta för regeringen.
            </item>
            <item xml:id="i-8mebn7eKcT53dW113jrTfk">
              Riksdagen ställer sig bakom det som anförs i motionen om ett
              kansli inom Regeringskansliet för beroendefrågor och tillkännager
              detta för regeringen.
            </item>
            <item xml:id="i-YTR2iUeGXJC4hGxjaTmLp5">
              Riksdagen ställer sig bakom det som anförs i motionen om ett
              nationellt råd för beroendefrågor och tillkännager detta för regeringen.
            </item>
            <item xml:id="i-Sm14B73AAzqWdNtjU1zinF">
              Riksdagen ställer sig bakom det som anförs i motionen om ungdomsmottagningarnas
              roll i att förebygga beroende hos unga människor och tillkännager
              detta för regeringen.
            </item>
            <item xml:id="i-F2ZFmE1ZQ6nc7W1PoWwC66">
              Riksdagen ställer sig bakom det som anförs i motionen om att
              huvudansvaret för beroendevård ska ligga hos hälso- och sjukvården
              och tillkännager detta för regeringen.
            </item>
            <item xml:id="i-BgmmyQAonMABKLsqdJDRWn">
              Riksdagen ställer sig bakom det som anförs i motionen om att
              socialtjänsten ska behålla huvudansvaret för sociala insatser
              och interventioner för personer med beroendeproblem och tillkännager
              detta för regeringen.
            </item>
            <item xml:id="i-2DncKmYShUStMvat6e2U1S">
              Riksdagen ställer sig bakom det som anförs i motionen om överdoshävande
              medel och tillkännager detta för regeringen.
            </item>
            <item xml:id="i-6cM2ji6qBt7CJCe9DiMaAP">
              Riksdagen ställer sig bakom det som anförs i motionen om att
              effekterna av kriminaliseringen av narkotikabruk och innehav för
              eget bruk ska ingå i uppdraget för den narkotikapolitiska utvärderingen
              och tillkännager detta för regeringen.
            </item>
            <item xml:id="i-CeY3mfXA45PRqChkyGWyuT">
              Riksdagen ställer sig bakom det som anförs i motionen om försöksverksamhet
              med injektionsrum och tillkännager detta för regeringen.
            </item>
            <item xml:id="i-He6CLEvXqBTnUddtvqPewq">
              Riksdagen ställer sig bakom det som anförs i motionen om aggressiv
              alkoholreklam och tillkännager detta för regeringen.
            </item>
            <item xml:id="i-M3K4zw1A4vmErz5UQGsyor">
              Riksdagen ställer sig bakom det som anförs i motionen om riskbruket
              av alkohol bland årsrika kvinnor och tillkännager detta för regeringen.
            </item>
            <item xml:id="i-DaBnuxBJd6ZWsRb1MFwB3Z">
              Riksdagen ställer sig bakom det som anförs i motionen om tobaksprevention
              och tillkännager detta för regeringen.
            </item>
            <item xml:id="i-CGE4EPUUT78A8BFWvVcQx9">
              Riksdagen ställer sig bakom det som anförs i motionen om mödra-
              och barnhälsovårdens roll i information och erbjudanden om rökavvänjningsprogram
              och tillkännager detta för regeringen.
            </item>
          </list>
        </div>
        <div xml:id="i-3cWCiew3rKs7Ff8sULHk4a" type="motContent">
          <head xml:id="i-ABKbvmmG9tUM9vUPKBK3i2" type="h1">
            Liberala utgångspunkter
          </head>
          <p xml:id="i-Dumf4Jtj6Fs5Uz1WKFraex">
            Liberalismens grundsyn är att människor ska få leva sina liv
            som de vill så länge de inte skadar någon annan. Viktigt är också
            att människor är fria att fatta informerade beslut. Den som är
            fast i ett beroende är inte fri. Det är därför av största vikt
            att de som fastnar i beroende får den hjälp de behöver för att
            komma ur sitt beroende.
          </p>
          <p xml:id="i-KFLyc78mVqZzmaQwWCsdJa">
            I vissa fall ser man missbruk som en sjukdom och i andra fall
            som något som ska bestraffas. Denna inställning från samhället
            riskerar att vara kontraproduktiv och gör att människor med en
            beroendesjukdom inte alltid kan påbörja tillfrisknandet utan i
            stället stigmatiseras och döms ut. För oss liberaler ligger fokus
            på individen och hens rätt att få det stöd och den behandling
            hen behöver. Beroende måste därför ses som en sjukdom oavsett
            om det är narkotika, alkohol, läkemedel eller mat som missbrukas.
            Behandling och förebyggande insatser är det som hjälper människor
            tillbaka till ett fungerande liv.
          </p>
          <p xml:id="i-2WkfXPk8yEtJ5tWnvY27hY">
            Sedan många år sätts strategier upp för de första fyra, ANDT.
            Folkhälsomyndig­heten har lyft att även spel om pengar bör inkluderas
            i strategin, något även vi liberaler föreslagit (mot. 2019/20:2800).
            Detta tillgodoses nu i den nya strategin, vilket är ett steg i
            rätt riktning.
          </p>
          <p xml:id="i-L2nJ4Bzj4nLH8CWZWYGon8">
            Men ju fler typer av beroenden som läggs till strategin, desto
            mer uppenbart är be­hovet av en helhetssyn på alla former av beroendefrågor.
            Liberalerna är dessutom kritiska till att inte ens den breddade
            strategi som nu ligger på riksdagens bord inklude­rar alla former
            av läkemedelsberoende, som är en utbredd beroendesjukdom. I stället
            inkluderas endast beroende av narkotikaklassade läkemedel.
          </p>
          <p xml:id="i-G6kmbZi3MWao8YBSJRs16Y">
            För Liberalerna är slutsatsen tydlig. Det Sverige behöver är
            en strategi som präglas av en helhetssyn på beroende i dess olika
            former – givetvis inkluderande alla former av läkemedelsberoende,
            men också andra slags beroenden som även nu exkluderas. Därför
            bör benämningen ANDTS ändras till beroende både här och i kommande
            strategier.
          </p>
          <head xml:id="i-453q5VeXMP27ecsfBKdiw2" type="h1">
            Regeringens handläggning av riksdagens beslut
          </head>
          <p xml:id="i-4N328JBFFZfoFxTrZzD213">
            Den nu aktuella skrivelsen är en uppdaterad version av den strategi
            som riksdagen underkände i juni 2021 (prop. 2020/21:132, bet.
            2020/21:SoU25). Att riksdagen under­känner en strategi för ett
            helt politikområde, i synnerhet i ett så centralt ämne, är ytterst
            sällsynt.
          </p>
          <p xml:id="i-URxDTkg6TEC9CXYhBVo49s">
            Det är betecknande att regeringen nu, när den återkommer till
            riksdagen, inte vill eller vågar ta risken att lida ett nytt nederlag.
            Trots att riksdagen uttryckligen tillkänna­gav att regeringen
            skulle återkomma med ett nytt förslag (bet. s. 17), så väljer
            regeringen att inte återkomma med en proposition utan i stället
            med en skrivelse helt utan besluts­punkter. Därmed förnekas riksdagen
            möjligheten att godkänna eller förkasta regeringens förslag och
            kan i formell mening bara lägga skrivelsen till handlingarna.
            Detta manövre­rande är i sig anmärkningsvärt. Regeringen har,
            tvärtemot riksdagens tillkännagivande, inte återkommit med några
            förslag.
          </p>
          <p xml:id="i-3d8rbHS1drRLSDxsRozhn4">
            För detta förtjänar regeringen kritik. Regeringen bör därför
            skyndsamt återkomma med ett förslag till ny ANDTS-strategi i enlighet
            med tillkännagivandet i betänkande 2020/21:SoU25 som riksdagen
            kan ta ställning till.
          </p>
          <head xml:id="i-Q2LCdX9A8qJmBxxpJSXFRZ" type="h1">
            Sänkta ambitioner i strategin
          </head>
          <p xml:id="i-FBz9swkHiGmmwDAEhKcHvy">
            Syftet med en strategi på beroendeområdet – vare sig den kallas
            ANDTS-strategi eller något annat – är att fungera som ett styrdokument
            vars innehåll blir vägledande för myndigheternas arbete och för
            kommuner och regioner. Att regeringen inte lägger fram någon proposition
            gör i sig att den styrande effekten blir svagare, eftersom det
            inte kommer att finnas något riksdagsbeslut. Men innehållet i
            strategin måste dessutom be­dömas utifrån vilka förutsättningar
            de berörda aktörerna har att göra verklighet av strategins målsättningar.
            Detta handlar delvis om ekonomiska anslag, något som inte hanteras
            i detta sammanhang utan i riksdagens budgetbeslut. Men delvis
            handlar det också om i vilken mån styrningen blir effektiv. På
            flera punkter innebär skrivelsens vaga innehåll i realiteten en
            ambitionssänkning.
          </p>
          <p xml:id="i-wuohwrT1BhEgJezfyXxgi">
            Ett exempel är uppföljningen. Vi konstaterar att det är först
            efter strategiperiodens slut som Folkhälsomyndigheten avses utvärdera
            strategin. Visserligen ska Folkhälso­myndigheten under tiden lämna
            årliga uppföljningar, men det saknas konkretion om hur dessa årliga
            uppföljningar egentligen ska komma till användning under pågående
            strate­giperiod. För att en strategi ska fungera effektivt behöver
            det finnas en tydlig koppling mellan uppföljningar och löpande
            justering av genomförda åtgärder.
          </p>
          <head xml:id="i-XfSqxD36pcgD8rLQZMebSE" type="h1">
            Organisatoriska synpunkter
          </head>
          <p xml:id="i-U5h6Py2Qh5gBY4bLHPRt5B">
            Kampen mot beroende och missbruk kräver tvärsektoriellt samarbete.
            Socialdeparte­mentet måste verka tillsammans med alla berörda
            departement inom Regeringskansliet. Socialstyrelsen, Polismyndigheten
            och andra myndigheter som Brottsförebyggande rådet, Kriminalvården,
            Statens institutionsstyrelse och Trafikverket har alla ett ansvar
            för att förverkliga strategin. Det civila samhällets organisationer
            är också viktiga resurser.
          </p>
          <p xml:id="i-Cei5ddn2JkMs7fzyxeRq9q">
            Folkhälsomyndigheten har en nyckelroll för att den nationella
            strategin mot bero­endeproblem genomförs och samordnas. Det är
            viktigt att myndigheten fortsätter att ut­veckla de uppföljningssystem
            som behövs, t.ex. indikatorer som beskriver utvecklingen på regional
            och lokal nivå.
          </p>
          <p xml:id="i-H1CPV8RWVWg2TyfEzr5ErC">
            Här är det viktigt att arbetet sker i nära dialog med såväl länsstyrelsernas
            ANDTS-samordnare som länsstyrelsernas tillsynshandläggare. Inte
            minst viktigt är att Folkhälso­myndigheten sprider kunskap om
            de olika beroendeformerna och hur de kan förebyg­gas. Länsstyrelsernas
            samordningsfunktion för ANDTS-frågor har visat sig viktig för
            att stödja genomförandet av den nationella politiken på den regionala
            och lokala nivån. De bör fortsätta att genom sin samordningsfunktion
            stödja utvecklingen av ett kunskaps­baserat arbete, utvecklingen
            av tvärsektoriella insatser i kommuner och regioner, sam­arbetet
            på lokal, regional och nationell nivå och kompetensutveckling
            i sina respektive län. Länsstyrelsernas tillsynsansvar enligt
            alkohol- och tobakslagen är en viktig del liksom deras ansvar
            för utbildning och kunskapsstöd till kommunerna, när det gäller
            deras ansvar för tillsynen.
          </p>
          <p xml:id="i-WH716G1wUEAQW2857sWSxu">
            Riksdagen har sedan tidigare tillkännagett att regeringen behöver
            utreda möjlig­heterna att skapa ett nationellt kompetenscentrum
            för ANDTS-prevention m.m. Detta tillkännagivande är ännu inte
            redovisat. Liberalerna vill än en gång understryka vikten av ett
            sådant kompetenscentrum för förebyggande arbete och tidiga insatser
            i bred bemärkelse, inte minst för att få bättre genomslag för
            att preventionsarbete på alla nivåer ska vara väl grundat i vetenskap
            och evidens.
          </p>
          <p xml:id="i-N1w1W19317kE7TJeiSacrN">
            För att stärka Regeringskansliets institutionella samordning
            på området beroende­frågor bör det också återskapas ett kansli
            inom Regeringskansliet för beroendefrågor. Detta förändrar inte
            den nuvarande ansvarsfördelningen mellan myndigheterna, men genom
            ett sammanhållet kansli skapas bättre förutsättningar för nationell
            styrning av arbetet.
          </p>
          <p xml:id="i-BE9onMnx7HEbSQzFbAW2yM">
            Tidigare har det också funnits ett nationellt råd för beroendefrågor.
            Vi anser att ett sådant bör återinrättas och att ett sådant råd
            bör samla berörda myndigheter, företrädare för kommuner och regioner,
            forskare och civilsamhällesorganisationer under ledning av ansvarigt
            statsråd eller dennes statssekreterare. Detta underlättar samverkan
            mellan olika samhällsaktörer med skilda mandat och roller.
          </p>
          <head xml:id="i-R5yXt6k1FsvN6RYu4f2n7m" type="h1">
            Förebyggande insatser
          </head>
          <p xml:id="i-WJ3pNpWwcQAGmGSFJ3ERcQ">
            Förebyggande arbete är grunden i arbetet mot beroende. Skolan
            är avgörande för att ge unga människor kunskap om narkotika och
            andra beroendeframkallande substanser, på ett sätt som är anpassat
            till de ungas ålder och mognadsgrad. Andra centrala aktörer är
            sjukvård, socialtjänst, fritidsverksamheter och föreningsliv.
            Vi beskriver i vår sjuk­vårdsmotion hur ungdomsmottagningarna
            bör få ett tydligt, sammanhållet nationellt uppdrag som innefattar
            folkhälsoarbete mot beroende hos unga människor.
          </p>
          <p xml:id="i-KiKLZdgrFpzuwNZQFHXP1k">
            Skola och socialtjänst behöver bättre kunna förebygga och motverka
            att unga män­niskor halkar snett. Inte minst behöver socialtjänstlagen
            tidigare och tuffare hjälpa unga människor. För ungdomar som utvecklat
            ett missbruk behöver stöd kunna erbjudas omedelbart och utan föregående
            biståndsbedömning. Insatser utanför hemmet ska finnas tillgängligt
            och föregås av snabba utredningar. Vi vill också öppna upp för
            förebyggan­de och intensivt arbete på hemmaplan genom s.k. mellantvång.
            Unga människor i risk­zonen måste helt enkelt få bättre livschanser.
          </p>
          <p xml:id="i-4zYUeso1i8pTWEHdeHLuFq">
            Ett tryggt hem ger en bättre framtid. Ofta ställs krav på drogfrihet
            innan hemlösa människor får hyra en bostad, men ett liv på härbärgen
            och i trappuppgångar gör det betydligt svårare att bearbeta drogmissbruk
            eller psykisk ohälsa. Därför vill vi att utsatta människor får
            hyra en bostad med samtidigt stöd och behandling. I vår bostadspolitiska
            motion förespråkar vi ett nationellt program för att underlätta
            tillämpningen av Bostad först-modellen.
          </p>
          <head xml:id="i-Gkugze7FYfYpBWnTWbFmnA" type="h1">
            Hjälp och vård
          </head>
          <p xml:id="i-VBvaoSy5zkT4wAC4gYdS2w">
            Fungerande, evidensbaserad behandling och förebyggande insatser
            är det som hjälper människor tillbaka till ett fungerande liv.
            Politiken ska utgå från en skadelindrings­princip.
          </p>
          <p xml:id="i-Lmqk5XfyUpMUc7pHbSgQPX">
            Sverige ska ha en beroendevård som ligger i framkant, är human
            och ger resultat. Huvudansvaret bör flyttas från kommunernas socialtjänst
            till hälso- och sjukvården. Vi är lättade över tillkännagivandet
            från riksdagen om samsjuklighet och den därpå följan­de utredningen.
            Det är viktiga steg. För den enskilde är det ofta ett stort steg
            att erkänna ett beroende och vända sig till kommunens alkoholrådgivning,
            medan det är enklare att söka vård för t.ex. alkoholrelaterade
            somatiska problem. Särskilda mottagningar för riskbrukare behöver
            inrättas på fler håll i landet. Vårdgarantin inom beroendevården
            ska stärkas, akuta behov ska tillgodoses genast och behandling
            som inte är av akut karaktär ska påbörjas inom 30 dagar – motivation
            är ju A och O i missbruksvård och ofta en färskvara. Sprututbyte
            och läkemedelsassisterad behandling måste göras tillgängligt i
            hela landet.
          </p>
          <p xml:id="i-DPsFJPVCaN1MAfSNWAAN4m">
            Vi anser att socialtjänsten ska behålla huvudansvaret för sociala
            insatser och inter­ventioner för personer med beroendeproblem.
            Det uppsökande och förebyggande lokala arbetet ska vara väl utbyggt.
            I dag gör socialtjänsten oftast en utredning innan den som söker
            hjälp får någon insats. Detta innebär i praktiken en väntetid
            på alltifrån två veckor till fyra månader för att få hjälp. Insatser
            utan föregående biståndsbedömning borde vara tillåtet. Det kan
            handla om tolvstegsprogram, öppenvård, stödsamtal eller andra
            öppna insatser utan dröjsmål.
          </p>
          <p xml:id="i-2DmQtt1NUxBm8bi1B4dhFZ">
            Den som överdoserat opioider behöver snabbt få motmedel, t.ex.
            naloxon. Läkeme­del som kan häva en överdos behöver finnas tillgängliga
            där och när de behövs, t.ex. bland poliser och fältassistenter.
            Det är angeläget att de förslag som ska lämnas i denna del från
            den nytillsatta narkotikapolitiska utredningen snabbt kan omsättas
            i praktiken.
          </p>
          <head xml:id="i-8sRyX4pdZzGuSoDJJXQmfW" type="h1">
            Narkotika
          </head>
          <p xml:id="i-UDD63nJPkb8kAYNSgoajcH">
            Vårt övergripande narkotikapolitiska mål är en nollvision mot
            narkotikarelaterade döds­fall och narkotikarelaterat lidande.
            Beroende ska bekämpas med fungerande, evidens­baserad vård. Politiken
            ska utgå från en skadelindringsprincip.
          </p>
          <p xml:id="i-4iKeXwtpPHxsVypLFH6iVM">
            I första hand bör fokus ligga på att förebygga att människor
            väljer att använda narkotika. Sveriges restriktiva hållning gällande
            narkotika har varit framgångsrik när det gäller att minska och
            förhindra att människor alls provar. Det tunga missbruket är där­emot
            lika utbrett i Sverige som i övriga Europa. Narkotikadödligheten
            i Sverige är näst högst i hela EU och har mer än fördubblats de
            senaste tio åren. Enligt EMCCDA – EU:s inrättning för narkotikaforskning
            och narkotikakunskap – har Sveriges narkotikarela­terade dödlighet
            ökat från 73 per miljon invånare till 93 per miljon invånare.
            Snittet i EU är 17 dödsfall.
          </p>
          <p xml:id="i-DNx7z3ot3Pes98Ev1GTjVL">
            En del menar att den höga narkotikadödligheten i Sverige är ett
            argument för att avkriminalisera bruk av narkotika. Verkligheten
            är dock betydligt mer komplicerad. Jämför man dödligheten i olika
            länder med olika narkotikapolitik finns inga tydliga samband.
            Inte heller om man studerar utvecklingen i Sverige över tid kan
            man dra några tvärsäkra slutsatser. Den höga narkotikadödligheten
            i Sverige kan delvis, men troligen inte helt, förklaras med hur
            statistiken förs. I Sverige genomförs t.ex. betydligt fler rättsmedicinska
            undersökningar än i andra länder, vilket gör att fler narkotikarelaterade
            dödsfall upptäcks. Dödligheten i Sverige har ökat mest påtagligt
            under de senaste tio åren (även med hänsyn tagen till nya mätmetoder),
            men narkotikabruk kriminaliserades 1988. En motsvarande ökning
            i narkotikarelaterade dödsfall finns också i många andra länder,
            både med och utan kriminalisering av narkotikabruk, och sammanfaller
            i tiden med den kraftigt ökande användningen av opiater.
          </p>
          <p xml:id="i-DLXkh4Hzekduow8b8em79L">
            För att narkotikaberoende ska kunna förebyggas, motverkas och
            behandlas behöver hela kedjan, från produktion via langning till
            innehav och bruk, vara kriminaliserad. På så sätt kan langare
            lättare avslöjas och stoppas. Påföljden för ringa narkotikabrott
            bör vara beroendevård. Polisens insatser bör fokuseras på att
            bekämpa langning, smuggling och tillverkning.
          </p>
          <p xml:id="i-3KzbEgXwgPNpog1SfqSNVS">
            Riksdagen beslutade i februari 2020 om en utvärdering av narkotikapolitiken
            och att initiativ ska tas till en s.k. nollvision när det gäller
            narkotikarelaterade dödsfall. I strate­gin återfinns en nollvision,
            innebärande att ingen ska dö till följd av läkemedels- och narkotikaförgiftning.
          </p>
          <p xml:id="i-KoTcZJD8gKz9v7EQUx1xuj">
            Vad gäller utvärderingen av narkotikapolitiken har regeringen
            vid sidan av ANDTS-skrivelsen nyligen presenterat direktiven till
            en bred utredning (dir. 2022:24) som ska arbeta fram till den
            29 september 2023. Liberalerna anser att utredningen som reger­ingen
            har tillsatt är välkommen men har alltför snäva ramar. Vi står
            fortsatt bakom att narkotikabruk och innehav för eget bruk ska
            vara kriminaliserat men anser det rimligt att även effekterna
            av detta ingår när utredningen nu har fått i uppdrag att göra
            en ut­värdering. Att få fram fakta kan aldrig vara ett problem.
          </p>
          <p xml:id="i-QvHtFmr2quvc5zGz3K3jkk">
            I dag finns det i flertalet regioner sprututbytesprogram där
            narkotikamissbrukare har möjlighet att få tillgång till rena sprutor
            eller kanyler. Detta har tydligt skadereducerande effekter eftersom
            det exempelvis minskar spridningen av sjukdomar. Vi anser att
            sådana program ska finnas i alla regioner.
          </p>
          <p xml:id="i-5FheXVdyWRu9wCpR5XEipM">
            Utöver den här typen av program finns också förslag om att på
            prov införa s.k. injek­tionsrum där missbrukare får injicera sina
            preparat i anslutning till att missbruksvården och övrig sjukvård
            ger information och erbjudande om hjälp och stöd. Också i denna
            fråga måste det vägledande vara om en metod visar sig vara effektiv
            för att minska mänskligt lidande och sjukdomar och om den underlättar
            för vården att skapa kontakt och bygga upp förtroende hos de människor
            som fastnat i ett missbruk, så att de kan bli mottagliga för erbjudanden
            om hjälp. Vi är positiva till försöksverksamhet i en eller ett
            par regioner för att sjukvården och forskare ska få chans att
            utvärdera dess effekter.
          </p>
          <head xml:id="i-P8L5xEoQEDF6EvcQHY57kM" type="h1">
            Alkohol
          </head>
          <p xml:id="i-HAriDmme518x1PAL8KwMD9">
            Sverige ska ha en restriktiv alkoholpolitik. Särskilt viktigt
            för att minska alkoholens skadeverkningar är att ungdomar skjuter
            upp sin alkoholdebut, att högkonsumenter i riskzonen nås av insatser
            och att den totala alkoholkonsumtionen hålls nere, bl.a. genom
            en hög alkoholskatt. Systembolagets detaljhandelsmonopol ska behållas.
            I EU ska hän­synen till folkhälsan väga tyngre än jordbruksintressen.
          </p>
          <p xml:id="i-CUBNsusN4244awiEMamTD1">
            Marknadsföringen av alkoholhaltiga produkter blir allt synligare
            och mer aggressiv. Det förekommer att information kan tolkas som
            att företag rear ut alkoholhaltiga drycker. Sådana övertramp måste
            stävjas. Dessutom krävs en heltäckande bild av hur alkohol­reklamen
            utvecklas och vilka ytterligare åtgärder som behöver vidtas.
          </p>
          <p xml:id="i-DcYwbfU1zKFoShZUfFS5zB">
            Riskbruket av alkohol bland årsrika kvinnor har ökat kraftigt,
            bl.a. beroende på någonting som i grunden är bra: mer jämställda
            könsroller. Ett äldreperspektiv behövs på alkoholprevention inom
            vården och omsorgen. Det behövs också mer kunskap om denna åldersgrupp.
            På motsvarande sätt behövs forskning och kunskap för att identifiera
            andra utsatta grupper i samhället.
          </p>
          <p xml:id="i-9D3EYij5VgA36YdSxzgyFD">
            En alkohollagstiftning med höga folkhälsoambitioner bidrar till
            att hålla nere alko­holens skadeverkningar. Samtidigt finns det
            kritik mot dagens lagstiftning om att den är alltför detaljreglerande
            även i frågor som inte har tydlig folkhälsoeffekt. Vi anser att
            det behövs en genomgång av alkohollagen i syfte att undanröja
            onödiga hinder för närings­idkare samtidigt som skyddet för människors
            hälsa bibehålls starkt.
          </p>
          <head xml:id="i-XTRMR1hMP1rUcWtMSiWiez" type="h1">
            Tobak
          </head>
          <p xml:id="i-FjyueR9T7udb5vzJNrwD2R">
            Tobaksbruket går att förebygga. Särskilt viktigt är det att förebygga
            att barn och ung­domar börjar röka eller använda andra nikotinhaltiga
            produkter samt att de inte ska behöva befinna sig i rökiga miljöer.
            De flesta ungdomar börjar röka och snusa före 18 års ålder.
          </p>
          <p xml:id="i-TD6eWUbawuvuUCgHhJsqci">
            Barn som utsätts för tobaksrök drabbas oftare av luftvägsinfektion,
            öroninflamma­tion, astma och allergi. Det är därför viktigt att
            mödra- och barnhälsovården rutin­mässigt informerar om detta och
            rekommenderar föräldrar rökavvänjningsprogram. Det är också viktigt
            att mödrahälsovården hjälper rökande gravida kvinnor att sluta
            röka eller använda snus. Nikotinets kärlskadande effekter drabbar
            även det väntade barnet.
          </p>
        </div>
        <div xml:id="i-P9ZJuR9oV8ZX2p44SczyKo" type="motSignatures">
          <list xml:id="i-EUMjqGSHfVc2RVMoevcE3Z">
            <item xml:id="i-A3ppPbzVGvNUweV9jaJYoJ">
              Barbro Westerholm (L)
            </item>
            <item xml:id="i-KP6VrmABKLProAAPehEyhE">
              Lina Nordquist (L)
            </item>
            <item xml:id="i-Uk8dEC2rS3E4DvLYnPaAr8">
              Johan Pehrson (L)
            </item>
            <item xml:id="i-3euviNxgAXBcU6FEZEYLKK">
              Maria Nilsson (L)
            </item>
            <item xml:id="i-49DADW9uTHJb7RFS4D6Yn1">
              Gulan Avci (L)
            </item>
            <item xml:id="i-VUr9JhBq7ACq9e2giLyQRY">
              Christer Nylander (L)
            </item>
            <item xml:id="i-8Wd7vKkMGFJpZ1GLurbTd1">
              Mats Persson (L)
            </item>
            <item xml:id="i-DMQZ35ybbDid5JBehhFkxv">
              Allan Widman (L)
            </item>
          </list>
        </div>
      </div>
    </body>
  </text>
</TEI>
