<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0512/mot_200102_Mj_0512-0001.pdf"/>
      <div type="motHeader" xml:id="i-LqmLqT2H65ErnbW9XpZVC">
        <div type="motTitle" xml:id="i-Hu3tWAFzxsbpxs3JFtSbt6"/>
        <div type="motSubmissionInfo" xml:id="i-EtpzpqUGDjjoMNfZEzvLro"/>
      </div>
      <div type="motBody" xml:id="i-7bJVBf7AZwtw4ZoV6goVtD">
        <div xml:id="i-RZXV5BNAoDNDR3wKSYR3Ki">
          <p xml:id="i-52WqdfZUo6vANvLmAJGRVz">
            20
          </p>
          <p xml:id="i-XaNQPhcjH8Z55FkgkrbTfX">
            2001/02 mnr: MJ512 pnr: mp542
          </p>
          <p xml:id="i-HDnQb8qgziwZym2bQUmrq5">
            Motion till riksdagen 2001/02:MJ512
          </p>
          <p xml:id="i-4ttaSNr76yUKtKJbyEgFwC">
            av Gudrun Lindvall m.fl. (mp)
          </p>
          <p xml:id="i-BCeZEFob5iVWJFJFgp4rAH">
            Morkulla
          </p>
          <p xml:id="i-RpdckLRSLNUvxEvZZJADAC">
            Förslag till riksdagsbeslut
          </p>
          <p xml:id="i-Y8TV5E4YY5MxRoDLt4BpSb">
            Riksdagen tillkännager för regeringen som sin mening vad i motionen
            anförs om jakt på morkulla.
          </p>
          <p xml:id="i-4s9WshAZkwKQNJo2xjBDqf">
            Inledning
          </p>
          <p xml:id="i-BgXuk23EN4yv1qqXsEsUz9">
            Sedan några år är sommarjakten på morkulla borta. Det var något
            naturvårdare arbetat för länge och i och med EU-medlemskapet hjälpte
            EU:s fågeldirektiv, som förbjuder jakt under häckningstid, till
            att få bort den. Nu kommer en studie som verkligen visar att parning
            och häckning pågår långt in i juli. Det är SOF, Sveriges Ornitologiska
            Förening, som gjort undersökningen under två år.
          </p>
          <p xml:id="i-BEh1MhYp3A4zKfg5VNdjWC">
            Juli en intensiv månad
          </p>
          <p xml:id="i-JCFyHLuPx2THXkzqfut2Db">
            Undersökningen har pågått under två år. Turligt nog var sommaren
            2000 och sommaren 2001 helt olika, den ena blöt och den andra
            torr. Undersökningen visar att spelet är mycket väderberoende.
            Morkullehannen vill ha varmt och fuktigt väder. De bästa biotoperna
            är fuktiga och näringsrika lövskogar. Morkullan lever nämligen
            i hög grad på daggmask, som finns frekvent i den biotopen. Hannen
            är polygam. Det gäller att sprida sina gener när tillfälle ges
            och en revirhävdande hanne tar verkligen tillfället i flykten.
            När han lyckats attrahera en hona bevakar han henne tills äggläggningen
            börjar. Då lämnar han henne för att finna fler parningsberedda
            honor. Långt in i juli spelar han. Studierna visar att spelmaximum
            inträffar i maj-juni i Götaland för att sedan snabbt avta i juli.
            I Svealand infaller maximum i maj-juni, men spelet är intensivt
          </p>
          <pb facs="riksdagen-motions-pdf/data/200102/mot_200102_Mj_0512/mot_200102_Mj_0512-0002.pdf"/>
          <p xml:id="i-KBKH2icPapBYzpM8nYSer3">
            2001/02:MJ512
          </p>
          <p xml:id="i-Gvra91YxXw3WUQxm2GYwpC">
            21
          </p>
          <p xml:id="i-TceRQbe4L5kAqGrSvme6AN">
            även i juli. I Norrland infaller maximum under juni och spelet
            är lika intensivt i maj som i juli. Med andra ord; parningen pågår
            in i juli, då alltså även häckning inleds. Honan ligger på ägg
            under 21-23 dagar, ungarna kan flyga korta sträckor redan efter
            10 dygn, men är inte helt självständiga förrän efter 5-6 veckor
            enligt uppgifter i litteraturen. Det kan inte betyda annat än
            att den start som finns för jakten på arten — den 21 augusti —
            är för tidig. Morkullan häckar då fortfarande, även om en del
            fåglar samtidigt inleder flytten söderut.
          </p>
          <p xml:id="i-TqfCgWyaq7ANhZ3VCsK5Z1">
            Ingen sommarjakt!
          </p>
          <p xml:id="i-5JAD5to2hYq62ugk1c32Jv">
            Om Sverige ska kunna agera kraftfullt mot den jakt på vårsträckande
            fågel som Frankrike, Spanien, Italien, Cypern, Malta med fler
            länder i södra Europa bedriver måste det vara fullkomligt klart
            att det inte finns jakt här som strider mot EU:s fågeldirektiv.
            Det var alldeles uppenbart att den tidigare jakttiden för morkulla
            med start första måndagen efter midsommar gjorde det. Att det
            dessutom inte kan anses etiskt försvarbart att jaga under den
            tid på året då det finns smått i markerna och då många djur lätt
            störs gjorde jakten än mer oacceptabel. Det är viktigt att den
            svenska regeringen står emot påtryckningar att återinföra sommarjakten
            med motivet att den är traditionell. Den traditionella vårjakten
            i södra Europa med limstickor m.m. riskerar att utplåna många
            fågelarter, som dessutom utsätts för annan påverkan som negativa
            förändringar i miljön. Den måste stoppas och agerandet blir bara
            trovärdigt och tungt om inget finns att anmärka på i Sverige.
            Den översyn som SOF gjort visar att även dagens jakttid är olämplig.
            Även den infaller under häckningstid eftersom en del honor lägger
            två kullar och den sista inte är flygg före den 21 augusti. Regeringen
            bör överväga att flytta fram startdatum för morkullejakten ytterligare.
          </p>
          <p xml:id="i-W7WMYTLbFWd3aYCbnUUpq7">
            Stockholm den 5 oktober 2001 Gudrun Lindvall (mp)
          </p>
          <p xml:id="i-YBduQgXGiKoH9uHokVoEBd">
            Gunnar Goude (mp) Kia Andreasson (mp) Per Lager (mp) Helena Hillar
            Rosenqvist (mp) Ingegerd Saarinen (mp)
          </p>
        </div>
      </div>
    </body>
  </text>
</TEI>
