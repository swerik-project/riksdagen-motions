<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708--00062">
  <teiHeader>
    <fileDesc>
      <titleStmt>
        <title>med anledning av prop. 2007/08:154 Miljöskyddet i Sveriges ekonomiska zon</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:154 Miljöskyddet i Sveriges ekonomiska zon</title>
          <idno type="rdwebb">GV02Xmp62</idno>
          <rs type="number">mp62</rs>
          <ref type="dokument_url_text">http://data.riksdagen.se/dokument/GV02Xmp62/text</ref>
          <ref type="dokument_url_html">http://data.riksdagen.se/dokument/GV02Xmp62</ref>
          <ref type="dokumentstatus_url_xml">http://data.riksdagen.se/dokumentstatus/GV02Xmp62</ref>
          <ref type="doc">http://data.riksdagen.se/fil/CB3B7B00-A431-4370-91DA-EEBDFBE53654</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N6qDRJYNUqfw2ic2NgC9tJ" type="basedOn"/>
        <correspContext corresp="i-N6qDRJYNUqfw2ic2NgC9tJ">
          <ref>Proposition 2007/08:154</ref>
        </correspContext>
        <correspAction xml:id="i-5YCVewM85tSq4ybrS1wDXr" type="signed"/>
        <correspContext corresp="i-5YCVewM85tSq4ybrS1wDXr">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-UvpwHLcQd2dLSxb9SAFkNH" type="referral">
          <date when="2008-06-16"/>
        </correspAction>
        <correspAction xml:id="i-XPCfp8K9dBH6N7guvcRMj9" type="dismissal">
          <date when="2008-06-13"/>
        </correspAction>
        <correspAction xml:id="i-DJLnc9ZybXj8sS6c6x1uWH" type="dismissal">
          <date when="2008-06-13"/>
        </correspAction>
        <correspAction xml:id="i-XVrgV5gTQ62C7zVgDA6GTJ" type="transfer">
          <date when="2008-06-12"/>
        </correspAction>
        <correspAction xml:id="i-73igpiQ5F8FXh8v9raqZ9V" type="submission">
          <date when="2008-06-12"/>
        </correspAction>
        <correspAction xml:id="i-2qR3Ewj2rvX83kF6B1jtFD" type="assigned"/>
        <correspContext corresp="i-2qR3Ewj2rvX83kF6B1jtFD">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NsLbu8Q3CWqdEYLkgFNM5w">
            Förslag till riksdagsbeslut
          </head>
          <list style="ol">
            <item xml:id="i-NhVzkWV6zawzX8a8pJ4ha1">
              Riksdagen tillkännager för regeringen som sin mening vad som
              anförs i motionen om att det bör analyseras om inte Naturvårdsverket
              bör vara prövningsmyndighet när det berörda Natura 2000-området
              finns i den ekonomiska zonen.
            </item>
            <item xml:id="i-LiCKFm1Hq1Dq2rC9WwSe6i">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om reglering av andra områdesskydd än Natura 2000
              i den ekonomiska zonen.
            </item>
            <item xml:id="i-7BSKYnTLruA7cb8s6vBQwq">
              Riksdagen begär att regeringen lägger fram förslag till ändring
              av lagen om Sveriges ekonomiska zon som stärker miljöskyddets
              ställning i relation till t.ex. Gasledningar och andra aktiviteter
              till minst den nivå som framgår av havsrättskonventionen.
            </item>
          </list>
        </div>
        <div type="motContent">
          <head xml:id="i-M9WPSHmKg468XZxYbsHUVh" type="h1">
            Motivering
          </head>
          <head xml:id="i-Cysut1EAgYdH5PS6PpcSCp" type="h2">
            Inledning
          </head>
          <p xml:id="i-R4HRukjwJ8HSzoMqrJ4uRT">
            Det är bra att regeringen klargör att miljöskyddsregler också
            ska gälla i Sveriges ekonomiska zon. Det är t.ex. bra att reglerna
            rörande Natura 2000 områden gäller också i Sveriges ekonomiska
            zon.
          </p>
          <head xml:id="i-NRnNTeH1QFjyqt85wYLrbY" type="h2">
            Prövningsmyndighet när det berörda Natura 2000-området finns
            i den ekonomiska zonen
          </head>
          <p xml:id="i-XaxXGj25hfqVe2L1RsjVDp">
            Miljöpartiet ifrågasätter om det är lämpligt att, som regeringen
            föreslår, länsstyrelsen i det län där Sveriges sjöterritorium
            ligger närmast det berörda området ska vara prövningsmyndighet
            för åtgärder och verksamheter som kan påverka Natura 2000 områden
            inom Sveriges ekonomiska zon.
          </p>
          <p xml:id="i-NFHQziv83wDJMEAvfaaN2t">
            Flera remissinstanser har pekat på svåra gränsdragningsproblem.
            Det är vidare inte helt klart att länsstyrelserna normalt tar
            de övergripande hänsyn som behövs vid områden utanför territorialgränsen.
            Länsgränserna blir särskilt godtyckliga där. Ju längre från kusten
            man kommer, desto mindre relevanta blir länsgränserna. Havsmiljö­utredningen
            (SOU 2008:48) har föreslagit att en central statlig myndighet,
            Boverket, får ett specifikt ansvar för planeringen i den ekonomiska
            zonen.
          </p>
          <p xml:id="i-K767EXtcgCjFUMGPgW1Gyh">
            Miljöpartiet anser att mycket talar för att det skulle vara lämpligt
            att frågor rörande förhållanden i den ekonomiska zonen hanteras
            på nationell nivå. Naturvårdsverket har ett övergripande samordningsansvar
            för det nationella havsmiljöarbetet. Förutsättningarna för att
            Naturvårdsverket kan vara prövningsmyndighet för analyseras. Om
            inte det visar sig vara lämplig bör övervägas om inte frågorna
            bör hanteras av vattenmyndigheterna. Även i det fallet blir det
            mindre gränsdragningsproblem.
          </p>
          <head xml:id="i-LtUGxxLERq6Miu4QktR6x4" type="h2">
            Andra former av områdesskydd än Natura 2000
          </head>
          <p xml:id="i-U8odyHDkk8mNyxsQyEagYz">
            Naturvårdsverket har föreslagit att tillämpningen av miljöbalken
            i den ekonomiska zonen borde utvidgas till att omfatta även andra
            former av områdesskydd enligt 7 kap. miljöbalken. Särskilt naturreservat
            pekas ut. Erfarenheter visar att marina skydds­områden kan vara
            av stor betydelse för miljön, inte minst för fisk. Regeringen
            avfärder förslaget med motiveringen att andra former av områdesskydd
            enligt 7 kap. miljöbalken inte följer av EG-rätten.
          </p>
          <p xml:id="i-BniNBA7B4nSFo7i8yokP5t">
            Detta är ett uttryck för ett minimalistiskt förhållningssätt,
            där Sverige enbart inför de regler som EU kräver av oss. Detta
            är olämpligt på miljöområdet, och Miljöpartiet avvisar ett sådant
            förhållningssätt. Regeringen bör återkomma till riksdagen med
            förslag på hur andra former av områdesskydd än det som följer
            av EG-rätten kan tillämpas inom den ekonomiska zonen.
          </p>
          <head xml:id="i-5HrJCeY7YCeYMizrvR2CQt" type="h2">
            Sveriges folkrättsliga skyldigheter
          </head>
          <p xml:id="i-AADwiBtZP44nDBniBEsxyC">
            10§ lagen (1992:1140) om Sveriges ekonomiska zon tar upp folkrättsliga
            grundsatser. 10 § slår fast att villkor och regler som meddelas
            med stöd av lagen inte får innefatta någon inskränkning av de
            enligt folkrätten gällande rättigheterna till frisjöfart inom
            den ekonomiska zonen eller andra rättigheter som följder av t.ex.
            havsrättskonventionen. Regeringen föreslår nu att detta utvidgas
            till att omfatta delar av miljöbalken.
          </p>
          <p xml:id="i-5x6d8CZzXh9ttfU9LtTXQZ">
            Miljöpartiet anser att redan nuvarande lydelse i 10 § innebär
            en klar inskränkning av Sveriges förpliktelser att skydda miljön
            enligt havsrättskonventionen. Det är en inskränkning som är både
            onödig och skadlig, samt möjligen i strid med konventionen. Denna
            inskränkning bör upphävas. Den bör absolut inte utvidgas till
            att omfatta delar av miljöbalken.
          </p>
          <p xml:id="i-TbRa7TwGpaxx8kRRuydvry">
            Havsrättskonventionens Del XII handlar om skydd och bevarande
            av den marina miljön. Artikel 192 slår fast en allmän skyldighet
            för stater att skydda och bevara den marina miljön.
          </p>
          <p xml:id="i-LLXZmdybU8wF9eQrmQHasZ">
            Artikel 194 preciserar en skyldighet för stater att vidta åtgärder
            för att förhindra, begränsa och kontrollera förorening av den
            marina miljön. Punkt 2 anger t.ex. att stater skall vidta alla
            nödvändiga åtgärder för att säkerställa att verksamheter under
            deras jurisdiktion bedrivs på ett sådant sätt att de ej genom
            föroreningar skadar miljön. Av konventionens inledande definitioner
            framgår att förorening av den marina miljön avser
          </p>
          <p xml:id="i-HqBdrRFXTnfxpotJo9hLiC">
            människans direkta eller indirekta tillförsel av ämnen eller
            energi i den marina miljön, inbegripet flodmynningar, som får
            eller kan tänkas få sådana fördärvliga följder som skador på levande
            tillgångar och på det marina livet, risker för människans hälsa,
            hinder för marin verksamhet,, inbegripet fiske och annan tillåten
            användning av havet, försämring av havsvattens användningsmöjligheter
            samt begränsning av skönhets- eller rekreationsvärden.
          </p>
          <p xml:id="i-JhGxDobksZvp7vhYux8KyQ">
            Hur dessa bestämmelser förhåller sig till rättigheter att bedriva
            sjöfart eller för den delen lägga gasledningar enligt havsrättskonventionen
            är inte klarlagt. Det är därför fel att i lagen om Sveriges ekonomiska
            zon rubba den balans mellan miljö- och andra intressen som framgår
            av havsrättskonventionen. Sjöfart kan påverka miljön genom val
            av olämpligt fartyg för ändamålet (fartyg som inte är anpassade
            för vintertrafik som används för oljetransporter), hantering av
            ballastvatten och risk för införandet av främmande organismer,
            m.m. I en artikel i Svenska dagbladet 2007 02 06 skriver Professor
            Said Mahmoudi, Sveriges kanske främsta expert på området, att
          </p>
          <p xml:id="i-T74eS3kyWyVRDNY1rzMAtd">
            Det är särskilt svårt att förutsäga hur avvägningen mellan rätten
            att lägga ut undervattensrörledningar och skyddet av den marina
            miljön, såsom de har kommit till uttryck i havsrättskonventionen,
            kommer att bedömas. Mig veterligen har denna fråga inte hittills
            varit föremål för en internationell rättslig prövning.
          </p>
          <p xml:id="i-BfA1Lpfb3tXnvLbj4sgf9v">
            Det är därför fel att i lagen om Sveriges ekonomiska zon generellt
            prioritera sjöfart, gasledningar och andra aktiviteter före förpliktelsen
            att skydda miljön. Denna prioritering bör inte utvidgas till att
            omfatta delar av miljöbalken. I stället bör miljöskydd få minst
            samma tyngd i lagen om Sveriges ekonomiska zon som enligt havsrättskonventionen.
            Riksdagen bör begära att regeringen återkommer med förslag om
            ändring av lagen om Sveriges ekonomiska zon för att stärka miljöskyddets
            ställning.
          </p>
        </div>
        <div type="motSignatures">
          <list>
            <item xml:id="i-RXaiEd1zVZqdQ2pQhXhz1q" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-PzXevt31PuZS8KheKu2eCe" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-LQa9SQR1TzJM1DuEKj5js5" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
