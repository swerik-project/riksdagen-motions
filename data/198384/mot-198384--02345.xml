<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02345">
  <teiHeader>
    <fileDesc>
      <titleStmt>
        <title>Lagen om tillsyn över hundar</title>
        <author>Ewy Möller och Göran Ericsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagen om tillsyn över hundar</title>
          <idno type="rdwebb">G7022345</idno>
          <rs type="number">2345</rs>
          <ref type="dokument_url_text">http://data.riksdagen.se/dokument/G7022345/text</ref>
          <ref type="dokument_url_html">http://data.riksdagen.se/dokument/G7022345</ref>
          <ref type="dokumentstatus_url_xml">http://data.riksdagen.se/dokumentstatus/G7022345</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9X2XYXPBTEhd3dVshQ4PFJ</idno>
            <name>EWY MÖLLER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RULC5JA5WV3y9ZKs31VLzx</idno>
            <name>GÖRAN ERICSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BdK5VNfj9yCY8JsP12U7dV" type="signed"/>
        <correspContext corresp="i-BdK5VNfj9yCY8JsP12U7dV">
          <note type="signatory" corresp="i-9X2XYXPBTEhd3dVshQ4PFJ"/>
          <note type="signatory" corresp="i-RULC5JA5WV3y9ZKs31VLzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2345/mot_198384__2345-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2345
          </p>
          <p>
            Ewy Möller och Göran Ericsson Lagen om tillsyn över hundar
          </p>
          <p>
            Lagen om tillsyn över hundar har under senare år berett polismyndig-
            heterna vissa tillämpningsproblem. Främst rör det sig om ingripanden
            mot företeelser vilka icke helt täcks av lagens rekvisit, men
            även reglerna om alternativa åtgärder vid bristande tillsyn har
            av praktiska och etiska skäl kommit att tillämpas på annat sätt
            än vad lagen i sig medger. Den svåraste stötestenen torde ha varit
            förfarandet med de hundar, som på senare år börjat användas som
            ”skyddshundar” av drogmissbrukare och andra som rör sig i sådana
            kretsar. I flera fall har dylika hundar använts som skydd mot
            polisingripanden. I och för sig behöver detta icke innebära att
            ägaren eller brukaren brister i den lagstadgade tillsynen över
            hunden eller vanvär- dar djuret i sådan utsträckning att ingripande
            med stöd av djurskyddslagen och kungörelsen om omhändertagande
            av djur (736/68) blir tillämplig. Inte heller kan man alltid påstå
            att en sådan hund visar benägenhet att bita människor. Det har
            i sammanhanget ifrågasatts om icke en hund som på kommando biter
            en människa är ett brottsverktyg med hjälp av vilket man förövar
            misshandel och därför skulle kunna bli föremål för förverkande.
            Frågan lär ha underställts åklagarmyndighet men enligt vad som
            är känt aldrig drivits vidare. I vart fall syns det otillfredsställande
            att en hund som använts för att angripa en myndighetsperson eller
            rentav bara försvarar ägaren mot myndighets ingripande får vara
            kvar i ägarens eller brukarens vård. Det allmänna rekvisitet i
            lagens 1 $ synes därför böra kompletteras så att ingripanden blir
            möjliga även mot den som aktivt använder hunden på ett sätt som
            kan orsaka skada eller avsevärd olägenhet. Även lagens 2 $ bör
            i konsekvens härmed utformas på annat sätt. I diskussionerna kring
            lagen har också påpekats att det saknas forum- regler i 3 $. I
            3 $ redogörs för de ingripanden polismyndighet kan göra mot den
            som eftersätter tillsynen. Föreskrifter av olika slag kan meddelas.
            Bitska hundar kan avlivas genom polismyndighetens försorg, ”där
            så finnes nödigt”. Som ovan nämnts kan en hund i en olämplig förares
            hand vara farlig för människor utan att i sig vara bitsk. Möjlighet
            att döda en sådan hund bör naturligtvis finnas, men i rätt vårdares
            ägo kan hunden mycket väl vara ofarlig. Etiska skäl talar dock
            för att hunden inte alltid skall behöva avlivas. Praxis synes
            ha utformats så att hunden omhänder- tagits av polismyndighet
            och försålts till lämplig person.
          </p>
          <pb facs="riksdagen-motions-pdf/data/198384/mot_198384__2345/mot_198384__2345-002.pdf"/>
          <p>
            Mot. 1983/84:2345 14
          </p>
          <p>
            Lagen saknar regler om omhändertagande av hund och om rätt för
            polismyndigheten att sälja hund. Även om det kan sägas att det
            ur polis- rättens grundsatser framgår att det är myndigheten obetaget
            att välja en mindre ingripande åtgärd än den som är tillåten,
            om samma syfte ändå kan uppnås, krävs bestämmelser som reglerar
            myndighetens ekonomiska an- svar för sådana åtgärder och i vilken
            mån hundägaren skall svara för myndighetens kostnader. Sådana
            bestämmelser kan lämpligen utformas efter förebild av reglerna
            om inlösen av vapen och reglerna i den ovan nämnda kungörelsen
            om omhändertagande av djur. Lagen om tillsyn över hundar bör därför
            genomgå en närmare översyn för att bättre svara mot de förhållanden
            som gäller i dag. En sådan översyn bör beakta de förhållanden
            som ovan i motionen omnämnts. Mot bakgrund av vad ovan anförts
            hemställs att riksdagen begär att regeringen verkställer en översyn
            av lagen om tillsyn över hundar och därvid beaktar vad i motionen
            an- förts.
          </p>
          <p>
            Stockholm den 25 januari 1984 EWY MÖLLER (m) GÖRAN ERICSSON (m)
          </p>
        </div>
      </div>
    </body>
  </text>
</TEI>
