<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00401">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__401/mot_1952__ak__401-001.pdf"/>
      <fw xml:id="i-Kg9MgZidr16kyZApUq2Fuu">
        Motioner i Andra kammaren, nr 401. 11
      </fw>
      <div xml:id="i-2Xg6ZJyahy5tSQ7U33roMN" type="motHeader">
        <div xml:id="i-TckGtCsXwbWAMBpAHNT4aF" type="motTitle"/>
        <div xml:id="i-Ng5u56R5ic3MRBcSNb18m3" type="motSubmissionInfo"/>
      </div>
      <div xml:id="i-4UXVGmSfsatZXBoLvB95Ly" type="motBody">
        <div xml:id="i-GTWRDcSdhpFzkGvpnF5ErM">
          <p xml:id="i-DPWiEDesCVvqtoSNo96Y7v">
            Nr 401.
          </p>
          <p xml:id="i-RF49U7a386g5XNa8SofbNM">
            Av herr Birke, om avskaffande av byggnadsregleringen.
          </p>
          <p xml:id="i-5mcYUNQJMmjVjH7SkzRg8m">
            När under ett kritiskt skede av det andra världskriget vårt lands
            allmänna läge allvarligt tillspetsades, rådde i stort sett politisk
            enighet om att vissa regleringar vore nödvändiga för att man skulle
            kunna uppnå ekonomisk stabilitet. I 1942 års allmänna stabiliseringsprogram
            ingick bl. a. en be- gränsning av byggnadsverksamheten. Tillkomsten
            av 1943 års lag om till- ståndstvång för byggnadsarbete bör ses
            mot denna bakgrund. Byggnadsregleringen ingår emellertid som en
            fundamental punkt i rege- ringens ekonomiska program även för
            år 1952, och karaktären av fullmakts- lag har icke förändrats.
            Vid »krig eller krigsfara, vari riket befinner sig, eller eljest
            under utomordentliga, av krig föranledda förhållanden» äger nämligen
            Konungen, »i den mån det befinnes erforderligt för att upprätt-
            hålla ett fast penningvärde och befrämja en ändamålsenlig användning
            av förnödenheter och arbetskraft», att förordna att lagen träder
            i tillämpning. Såvitt jag kunnat finna ha dessa förutsättningar
            i grund förändrats. Så- lunda har under de sju år, som förflutit
            sedan krigsslutet, vårt allmänna försörjningsläge blivit mycket
            gynnsamt. Trots detta har programmet om ett fast penningvärde
            icke kunnat realiseras. Det kan här räcka med att nämna, att den
            svenska kronans köpkraft nu är mindre än hälften av dess förkrigsvärde.
            Planhushållningspolitiken synes icke heller ha fallit särskilt
            väl ut. Som framgår av olika yrkanden om ökade kvottilldelningar
            inom praktiskt taget varje område, råda mycket delade meningar
            om vad som är &gt;ändamålsenlig användning» av förnödenheter och
            arbetskraft. Vad sär- skilt gäller bostadsproduktionen må erinras
            om det bekymmersamma läget på bostadsmarknaden, om de nu med 50
            procent förlängda byggnadstiderna och om det förhållandet att
            det av bostadsstyrelsen uppställda program- met för bostadsproduktionen
            icke på långt när kunnat hållas. Över huvud taget framstår det
            som omöjligt att genom detaljregleringar söka komma till rätta
            med de allmänekonomiska frågorna. Att i längden genom konst- lade
            åtgärder söka avskärma en del av arbetsmarknaden och i övrigt
            ha en relativt fri sektor är både teoretiskt och praktiskt omöjligt.
            Byggnads- regleringen är också så till vida ofullständig, som
            den omfattar knappt en fjärdedel av de totala investeringarna;
            att ge sig på hela investeringsvolymen har nämligen framstått
            som omöjligt. Jag anser för min del att det fria
          </p>
          <pb facs="riksdagen-motions-pdf/data/1952/mot_1952__ak__401/mot_1952__ak__401-002.pdf"/>
          <fw xml:id="i-2XSk9bwf6vbq214SAwzWVZ">
            12 Motioner i Andra kammaren, nr 401.
          </fw>
          <p xml:id="i-RwFTo8nZcpoKgXH8cry6aP">
            konsumtionsvalet måste återställas och att detta blott kan ske
            genom all- mänpolitiska åtgärder. även ur den enskilde individens
            synpunkt innebär byggnadsregleringen allvarliga inskränkningar
            genom att det för en viktig sektor icke existerar något fritt
            konsumtionsval utan dispositionen av de egna resurserna blir beroende
            av vissa myndigheters särskilda tillståndsgivning. Förseningar
            och krångel uppstå och, vad mer är, åtskillig arbetskraft kan
            icke utnyttjas alls eller åtgår till improduktivt arbete, t. ex.
            uppvaktningar av myndigheter. Som ett led i vårt allmänna program
            om en friare ekonomi anser jag det nödvändigt att man så snart
            som möjligt söker avskaffa byggnads- regleringen. När yrkande
            i samma riktning tidigare framförts från vårt håll, har bland
            annat den invändningen anförts, att bostadsproduktionen i så fall
            skulle utestängas till förmån för industriella investeringar.
            Numera ha emellertid väsentliga förändringar inträffat genom den
            på en del om- råden framträdande konjunkturavmattningen. Detta
            gäller icke blott för vissa inhemska konsumtionsvaror utan även
            för viktiga exportartiklar, t. ex. trämassa och papper. Därtill
            kommer, vilket i detta sammanhang är syn- nerligen viktigt, att
            på näringslivet lagts nya speciella avgifter, bl.a. för att hålla
            tillbaka investeringarna. Vad angår de offentliga anläggningsarbetena
            kan nämnas, att kom- munerna till följd av de allmänna fördyringarna
            och de höjda ortsavdragen måst vidtaga betydande skattehöjningar,
            vilket givit anledning till en viss återhållsamhet. Därjämte har
            statsrådet och chefen för finansdepartementet i reserv ett förslag
            om en obligatorisk skatteandel för kommunala investe- ringar,
            vilket borde verka dämpande på den kommunala investeringslusten.
            Vad bostadsbyggandet beträffar synes mig detta i så många andra
            hän- seenden reglerat, t. ex. genom bostadsstyrelsens belåningskontroll,
            att bygg- nadsregleringen för denna produktion framstår som särskilt
            överflödig. Ett slopande av byggnadsregleringen skulle också medföra
            ett återställande av fri konkurrens mellan olika byggnadsföretagare.
            Nu torde nämligen vissa kommuner utnyttja denna reglering till
            att utestänga enskilda byggnads- företagare. Skulle samtliga företagare
            få konkurrera på lika villkor, komme detta sannolikt att leda
            till nedpressningar av kostnaderna och därmed även av hyresnivån.
            För egnahemsbyggandet liksom för småindustrien och hantverket
            är det särskilt angeläget att byggnadsregleringen avskaffas, då
            här torde finnas arbetskraftsreserver, som nu genom regleringarna
            icke kunna utnyttjas. Jag får slutligen framhålla, att man enligt
            min mening ej kan komma till rätta med svårigheterna blott genom
            ändrad administration för bygg- nadsregleringen. Ett ersättande
            av lokala byggnadskvoter med s. k. läns- kvoter medför nämligen
            endast att man på ett nytt organ överflyttar be- slutanderätten
            rörande vem som i det enskilda fallet skall få byggnads- tillstånd.
          </p>
          <pb facs="riksdagen-motions-pdf/data/1952/mot_1952__ak__401/mot_1952__ak__401-003.pdf"/>
          <fw xml:id="i-MAH9MmaujnPh3gKQosLMkd">
            Motioner i Andra kammaren, nr 401. 13
          </fw>
          <p xml:id="i-NZ3pPj9znu8xJ4rpmsD2Dz">
            Jag hemställer sålunda, att riksdagen i skrivelse till Kungl.
            Maj:t måtte anhålla, att Kungl. Maj:t snarast ville för riksdagen
            framlägga för- slag till åtgärder för avskaffande av byggnadsregleringen.
          </p>
          <p xml:id="i-Cht9oiPpZSs3j9bHanatyK" type="date">
            Stockholm den 26 januari 1952.
          </p>
          <div xml:id="i-TjucenY2WNG91eCkstR7du" type="signatureBlock">
            <p xml:id="i-MdQkLuEMcpbaFUmJuFPY6D" who="i-VXG8kMCZePBb7hdhGDDpqG" type="signature">
              E. Birke
            </p>
          </div>
        </div>
      </div>
    </body>
  </text>
</TEI>
