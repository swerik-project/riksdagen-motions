<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00056">
  <teiHeader>
    <fileDesc>
      <titleStmt>
        <title>med anledning av prop. 2013/14:134 Lättare att läsa</title>
        <author corresp="i-CpDe8Ez4j6HcFbBfHMRKAE">av Bengt Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:134 Lättare att läsa</title>
          <idno type="rdwebb">H102XV56</idno>
          <rs type="number">V56</rs>
          <ref type="dokument_url_text">http://data.riksdagen.se/dokument/H102XV56/text</ref>
          <ref type="dokument_url_html">http://data.riksdagen.se/dokument/H102XV56</ref>
          <ref type="dokumentstatus_url_xml">http://data.riksdagen.se/dokumentstatus/H102XV56</ref>
          <ref type="doc">http://data.riksdagen.se/fil/93B2C94E-5F4C-4C22-87F1-13BA19C4EEAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-45TY5eVchfdM6fvdw9H6w7" type="basedOn"/>
        <correspContext corresp="i-45TY5eVchfdM6fvdw9H6w7">
          <ref>Proposition 2013/14:134</ref>
        </correspContext>
        <correspAction xml:id="i-XszyqkzjR1hpJxYxvQVfR7" type="signed"/>
        <correspContext corresp="i-XszyqkzjR1hpJxYxvQVfR7">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-QwyxrmwRQ9fKgCsPN2mrN" type="submission">
          <date when="2014-04-07"/>
        </correspAction>
        <correspAction xml:id="i-F5P7YHbjXBZ285PQsE12m2" type="transfer">
          <date when="2014-04-07"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2JY6cNuLmYwXHsetg8JaPK" type="motHeader"/>
      <div xml:id="i-7B5gpuuLsDN5ncAUmEtkGd" type="motBody">
        <div xml:id="i-5QX6UFD88gaibdJH2sfj7E" type="motProposal" subtype="förslag">
          <head xml:id="i-YL9gYXuwqqwcsrQ1ednoDW">
            1 Förslag till riksdagsbeslut
          </head>
          <p xml:id="i-NxMt5q7q42e3Zof2vYPYde">
            Riksdagen avslår regeringens proposition 2013/14:134 Lättare
            att läsa.
          </p>
        </div>
        <div xml:id="i-C2NAF9FxqS89N37RD4CdZ2" type="motContent">
          <head xml:id="i-22PxWvEnHVxCiRXLLw1oxn" type="h1">
            2 Inledning
          </head>
          <p xml:id="i-HRANqDvVjkZkWHCypH9LGd">
            Goda språkliga kunskaper är en förutsättning för den personliga
            utvecklingen, den sociala kontakten och den demokratiska delaktigheten
            i samhället. Medborgarna i ett land har rätt till den gemenskap
            som språket innebär och med hjälp av detta kan hen både delta
            i det sociala livet, hävda sina demokratiska rättigheter och göra
            sig gällande på arbetsmarknaden.
          </p>
          <p xml:id="i-AdC9YKsHJpeFLYPjAT88fF">
            Centrum för lättläst bildades 1987 av en enig riksdag för att
            garantera en fortsatt utgivning av en oberoende, lättläst nyhetstidning,
            8 SIDOR, och lättlästa böcker på LL-förlaget. Verksamheten har
            i nästan 30 år försett människor som har olika funktionsnedsättningar
            med lättlästa nyheter, böcker och samhällsinformation. 1989 fick
            många med intellektuella funktionsnedsättningar utöva sina demokratiska
            rättigheter för första gången. Den omorganisation som nu föreslås
            hotar att rasera trettio års kompetens om lättläst. Det kan slå
            hårt mot redan utsatta grupper i samhället.
          </p>
          <p xml:id="i-VCvufbhyvkSDmD2xTq5YT7">
            Vänsterpartiet delar inte regeringens uppfattning om att statens
            stöd till Centrum för lättläst (CFLL) ska avvecklas. Tvärtom bör
            CFLL:s verksamhet stärkas och breddas. Det är inte minst viktigt
            med tanke på hur bl.a. läsförmågan ser ut i dagens Sverige. Undersökningar
            från PIAAC och PISA (båda från 2013) visar att 13 procent av Sveriges
            vuxna befolkning bara klarar av att läsa de allra lättaste texterna
            och att 23 procent av förstagångsväljarna inte har fullgod läsförmåga.
            Vi måste således satsa mer resurser och öka åtgärderna för att
            fånga upp de svaga läsarna. Därför vore det förödande att splittra
            en unik organisation som CFLL. Alla människor har rätt till oberoende
            nyheter, litteratur och samhällsinformation utifrån sina egna
            villkor.
          </p>
          <head xml:id="i-YXqg4MHae5pJTrmLsPTm14" type="h1">
            3 Centrum för lättläst
          </head>
          <p xml:id="i-RHLQjgMm34ic2atERdc5nU">
            I såväl utredningen som i propositionen framhålls att det finns
            ett stort värde i att bevara CFLL som en sammanhållen verksamhet
            för att säkerställa att målgruppens behov tillvaratas. Det är
            därför förvånande att verksamheten föreslås överföras till en
            betydligt större myndighet som har fokus på en snävare målgrupp
            och som har teknik och upphandlade tjänster som basverksamhet.
            Av Myndigheten för tillgänglig medias (MTM) remissvar framgår
            bl.a. tydligt att myndigheten anser att utredningen innehåller
            alltför långtgående förslag kring hur inordningen av lättlästverksameten,
            som en särskild enhet, ska organiseras. Vänsterpartiet delar remissinstanserna
            CFLL och Riksförbundet FUB och flera brukarorganisationers oro
            för att överföringen i praktiken kommer att innebära en splittring
            och nedläggning av CFLL:s verksamheter i dess nuvarande form.
            Detta innebär i sin tur en dränering av dagens samlade kompetens
            kring lättläst.
          </p>
          <p xml:id="i-mXjddrARxfwF57JFdC9pR">
            De kvalitativa aspekterna i CFLL:s aktiva arbete måste beaktas.
            Om CFLL:s verksamheter splittras upp och läggs ut på entreprenad
            och på kommersiella förlag så kommer sannolikt den sammanhållande
            kompetensen, och även den nära dialog med läsarna som växt fram
            under decennier, att utarmas. Såväl kompetens som kvalitet går
            därmed förlorad. Kompetensen urholkas då lättlästa nyheter, information
            och litteratur inte bevakas specifikt av en särskild enhet utan,
            som föreslås, uppgår i den allmänna verksamheten hos MTM. Kompetens
            skapas bl.a. genom en kontinuerlig kontakt med brukarna och av
            respons på de produkter som produceras. Vi är positivt inställda
            till att ett brukarråd inrättas som består av brukarorganisationer
            och förmedlare. Ett brukarråd kan vara en central del av nätverkande
            som krävs, men täcker inte alla informationsbehov och nödvändiga
            kanaler. Kunskap och kompetens existerar inte i ett tomrum utan
            kräver ett långsiktigt, medvetet och systematiskt arbete. Den
            unika, samlade kompetens om att göra lättlästa nyheter, böcker
            och samhällsinformation som byggts upp tillsammans med läsarna
            i 30 år riskerar nu att slås sönder.
          </p>
          <p xml:id="i-2CPXgYPDgbFHoXJZPdhoFG">
            Regeringen betonar i propositionen de effektivitetsfördelar och
            potentiella synergieffekter som förväntas uppstå genom att avveckla
            CFLL och överföra delar av verksamheten till en större institution,
            MTM. Framför allt framhålls myndighetens tekniska kompetens och
            att myndigheten ligger i framkant inom utvecklingen av ny teknik
            för att tillgängliggöra texter för personer med funktionsnedsättningar.
            Att skriva och läsa lättläst handlar dock inte bara om en teknisk
            anpassning. Det handlar om ett tätt, dagligt, samarbete med de
            allra svagaste läsarna, det handlar om detaljer, det handlar om
            att under arbetets gång ta reda på om läsarna har förstått texten.
            Det kan verka praktiskt att en statlig myndighet som MTM får ansvaret
            för lättlästa nyheter och böcker. Frågan är dock om det är det
            bästa sättet att ta de svagaste läsarna på allvar och ta till
            vara deras rätt till oberoende nyheter, litteratur och samhällsinformation
            utifrån deras egna villkor och på ett respektfullt sätt.
          </p>
          <p xml:id="i-SfdfAx65D3hh2V11MjLH6B">
            Regeringens förslag innebär konkret att färre personer kommer
            att arbeta med lättläst som specifik kompetens och att färre lättlästa
            böcker ges ut. Lättläst litteratur kommer bara att tryckas när
            så efterfrågas, i övrigt överlåts det till MTM att avgöra i vilket
            format som den lättlästa litteraturen ska tillgängliggöras. Det
            kommer att leda till att färre böcker trycks och att det blir
            svårare för läsarna att hitta böckerna på exempelvis bibliotek.
            CFLL kommer enligt förslaget inte längre att producera lättlästa
            nyheter för 8 SIDOR, vilket innebär att kontinuiteten i kompetensen
            kring hur man gör lättlästa nyheter för målgruppen upphör. Även
            tidningen 8 SIDOR:s framtid som papperstidning är oviss.
          </p>
          <p xml:id="i-FQTzhmmrF165zKZuMAXCmf">
            Det finns ingen motsättning mellan att öka digitalisering av
            böcker och tidningar och samtidigt fortsätta att tillhandahålla
            böcker och tidningar i tryckt format. Digitalisering av lättläst
            litteratur m.m. är nödvändig och ett bra sätt att tillgängliggöra
            litteratur för olika målgrupper, men de målgrupper som p.g.a.
            sina förutsättningar inte kan ta till sig digital information
            riskerar att helt uteslutas från möjligheten att delta i samhällsdebatten
            när de tryckta lättlästa medierna försvinner. Det gäller exempelvis
            den växande grupp av människor som drabbas av demenssjukdomar.
            Dessutom har inte alla grupper tillgång till eller möjlighet att
            använda ny teknik. Det är därför oerhört viktigt ur framför allt
            demokrati- och jämlikhetsperspektiv att produktion av lättläst
            information och litteratur i tryckt form får utrymme att fortsätta.
          </p>
          <p xml:id="i-YHcKW9jAXR8seUCFt9PkEF">
            Även den läsombudsverksamhet som CFLL under många år har byggt
            upp äventyras av den föreslagna omorganiseringen, eftersom ingen
            särskild enhet får ansvaret för den. Läsombud är personal inom
            omsorgen som högläser för personer med intellektuell funktionsnedsättning
            eller demenssjukdomar och är en mycket viktig verksamhet.
          </p>
          <p xml:id="i-6QsbTeajg68AqwTXXKwT8y">
            Vänsterpartiet anser inte att en myndighet är den mest lämpade
            aktören när det gäller att driva förlagsverksamhet. LL-förlagets
            utgivning måste kunna ske helt oberoende och utan några som helst
            hänsyn till myndigheten, regeringen eller staten. Det kan annars
            uppstå konflikter kring trovärdighet, vilket i sämsta fall skulle
            kunna leda till att förlaget blir mindre benägna att ge ut kontroversiella
            titlar och därmed uppstår det en form av förhandscensur. Det skulle
            vara till men för målgrupperna som då inte kan få ta del av sådan
            litteratur. Det är stor skillnad mellan att ge statligt litteraturstöd
            och att en myndighet driver egen förlagsverksamhet och ger ut
            litteratur. Det statliga litteraturstödet som ges till förlag,
            för utgivning av kvalitativt goda böcker, är generellt ett efterhandsstöd.
            Detta innebär att förlaget alltid står för utgivningsbeslutet
            och det eventuella statligt stödet kommer först när boken redan
            finns ute på marknaden. Staten är i detta fall inte involverad
            i själva utgivningsbeslutet. Ett ytterligare skäl till varför
            LL-förlaget inte bör inordnas i en myndighet är att den statliga
            förvaltningsformen, med krav på upphandling och offentlighetsprincipen,
            skulle fördröja och skada den kreativa processen och troligen
            innebära ökade kostnader. LL-förlaget har länge drivit en verksamhet
            med hög konstnärlig integritet som arbetat med nyskapande konstnärer,
            illustratörer, fotografer och formgivare och bör så få göra även
            framgent.
          </p>
          <p xml:id="i-BW15cPaS4GJcGWTAUHnjP7">
            I utredningen föreslås även att MTM skulle ansvara för utgivningen
            av tidningen 8 SIDOR. En sådan lösning vore djupt problematisk
            inte minst ur ett oberoendeperspektiv. En fri press är en bärare
            av demokratin och dess främsta uppdrag är att granska makten.
            Att då själv vara en del av staten är ett demokratiskt problem.
            Regeringen har dock hörsammat den kritik och de invändningar som
            remissinstanserna framfört och har i stället valt att föreslå
            att MTM ska stödja utgivning och distribution av tidningen och
            att tidningens oberoende ska säkerställas genom ett upphandlingsförfarande.
            Vänsterpartiet anser visserligen att det är bra att regeringen
            i detta avseende inte går på utredningens förslag, men tillstyrker
            inte den lösning som presenteras i propositionen. 8 SIDOR är en
            viktig förmedlare av lättlästa nyheter och bör även fortsättningsvis
            ges ut av CFLL för att garantera ett kvalitativt innehåll till
            läsarna med kompetens att producera lättlästa nyheter. Att utlämna
            tidningen till marknaden genom ett upphandlingsförfarande är inget
            långsiktigt och hållbart alternativ.
          </p>
          <p xml:id="i-Md4TKQFK99U4VgA4aqeRe8">
            Det finns många delar i propositionen som är bra och som Vänsterpartiet
            anser skulle berika och utveckla verksamheten och inte minst innebära
            en förstärkning för de målgrupper som behöver lättläst. I likhet
            med regeringen anser vi att ett nationellt kunskapscenter bör
            inrättas, att Lättläst-tjänsten – en fungerande kanal för att
            nå personer i behov av lättläst – även fortsättningsvis ska riktas
            till skolan och att information och marknadsföring om tillgängliga
            medier ska förstärkas. Som ovan angetts är vi även positiva till
            att inrätta ett brukarråd som består av brukarorganisationer och
            förmedlare. Vi anser även att det är viktigt att bevaka teknikutvecklingen
            och att Handisam ska tilldelas ett tillsynsansvar av myndigheternas
            samhällsinformation på lättläst svenska.
          </p>
          <p xml:id="i-SShiTr2LdFJttfBTw1RaxH">
            Stödet till CFLL bör således inte avvecklas utan den befintliga
            verksamheten bör drivas vidare i stiftelseform och få ett förstärkt
            uppdrag där bl.a. ett kunskapscenter, ett brukarråd, bevakning
            av teknikutvecklingen och tillsyn av lättläst samhällsinformation
            ingår. CFLL samarbetar redan i dag med flera aktörer, varav MTM
            är en av dem. Det samarbetet kan och bör både fortsätta och utvecklas.
          </p>
          <p xml:id="i-MQVpsquyGAawMVBgRLXQtL">
            Stiftelseformen är lämplig av många skäl, inte minst för att
            kunna ge ut en oberoende tidning och bedriva en oberoende bokförlagsverksamhet.
            Syftet när stiftelsen bildades 1987 var just att ge ut en oberoende,
            lättläst nyhetstidning för personer med utvecklingsstörning och
            andra som har svårt att förstå vanliga dagstidningar. Stiftelseformen
            valdes för att garantera en fri och oberoende tidning. Stiftelseformen
            innebär även flera fördelar när det gäller att kunna driva en
            delvis intäktsfinansierad verksamhet. En nedläggning av stiftelsen
            skulle leda till att det ekonomiska stöd staten föreslås föra
            över till MTM skulle ge mindre verksamhet än i dag, eftersom stiftelsens
            verksamhet till 50 procent är finansierad av försäljningsintäkter.
            Intäkterna kommer till stor del från verksamhet som föreslås upphöra
            eller minska, eftersom den anses marknadsstörande och inte bör
            bedrivas av en myndighet.
          </p>
          <p xml:id="i-W8MfknEPbngBctZzhuqdSn">
            Vi anser inte att utredaren tillräckligt analyserat andra tänkbara
            organisationsformer för hur statens insatser för lättläst kan
            organiseras i framtiden. Vi förespråkar stiftelseformen men ett
            annat tänkbart alternativ skulle vara att tilldela CFLL ett public
            service-uppdrag och bedriva verksamheten i aktiebolagsform under
            Förvaltningsstiftelsen för SR, SVT och UR. Vänsterpartiet anser
            att regeringens förslag att avveckla CFLL är dåligt underbyggt
            samt att den ekonomiska konsekvensanalysen brister i flera avseenden.
            Det tillsammans med vad som ovan anförts utgör grunden för vårt
            ställningstagande i denna fråga.
          </p>
          <p xml:id="i-DNDZnfFo3a8rbsNqrEL7Gt">
            Riksdagen bör avslå regeringens proposition 2013/14:134 Lättare
            att läsa. Detta bör riksdagen besluta.
          </p>
        </div>
        <div xml:id="i-6RL4epY1cncQf57EuLJ32s" type="signatureBlock">
          <list xml:id="i-QdZaPoBdjq7CvmHvww4Cdr">
            <item xml:id="i-J7Cat5xTr1JfFhkXE5fRLQ" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-NjgeuPUjVoYqsPW1FsRn9R" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-qkLg6BLZU9uSHWLY4rCVL" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-S6qZyJa5oppY87mineRVFx" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-SH8vce5o5D6cokDiExDghi" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-PkbGXTo7tz7A1oiYWnKsR4" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-AFcSSFiQX4HB3cYDbqPXPQ" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
