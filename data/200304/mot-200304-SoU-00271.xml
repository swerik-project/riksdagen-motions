<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00271">
  <teiHeader>
    <fileDesc>
      <titleStmt>
        <title>Sexuella övergrepp</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuella övergrepp</title>
          <idno type="rdwebb">GR02So271</idno>
          <rs type="number">So271</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So271/text</ref>
          <ref type="dokument_url_html">http://data.riksdagen.se/dokument/GR02So271</ref>
          <ref type="dokumentstatus_url_xml">http://data.riksdagen.se/dokumentstatus/GR02So271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AM3pqfvh7m39fuQqyDcxZa" type="signed"/>
        <correspContext corresp="i-AM3pqfvh7m39fuQqyDcxZa">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-B6jKqJvhojjis6GNtnmQam" type="referral">
          <date when="2003-10-15"/>
        </correspAction>
        <correspAction xml:id="i-Rv4Yx5mdprNwfPYws1usGi" type="dismissal">
          <date when="2003-10-15"/>
        </correspAction>
        <correspAction xml:id="i-EbFseCaDYRiw2YKnbZpzwe" type="submission">
          <date when="2003-10-07"/>
        </correspAction>
        <correspAction xml:id="i-DTpodySRFpwqdm6cbbJxeg" type="assigned"/>
        <correspContext corresp="i-DTpodySRFpwqdm6cbbJxeg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0271/mot_200304_So_0271-0001.pdf"/>
      <div xml:id="i-GH6bfqiXCLqyg5wZg8VenZ" type="motHeader">
        <div xml:id="i-Z14CoNbSRat4gWyZJSoRp" type="motTitle"/>
        <div xml:id="i-QRD3aVxGBxBzzN6wxy7TfT" type="motSubmissionInfo"/>
      </div>
      <div xml:id="i-AYhxBLdvguwz1BRtT2nJtK" type="motBody">
        <div xml:id="i-9FxTezrgDKc3JUeV2UY9dR">
          <p xml:id="i-QTcsdoDw3isXSv1hUJFDDD">
            2003/04
          </p>
          <p xml:id="i-9qZFFgQJwXJSHwGJjLqbet">
            Motion till riksdagen 2003/04:S0271
          </p>
          <p xml:id="i-PQPPNcd6DjuKrZog6PKUfF">
            av Annelie Enochson (kd)
          </p>
          <p xml:id="i-Ta3HEQnsu1qQRDRmHixVxz">
            Sexuella övergrepp
          </p>
          <p xml:id="i-PW1xTmTuMMGonCWaius96Y">
            mnr: S0o271 pnr: kd605
          </p>
          <p xml:id="i-BJRZEqzGdGrgpcdzfmq3fN">
            Motionen delad mellan flera utskott Innehållsförteckning
          </p>
          <p xml:id="i-2B22EWNVJL8gikVCj9NruT">
            Innehållsförteckning..... 1 Förslag till riksdagsbeslut.. 2 Bakgrund.
            3 Forskning, 4 Situationen idag.. 4.1 Utbildning och förebyggande
            insatser. 4.2 Ökad sexualisering av barn
          </p>
          <p xml:id="i-Nxr3u6BnwGoofjGZS2aDN7">
            4.3 Lokala centra mot sexuella övergrepp...
          </p>
          <p xml:id="i-3wp1Xdt73XNmXGpHUCQwLk">
            4.4 Skyddat boende och vårdnadstvister.. 4.5 Barnens bästa alltid
            för ögonen..
          </p>
          <p xml:id="i-HDwwQ9eorx1bEKUfiLANwh">
            SNRA NUNURRBNE
          </p>
          <p xml:id="i-YXMHptXWbRDeB9JMXfPwei">
            [PA Lä
          </p>
          <p xml:id="i-2Cgmw4wnmxzkCiy5mBY1sK">
            MOT. 2003/04
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0002.pdf"/>
          <p xml:id="i-Ksh8gZqY8ZCJCrSrq3g1yq">
            2003/04:S0271
          </p>
          <p xml:id="i-F1aHJnBfKYZeYemAfEyk2Y">
            1 Förslag till riksdagsbeslut
          </p>
          <p xml:id="i-hP7wHtBTBkbfGYjBJvgYK">
            10.
          </p>
          <p xml:id="i-JuUN5ySA25VmQwRNhDmmr6">
            11.
          </p>
          <p xml:id="i-jsus3pgEqvAG9BADwp46N">
            Riksdagen tillkännager för regeringen som sin mening vad i motionen
            anförs om att sociala myndigheters skyldigheter att polisanmäla
            sexualbrott mot barn skall skärpas. Riksdagen tillkännager för
            regeringen som sin mening vad i motionen anförs om att forskning
            bedrivs för sexuellt utsatta brottsoffer med fokusering på socialt
            stöd, behandling och bearbetning av traumat. Riksdagen tillkännager
            för regeringen som sin mening vad i motionen anförs om att grundutbildningen
            för alla yrkesgrupper med anmälningsplikt, vid misstanke om sexuella
            övergrepp, skall inbegripa utbildningsmoment om upptäckt och anmälan
            av sexuella övergrepp samt om det utsatta barnets behov av stöd.
            Riksdagen tillkännager för regeringen som sin mening vad i motionen
            anförs om att en nationell kartläggning görs av kommunernas tillämpning
            av FN:s barnkonvention, med avseende på artikel 19 och 34. Riksdagen
            tillkännager för regeringen som sin mening vad i motionen anförs
            om att en utredning tillsätts med syfte att beskriva förutsättningar
            och möjligheter att ta itu med sexuella övergrepp (upptäcka, anmäla,
            möta och stödja barnet) bland samtliga yrkesgrupper som har anmälningsplikt
            vid misstanke om sexuella övergrepp. Riksdagen tillkännager för
            regeringen som sin mening vad i motionen anförs om att barnkonventionens
            krav på förebyggande arbete mot sexuella övergrepp implementeras
            i svensk lag. Riksdagen tillkännager för regeringen som sin mening
            vad i motionen anförs om att begränsa tillgången till all form
            av barnpornografi på nätet och i meder.? Riksdagen tillkännager
            för regeringen som sin mening vad i motionen anförs om att regeringen
            tillsätter en utredning om hur barn påverkas av de sexualiserade
            bilder som de möter i samhället via TV, tidningar och filmer.
            Riksdagen tillkännager för regeringen som sin mening vad i motionen
            anförs om att skapa ett centrum mot sexuella övergrepp i varje
            region i
          </p>
          <p xml:id="i-V2gxTtz5N9C6ffpUbNUUZV">
            Sverige. Riksdagen tillkännager för regeringen som sin mening
            vad i motionen anförs om att möjliggöra skyddat boende för kvinnor
            och barn i hela Sverige. Riksdagen tillkännager för regeringen
            som sin mening vad i motionen anförs om att socialtjänstlagens
            krav på att tillgodose det utsatta barnets behov av beskydd och
            stöd skall gå före alla andra beslut i samband med vårdnadstvister,
            trots att gärningsmannen inte är dömd, för att barnet inte skall
            behöva möta sin förövare i form av påtvingat umgänge.”
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0003.pdf"/>
          <p xml:id="i-9x5zDocwBMvcMEm1upaEAc">
            2003/04:S0271
          </p>
          <p xml:id="i-XhxHVgq6ZLB1mfG1HSV4ir">
            12. Riksdagen tillkännager för regeringen som sin mening vad
            i motionen anförs om att i alla rättssammanhang alltid ha barnens
            bästa för ögonen.
          </p>
          <p xml:id="i-H31GEsk611CtLrsmH3zdoZ">
            "Yrkande 3 hänvisat till UbU. Yrkande 7 hänvisat JuU. Yrkande
            11 hänvisat till LU.
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0004.pdf"/>
          <p xml:id="i-5i9zfGddHuzj96U6CkUW2x">
            2003/04:S0271
          </p>
          <p xml:id="i-EAqG5oYXU3TURaxxzREM2S">
            2 Bakgrund
          </p>
          <p xml:id="i-QtXxnoF7p7JbR8ysJBLcLJ">
            I Sverige görs varje år mellan en och två polisanmälningar per
            1 000 barn under 15 år om misstänkta sexuella övergrepp. Det förs
            ingen statistik över varifrån dessa anmälningar kommer. Mellan
            51 och 67 procent av polisanmälningarna har under de senaste decennierna
            gällt misstänkta sexuella övergrepp inom familjen. Bara 6 procent
            av alla anmälningar leder till åtal. Svenska studier som försökt
            mäta omfattningen av sexuella övergrepp visar att det är minst
            7—12 procent av flickorna och 1—4 procent av pojkarna som blir
            utsatta. Den faktiska förekomsten är okänd när det gäller brott
            som sexuella övergrepp. En majoritet av de utsatta barnen avslöjar
            inte själva sin situation. Mörkertalet anses också vara speciellt
            högt på grund av att förövaren oftast är någon som tillhör familjen
            eller bekantskapskretsen, och därför är någon som barnet, eller
            tonåringen, är i särskild beroendeställning till. Det finns därmed
            en rad hinder för upptäckt och anmälan. Enligt internationell
            forskning och svensk statistik begås cirka en tredjedel av alla
            sexualbrott av ungdomar. Ungefär hälften av vuxna sexualbrottsförövare
            har tidigt visat ett sexuellt avvikande beteende och genomfört
            sina första övergrepp före 18 års ålder. Den myndighet som oftast
            kommer i kontakt med misstänkta sexuella övergrepp är socialtjänsten.
            Socialtjänsten har genom en sekretessbrytande regel möjlighet
            — men ingen skyldighet — att göra en polisanmälan vid misstanke
            om sexuella övergrepp. Detta måste ändras så att socialtjänsten
            blir kraftfullare vid misstanke om sexualbrott. Enligt 9 8 socialtjänstlagen
            ska hänsyn tas till barnets vilja med beaktande av dess ålder
            och mognad. Denna regel har sitt ursprung i FN:s barnkonvention.
            I de fall då misstankar om sexuella övergrepp uppstår är det ofta
            barnet som självt berättar för någon vuxen som det har förtroende
            för.
          </p>
          <p xml:id="i-LFpm8c9hm9bWHdzPr8ntwT">
            3 Forskning
          </p>
          <p xml:id="i-XceYicGfp1GcqmiWXmi2eu">
            Sedan 1970-talet bedrivs forskning om sexuella övergrepp på barn,
            om övergreppens omfattning och konsekvenser. Olika behandlingsprogram
            har tagits fram och man har börjat studera trauma, minne och bearbetningsprocess.
            I vilken utsträckning brottsoffren får hjälp är dock en fråga
            som mycket lite har studerats internationellt, och hittills inte
            alls berörts inom svensk forskning. Genom ideella organisationer
            och i självbiografiska berättelser beskriver kvinnor i Sverige
            att det fortfarande är svårt att bli hörd och att få stöd, både
            från det informella sociala nätverket och från myndigheter. Inte
            sällan återkommer berättelser om ytterligare kränkningar inom
            vård och omsorg. I ett pågående doktorsavhandlingsarbete vid
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0005.pdf"/>
          <p xml:id="i-T894dRsqrZbZtgiYzxwi1j">
            Göteborgs universitet, institutionen för socialt arbete, undersöks
            det svenska samhällets stöd till kvinnors bearbetning av sexuella
            övergrepp. Avsikten är låta kvinnornas egna erfarenheter och röster
            bli hörda. Under 2001 genomfördes litteratursökningar i olika
            forskningsdatabaser inom ramen för det göteborgska doktorsavhandlingsarbetet.
            Syftet var att undersöka tidigare forskning om hjälp i samband
            med sexuella övergrepp. Sökningarna visade att det finns mycket
            få svenska studier som berör socialt stöd, behandling och bearbetning
            av traumat. Vad som är stödjande respektive hindrande för kvinnors
            bearbetning av traumat har beskrivits i internationella studier.
            Hjälp att bryta tystnaden kring övergreppen har visat sig vara
            centralt för upplevelsen av stöd. Flera undersökningar tyder dock
            på att stora brister finns inom olika länders välfärdssystem i
            bemötandet av brottsoffren. En studie på uppdrag av Nederländernas
            regering visar t.ex. att kombinationen av brist på kunskaper och
            rädsla hos olika professionella grupper ledde till att utsatta
            inte fick hjälp, varken med att stoppa pågående övergrepp eller
            med att bearbeta traumat. Socialstyrelsen har publicerat femton
            expertrapporter kring sexuella övergrepp mot barn. Ingen av dessa
            tar upp forskning om socialt stöd i samband med sexuella övergrepp.
            Inte heller har någon expertrapport eller kunskapsöversikt publicerats
            över de vuxna brottsoffrens erfarenheter och behov i samband med
            bearbetning, behandling och socialt stöd.
          </p>
          <p xml:id="i-88LnE7P7qQ3LVEQcapNBsK">
            4 Situationen idag 4.1 Utbildning och förebyggande insatser
          </p>
          <p xml:id="i-TyZDkZaAPQM8MC7PbijKyo">
            Sexuella övergrepp och hur man bemöter barn och vuxna som varit
            utsatta, skall finnas med i grundutbildningarna för dem som i
            sin yrkesutövning möter människor. Detta gäller inte minst inom
            skolans område. Det är därför av stor vikt att utbilda skolans
            personal så att den kan uppmärksamma misstankar om sexuella övergrepp
            på elever och förskolebarn. Det är viktigt att de utsattas insikter
            och kompetenser tas till vara i utbildningen. Genom deras bearbetning
            har de med sig en djup förståelse för vad det innebär att vara
            utsatt och hur man kan uppmärksamma problemen. I FN:s barnkonvention
            artikel 34 står följande: ”Konventionsstaterna åtar sig att skydda
            barnet mot alla former av sexuellt utnyttjande och sexuella övergrepp.
            För detta ändamål skall konventionsstaterna särskilt vidta alla
            lämpliga nationella, bilaterala och multilaterala åtgärder för
            att förhindra (a) att ett barn förmås eller tvingas till en olaglig,
            sexuell handling (b) att barn utnyttjas för prostitution eller
            annan olaglig verksamhet (c) att barn utnyttjas i pornografiska
            föreställningar och i pornografiskt material.
          </p>
          <p xml:id="i-9fcpUaGvodsVdhjP4UdNm7">
            Artikel 19 fastslår dessutom att:
          </p>
          <p xml:id="i-ASJ2nVrcBkGppnXGzLmUY9">
            2003/04:S0271
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0006.pdf"/>
          <p xml:id="i-6CN775MEzVRQtSpivevNbP">
            2003/04:S0271
          </p>
          <p xml:id="i-4kjKiGd7RWPPabqxjAzB7U">
            1. Konventionsstaterna skall vidta alla lämpliga lagstiftnings-,
            administrativa och sociala åtgärder samt åtgärder i utbildningssyfte
            för att skydda barnet mot alla former av fysiskt eller psykiskt
            våld, skada eller övergrepp, vanvård eller försumlig behandling,
            misshandel eller utnyttjande, innefattande sexuella övergrepp,
            medan barnet är i föräldrarnas eller den ena förälderns, vårdnadshavares
            eller annan persons vård. 2. Sådana skyddsåtgärder bör, på det
            sätt som kan vara lämpligt, innefatta effektiva förfaranden för
            såväl upprättandet av sociala program som syftar till att ge barnet
            och dem som har hand om barnet nödvändigt stöd, som för andra
            former av förebyggande och för identifiering, rapportering, remittering,
            undersökning, behandling och uppföljning av fall av ovan beskrivna
            sätt att behandla barn illa samt, om så är lämpligt, förfaranden
            för rättsligt ingripande. Förebyggande arbete mot sexuella övergrepp
            har internationellt kommit att innebära riktade insatser till
            barn i förskola och grundskola. Generellt visar internationella
            utvärderingar att skolprogram mot sexuella övergrepp får positiva
            resultat. Barns kunskaper om sexuella övergrepp ökar och färdigheter
            i att försvara sig stärks. En majoritet av de deltagande barnen
            beskriver att programmen varit till hjälp för dem. Deltagande
            i förebyggande skolprogram har också visat sig minska risken för
            att barn utsätts för sexuella övergrepp. I ett förebyggande projekt
            mot sexuella övergrepp i Göteborg fann man att inga förebyggande
            åtgärder i utbildningssyfte riktade till barn förekommer i Sverige
            idag. Ett fåtal skolprogram har genomförts. Inte heller någon
            orskning om förebyggande arbete med barn har publicerats i Sverige.
            Erfarenheter från möten med skolpersonal i Göteborg visar att
            en majoritet av pedagogerna inte hade någon utbildning om sexuella
            övergrepp och inte heller hade haft samtal med barn om barns rättigheter
            att skyddas mot sexuella övergrepp.
          </p>
          <p xml:id="i-RnmyTHfxz13YFDeYWcxoN7">
            4.2 Ökad sexualisering av barn
          </p>
          <p xml:id="i-4vnwfu8NzwFmFGSjdssvjj">
            Vi lever samtidigt i ett samhälle där barn alltmer sexualiseras.
            Genom normer som förmedlas via pornografi, musikvideor, ungdomstidningar
            och reklam framställs flickor och unga kvinnor som sexuellt utmanande
            och ständigt tillgängliga. Det påverkar pojkars och flickors sexuppfattning.
            Cirka en tredjedel av alla sexualbrott begås av ungdomar och ungefär
            hälften av vuxna sexualbrottsförövare har tidigt visat ett sexuellt
            avvikande beteende och genomfört sina första övergrepp före 18
            års ålder. Det är samhällets skyldighet att skydda barn och ungdomar
            från påtvingad sexualisering och att sätta gränser för barns och
            ungdomars, likväl som för vuxnas, sexuella handlingar gentemot
            minderåriga. Att minska utbudet i media av sexualiserade bilder
            är ett sätt. Likaså skall regeringen arbeta för att begränsa tillgången
            till all form av barnpornografi på nätet och i media. Parallellt
            med detta är det av stor vikt att regeringen utreder hur barn
            påverkas av de sexualiserade bilder som förekommer i vårt samhälle,
            och som vänder sig till barn och ungdomar via TV, tidningar och
            filmer.
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0007.pdf"/>
          <p xml:id="i-2mfG513MZLF4yu4yU1ei4c">
            4.3 Lokala centra mot sexuella övergrepp
          </p>
          <p xml:id="i-RvkNgMLuU8pCGyK2U5BfQC">
            Det finns idag ett antal ideella föreningar som bedriver ett
            bra arbete för att hjälpa kvinnor och män som i sin barndom eller
            sina tonår blivit utsatta för sexuella övergrepp. Dock bedriver
            dessa föreningar sitt arbete med frivilliga medel, litet föreningsbidrag
            eller med tillfälliga projektmedel. Eftersom sexuella övergrepp
            förekommer i samhället och med den tilltagande sexualisering av
            vårt samhälle som framförallt media bidrar med så finns det stor
            risk att de sexuella övergreppen kommer att öka i framtiden. Det
            bör därför = finnas ett centra mot sexuella övergrepp i varje
            region, där verksamheten bedrivs med statliga medel. Den verksamhet
            som detta centra skall — bedriva är: = telefonjour, stödgrupp,
            &lt;stödsamtal, stöd vid myndighetsbesök, olika skapande verksamheter,
            utåtriktad verksamhet, utbildning m.m. Varje centra skall kunna
            erbjuda de utsatta möjlighet till alla de kontakter som hon/han
            behöver så att den enskilde hjälpsökande inte behöver springa
            runt till olika instanser. Utsatta ska inte behöva betala för
            sitt eget helande. Det borde vara en självklarhet att få ekonomisk
            hjälp och rätt att själv bestämma hur hjälpen och stödet ska se
            ut. Alltför många kränks idag när de söker hjälp på grund av att
            de hjälpande bestämmer vad den utsatta behöver. Detta skulle ett
            centra mot sexuella övergrepp kunna hjälpa till med. Andra uppgifter
            för dessa centra skulle vara att ge skydd till unga flickor i
            patriarkala familjer. Detta gäller i högsta grad svenska flickor
            som utsätts för sexuella övergrepp av sina närstående men även
            flickor som är uppvuxna med en annan kultur än den traditionellt
            svenska.
          </p>
          <p xml:id="i-JgYyEzYyfuepaam9bjzc9m">
            4.4 Skyddat boende och vårdnadstvister
          </p>
          <p xml:id="i-FrGo141JH9kLKcgzKoqrf2">
            Unga kvinnor som utsätts för sexuella övergrepp av sina föräldrar
            eller styvföräldrar även sedan de flyttat hemifrån har stort behov
            av skyddat boende. Ett kvinnohus med möjlighet till skyddat boende
            i form av egen lägenhet eller gemensamt boende borde finnas för
            dem. Det finns forskning som visar att mötet med andra, som varit
            med om liknande saker som en själv, har stor betydelse för helandet.
            Detta borde även vara en tänkbar lösning för de utsatta invandrarflickorna
            som är tvungna att fly hemifrån. Tyvärr förekommer incest och
            sexuella övergrepp inom familjer idag. Om kvinnan väljer att flytta
            från sin våldsamme make och de har gemensamma barn så uppstår
            ofta vårdnadstvister eftersom det i allmänhet är delad vårdnad
            som gäller. Barn skall inte behöva möta sina förövare i form av
            påtvingat umgänge vid vårdnadstvister. Det är viktigt att barnens
            perspektiv beaktas och inte vuxenperspektivet. Med barnets perspektiv
            menas vad barnet självt önskar och vill. Det är inte självklart
            att barn älskar sina föräldrar. Däremot är alla barn lojala, och
            det förväxlas många gånger med kärlek av oss vuxna. Samtidigt
            måste man vara vaksam så att inte kvinnor falskt anklagar sina
            ex- män för övergrepp för att slippa delad vårdnad. Erfarna och
            duktiga jurister
          </p>
          <p xml:id="i-KKQosZ2rJ7fxMd284iyMHa">
            2003/04:S0271
          </p>
          <pb facs="riksdagen-motions-pdf/data/200304/mot_200304_So_0271/mot_200304_So_0271-0008.pdf"/>
          <p xml:id="i-7uC65V1uTuEnAzktdXf82d">
            2003/04:S0271
          </p>
          <p xml:id="i-6e381bgkAHSo9z8D1feuWB">
            och domare med barnkunskap och människokännedom är viktigt vid
            alla vårdnadstvister.
          </p>
          <p xml:id="i-KcqB8mBrXDSevoQadgiA7a">
            4.5 Barnens bästa alltid för ögonen
          </p>
          <p xml:id="i-LEqzgndzu4t7xWEGJC65eW">
            I 6 kap. 1 8 föräldrabalken fastslås att barn ska behandlas med
            aktning för sin person och egenart och inte får utsättas för kroppslig
            bestraffning eller annan kränkande behandling. FN:s konvention
            om barnets = rättigheter, barnkonventionen, innehåller rättigheter
            för barn och ungdomar upp till 18 år. Den innehåller fyra grundläggande
            principer: skydd mot alla former av diskriminering, utgångspunkten
            att barnets bästa alltid ska komma i främsta rummet, barnets rätt
            till liv och utveckling och barnets rätt att uttrycka sina åsikter
            och få dessa respekterade. Det är alltså dags att vi alla gör
            vårt yttersta för att se till att barns rättigheter upprätthålls
            och att våra myndigheter och organisationer inte diskriminerar
            dem i förhållande till vuxna. Däri ingår förstås att söka kunskap
            om barn så att de inte behandlas som små vuxna. Det gäller att
            i alla situationer lyssna på barnen och ha deras bästa för ögonen.
            Ett exempel på att man inte sätter barnets bästa i första rummet
            är Rädda Barnens experiment med behandling av förövare på Norrtäljefängelset,
            där det ingår i förövarens behandling att barnet träffar sin förövare
            i fängelset, naturligtvis ”för barnets bästa”. Då glömmer man
            helt att manipulation från förövarens sida är grundfundamentet
            i förhållande till barnet och även till vuxna i dess omgivning.
            Det gäller att i alla rättssammanhang där barn är inblandade alltid
            ha barnens bästa för ögonen och inte använda barn i ett terapeutisk
            syfte. Det krävs mod att våga stå upp för barnets bästa. Man måste
            våga se, våga fråga, våga lyssna och våga åtgärda!
          </p>
          <p xml:id="i-6GUmXRsae2SRc3D3Y6isnw">
            Stockholm den 29 september 2003 Annelie Enochson (kd)
          </p>
        </div>
      </div>
    </body>
  </text>
</TEI>
