<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__367/mot_1948__ak__367-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 367.
          </p>
          <p>
            Nr 367.
          </p>
          <p>
            Av herrar Håstad och Hjalmarson, angående åtgärder för främjandet
            av det frivilliga enskilda sparandet.
          </p>
          <p>
            Av konjunkturinstitutets rapport »Konjunkturläget», som fogats
            som Bihang 2 till Bil. 1: Inkomsterna till årets statsverksproposition,
            framgår, att utvecklingen av sparandet i vårt land tagit en ogynnsam
            vändning. Det heter härom i rapporten: »Det ”synliga sparandet
            räknat som ökningen i behållningen på spar- räkningar hos bankerna
            plus ökningen i livbolagens premiereserver visar följande utveckling
            (miljoner kronor): 1945 1946 Nov. 1947 Synligt sparande : js ss:
            ens: sne sive 1 046 959 845
          </p>
          <p>
            Mellan 1945 och 1947 torde de totala löneinkomsterna ha ökat
            med 30—35 procent, medan dessa former av synligt sparande tenderat
            nedåt.» Även om icke alltför vittgående slutsatser kunna dragas
            av detta mate- rial, är det dock tydligt, att en så stark stegring
            av löneinkomsterna dock borde ha föranlett åtminstone en stegringstendens
            i de förebragta siffrorna angående sparandet. Då så icke blivit
            förhållandet, utan tendensen klart pekar nedåt, är detta ägnat
            att inge betänkligheter. I vilken mån denna utveckling hänger
            samman med de inflationistiska utvecklingstendenserna i allmänhet
            är svårt att säga. Klart är emellertid, att allvarliga ansträng-
            ningar böra göras för att bryta den nedåtgående tendensen i sparandet
            och att söka återvinna en normalt stigande tendens igen. Den samhällsekonomiska
            betydelsen av ett omfattande sparande torde klart inses av alla
            politiska meningsriktningar. Sålunda har finansministern vid upprepade
            tillfällen understrukit vikten härav och särskilt framhållit önskvärdheten
            av bredast möjliga bas för sparandet, att detta borde finna en
            naturlig förankring i alla samhällsklasser. Om man vill bevara
            ett framåt- skridande samhälle på det ekonomiska området, är förutsättningen
            härför ett omfattande sparande. Härom torde inga delade meningar
            råda. I nuvarande ekonomiska läge, när investeringarna, såsom
            anföres i finans- planen, överstiga sparandet, borde den naturliga
            utvägen att återställa jämvikten vara att öka detsamma. I enlighet
            med vår allmänna principiella uppfattning, att frivillighet alltid
            är att föredraga framför tvång, vilja vi särskilt understryka,
            att en ökning av sparandet bör åstadkommas på frivillighetens
            väg. Den viktigaste förutsättningen härför är att männi-
          </p>
          <pb facs="riksdagen-motions-pdf/data/1948/mot_1948__ak__367/mot_1948__ak__367-002.pdf"/>
          <p>
            Motioner i Andra kammaren, nr 367. 9
          </p>
          <p>
            skornas förtroende för penningvärdet bevaras och stärkes och
            att tilltron till det ekonomiska livets stabilitet återställes.
            Det frivilliga sparandet är i detta hänseende såväl ett medel
            härför som en följd därav. Alla skäl tala därför för att effektiva
            åtgärder snarast möjligt vidtagas från statsmak- ternas sida för
            att uppmuntra det frivilliga sparandet. Enligt vad vi ha oss bekant
            föreligger ett nyligen utarbetat förslag från 1944 års allmänna
            skattekommitté, som syftar till att främja sparandet. Vi vilja
            icke uttala någon mening om detta förslags utformning på nu- varande
            stadium. Det bygger på en skatteteknisk idé att medgiva skatte-
            frihet för ett på viss tid bundet sparande i bank. Det förtjänar
            kanske framhållas, att skattefrihet med nu gällande bestämmelser
            medgives för premieinbetalningar på livförsäkringar, ehuru endast
            till ett så lågt belopp som 200 kronor. En väsentlig höjning av
            detta belopp synes även kunna ifrågakomma som en lämplig åtgärd,
            exempelvis så mycket som motsvarar en livförsäkring på 20 000
            kronor vid ett normalt antal årliga inbetalningar. Även andra
            sätt att uppmuntra sparandet än genom anlitande av rent skattetekniska
            metoder kunna givetvis tänkas. Alla skäl tala emellertid för att,
            vilken metod man än beslutar sig för att välja, skyndsamma åtgärder
            äro starkt påkallade. På grund av vad vi ovan anfört få vi hemställa,
            att riksdagen måtte i skrivelse till Kungl. Maj:t anhålla, att
            Kungl. Maj:t måtte framlägga förslag till årets riksdag om åtgärder
            för att främja det frivilliga enskilda sparandet.
          </p>
          <p>
            Stockholm den 24 januari 1948.
          </p>
          <p>
            Elis Håstad. Jarl Hjalmarson.
          </p>
          <p>
            2 — Bihang till riksdagens protokoll 1948. 4 saml. Nr 362—369.
          </p>
        </div>
      </div>
    </body>
  </text>
</TEI>
