<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-AU-00227">
  <teiHeader>
    <fileDesc>
      <titleStmt>
        <title>Individuell kompetensutveckling</title>
        <author corresp="i-McV8uzEvZdxJephaZbqN9X">av Anders G Högmark m.fl. (m, fp, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individuell kompetensutveckling</title>
          <idno type="rdwebb">GR02A227</idno>
          <rs type="number">A227</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GR02A227/text</ref>
          <ref type="dokument_url_html">http://data.riksdagen.se/dokument/GR02A227</ref>
          <ref type="dokumentstatus_url_xml">http://data.riksdagen.se/dokumentstatus/GR02A227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DYsMdYe5sDsAj9oh7bLKUK" type="signed"/>
        <correspContext corresp="i-DYsMdYe5sDsAj9oh7bLKUK">
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-97ancH8vcZWM84VcKVCDX7"/>
        </correspContext>
        <correspAction type="referral" xml:id="i-HmedFtai5A2NENGD196ePE">
          <date when="2003-10-15"/>
        </correspAction>
        <correspAction type="dismissal" xml:id="i-22D9487DiCWUGTDX61jAMy">
          <date when="2003-10-15"/>
        </correspAction>
        <correspAction type="submission" xml:id="i-6XpKQwpTZ81bNUvPf7K3Ba">
          <date when="2003-10-07"/>
        </correspAction>
        <correspAction type="assigned" xml:id="i-LUJP9CoC13cCYQdFScAaaj"/>
        <correspContext corresp="i-LUJP9CoC13cCYQdFScAaaj">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_A_0227/mot_200304_A_0227-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04
          </p>
          <p>
            Motion till riksdagen 2003/04:A227
          </p>
          <p>
            av Anders G Högmark m.fl. (m, fp, kd, c)
          </p>
          <p>
            Individuell kompetensutveckling
          </p>
          <p>
            1 Innehållsförteckning
          </p>
          <p>
            ON OAONMBWNH
          </p>
          <p>
            Innehållsförteckning Förslag till riksdagsbeslut Bakgrund. Förslag
            till riktlinjer....... Systemets utgångspunkter och syfte Val
            av sparmodell..;.::ss:ssissvssssssas Avsättningsmöjligheter m.m.......
            Förvaltning av medel på kompetenssparkonto m.m...
          </p>
          <p>
            mnr: A227 pnr: -m901
          </p>
          <pb facs="riksdagen-motions-pdf/data/200304/mot_200304_A_0227/mot_200304_A_0227-002.pdf"/>
          <p>
            2003/04:A227
          </p>
          <p>
            2 Förslag till riksdagsbeslut
          </p>
          <p>
            1. Riksdagen beslutar godkänna motionens förslag till riktlinjer
            för ett system för individuell kompetensutveckling såvitt avser
            systemets utgångspunkter och syfte i enlighet med vad som anförs
            i motionen. 2. Riksdagen beslutar godkänna motionens förslag till
            riktlinjer för ett system för individuell kompetensutveckling
            såvitt avser val av sparmodell i enlighet med vad som anförs i
            motionen. 3. Riksdagen beslutar godkänna motionens förslag till
            riktlinjer för ett system för individuell kompetensutveckling
            såvitt avser avsättningsmöjligheter m.m. i enlighet med vad som
            anförs i motionen. 4. Riksdagen beslutar godkänna motionens förslag
            till riktlinjer för ett system för individuell kompetensutveckling
            såvitt avser förvaltning av medel på kompetenssparkonto m.m. i
            enlighet med vad som anförs i motionen.
          </p>
          <p>
            3 Bakgrund
          </p>
          <p>
            Kompetensutveckling är en fråga som har stor strategisk betydelse
            för varje individ och för hela samhället. Trots detta har regeringen
            misskött frågan under en längre tid. Nödvändiga reformer har gång
            på gång skjutits på ramtiden. Till sist kom en proposition från
            regeringen, en halvmesyr. Den innehöll inga lagförslag utan endast
            knapphändiga riktlinjer. Därmed har den viktiga reformen om ett
            individuellt kompetenssparande ännu en gång skjutits på en alltmer
            osäker samhällsekonomisk framtid. Förra året kom till sist en
            proposition från regeringen, en halvmesyr. Den innehöll inga lagförslag
            utan endast knapphändiga riktlinjer. Ett komplett örslag aviserades
            till hösten 2002 för att systemet skulle kunna träda i kraft den
            1 juli 2003. Men någon sådan proposition kom aldrig. I propositionsförteckningen
            som regeringen nyligen presenterat framgår att inte heller under
            denna höst kommer någon proposition att presenteras. Denna viktiga
            reform om ett individuellt kompetenssparande skjuts hela tiden
            på en alltmer osäker framtid.
          </p>
          <p>
            4 Förslag till riktlinjer
          </p>
          <p>
            I denna motion framlägger Moderaterna, Folkpartiet = liberalerna,
            Kristdemokraterna och Centerpartiet ett gemensamt förslag till
            riktlinjer för ett system för individuell kompetensutveckling.
            Vi vill i detta sammanhang påpeka att SACO och TCO i ett gemensamt
            uttalande den 9 maj 2002
          </p>
          <pb facs="riksdagen-motions-pdf/data/200304/mot_200304_A_0227/mot_200304_A_0227-003.pdf"/>
          <p>
            uppmanat de politiska partierna att försöka åstadkomma en blocköverskridande
            överenskommelse om kompetenssparandet. SACO och TCO anser att
            ledamöterna från Miljöpartiet, Vänsterpartiet och Socialdemokraterna
            i arbetsmarknadsutskottet bör läsa den borgerliga motionen om
            individuellt kompetenssparande. Enligt TCO och SACO är motionens
            förslag klart bättre än de som återfinns i regeringens proposition.
            Vi beklagar att majoriteten i arbetsmarknadsutskottet hittills
            inte visat öppenhet att diskutera tänkbara förändringar i regeringens
            förslag, även om vi noterat att Miljöpartiet i andra sammanhang
            varit inne på liknande tankebanor gällande vikten av individuell
            kompetensutveckling.
          </p>
          <p>
            5 Systemets utgångspunkter och syfte
          </p>
          <p>
            För 30 år sedan var Sverige världens fjärde rikaste land. Sedan
            dess har vi rasat i välståndsligan. Uppgiften är nu att åter föra
            vårt land tillbaka till toppen. Det är nödvändigt om vi ska kunna
            skapa det goda samhället där alla har ett arbete och där sjuka,
            gamla och behövande får den vård och omsorg som de behöver. Dagens
            situation framstår som mycket bekymmersam. I många kommuner är
            en tredjedel av den arbetsföra befolkningen antingen arbetslös,
            i AMS-åtgärder eller förtidspensionerad. Särskilt prekär är situationen
            i de delar av landet som traditionellt styrts av Socialdemokraterna
            under lång tid. Där har enskilda initiativ, konkurrens till den
            offentliga sektorn och entreprenöranda sällan eller aldrig uppmuntrats.
            Arbetslivet — förändras nu i snabb takt. «Globalisering och teknikintensifiering
            leder till ökad rörlighet på arbetsmarknaden. Inom det privata
            näringslivet omsätts 25-30 procent av alla arbetstillfällen varje
            år. Några arbetsplatser läggs ned eller minskar sin personal,
            andra nygrundas eller anställer fler. Det blir allt vanligare
            med flera olika arbetsgivare under arbetslivet, växling mellan
            utbildning och arbete, företag som expanderar och
          </p>
          <p>
            som avvecklar. Utbildning blir allt mer en färskvara. Många gamla
            yrken är på tillbakagång och nya yrken tillkommer i en allt snabbare
            takt. Länder som vill hävda sig i den internationella konkurrensen
            måste anpassa sina utbildningssystem till denna utveckling. De
            länder som inte förmår detta hänvisas till hög arbetslöshet och
            till att konkurrera om låglönejobben. Om Sverige skall vara en
            nation som kämpar om att ligga bland de främsta i välfärdsligan
            krävs det att vi understödjer det livslånga lärandet och ökar
            människors möjligheter att förkovras och utvecklas. Utbildning
            och kompetens är nyckelorden för framtidens arbetsmarknad. Därför
            skall ett system införas för sparande till kompetensutveckling.
            Systemet skall vara individuellt och frivilligt. Individuellt
            kompetenssparande främjar våra möjligheter att utbilda oss vidare.
            När vår kompetens stärks så ökar också vår trygghet på arbetsmarknaden,
            liksom vår benägenhet att pröva nya utmaningar i
          </p>
          <p>
            2003/04:A227
          </p>
          <pb facs="riksdagen-motions-pdf/data/200304/mot_200304_A_0227/mot_200304_A_0227-004.pdf"/>
          <p>
            2003/04:A227
          </p>
          <p>
            arbetslivet. Ökade möjligheter till kompetenssparande är därför
            en viktig komponent i en strategi för långsiktig tillväxt i Sverige.
            Kompetenskontomodellen är inte bara positiv ur ett individperspektiv.
            För staten är den ett sätt att bidra till kompetenshöjning och
            därmed till att begränsa arbetslösheten. Det förstärker landets
            förmåga att stå emot ekonomiska kriser. Under högkonjunktur har
            vi råd med mer kompetensutveckling, men då finns inte tiden. Under
            lågkonjunktur finns det tid, men då har vi inte råd.
          </p>
          <p>
            6 Val av sparmodell
          </p>
          <p>
            Systemet skall bygga på en möjlighet för fysiska personer att
            med skattemässig verkan göra insättningar på individuella kompetenssparkonton.
            Det skall inte bara gälla för anställda, utan det är också viktigt
            att egenföretagare ges möjlighet att kompetensspara. Avkastningen
            på sparandet skall inte beskattas som kapitalinkomst, såsom regeringen
            har föreslagit. I stället bör den skattemässiga behandlingen likställas
            med vad som gäller för det individuella pensionssparandet (IPS).
            Det innebär för närvarande att avkastningen beskattas med 15 procent
            avkastningsskatt i stället för med 30 procent kapitalinkomstskatt.
            Medlen på kompetenssparkontot är individens egna och skall kunna
            användas till sådan kompetensutveckling som den enskilde själv
            bestämmer. Kompetensutveckling ges en vid definition. Om sparmedlen
            inte kommer till användning för kompetensutveckling är det vår
            uppfattning att de vid arbetslivets slut skall kunna användas
            för att förstärka pensionen. Några remissinstanser — däribland
            Riksgäldskontoret — har kritiserat IKS- utredningens förslag på
            den grunden att systemet snarare stimulerar medlet (sparandet)
            än målet (kompetensutvecklingen). Vi menar dock att farhågorna
            för att systemet skulle få dålig träffsäkerhet och samhällsekonomisk
            effektivitet är överdrivna.
          </p>
          <p>
            7 Avsättningsmöjligheter m.m.
          </p>
          <p>
            Vi föreslår en ordning där varje individ ges möjlighet att göra
            avdrag vid inkomstbeskattningen för insättningar på ett individuellt
            kompetenskonto. Avdragsrätten bör gälla för insättningar på upp
            till ett prisbasbelopp per år. För statens del handlar detta inte
            om att ge bidrag. Snarare handlar det om att ge en skattekredit
            på ungefär samma sätt som man i dag ger skattekredit för sparande
            i pensionsförsäkringar. När pengarna tas ut för att bekosta kompetensutveckling
            betalas inkomstskatt. Långsiktigt får staten tillbaka denna investering
            genom de högre skatteintäkter och lägre arbetslöshet som modellen
            bidrar till.
          </p>
          <pb facs="riksdagen-motions-pdf/data/200304/mot_200304_A_0227/mot_200304_A_0227-005.pdf"/>
          <p>
            Regeringens förslag om en maximal årlig avsättning på endast
            en fjärdedels prisbasbelopp är helt otillräckligt för att nå reformens
            syfte. I propositionen motiveras detta med att personer med höga
            inkomster har möjlighet att spara i större utsträckning. Enligt
            vår mening bör låginkomsttagarnas mer begränsade handlingsutrymme
            dock inte föranleda beloppsgränser som gör hela reformen meningslös.
            I stället förordar vi någon form av extra skattekredit eller bidrag
            till låginkomsttagare som börjar att kompetensspara. Sänkta skatter
            för i första hand låg- och medelinkomsttagare skulle också öka
            deras självbestämmande. Det ökade ekonomiska utrymmet skulle exempelvis
            kunna användas till ett riktat sparande såsom kompetenskontosparande.
            Arbetsgivarnas medverkan är viktig för att stödja och utveckla
            individernas kontinuerliga vidareutbildning. För det enskilda
            företaget är det av avgörande betydelse för dess överlevnad att
            ge anställda kontinuerlig utbildning. Denna typ av mer verksamhetsrelaterad
            kompetensutveckling är ett naturligt led i företagens vardag.
            Den är inte föremål för några särskilda insatser från skattebetalarnas
            sida men här finns i många fall ett gemensamt intresse mellan
            arbetsgivare och arbetstagare att öka individens kvalifikationer
            och samlade kunskap inom sitt yrkesområde. Det är angeläget att
            få arbetsgivarnas medverkan i ett system för individuell kompetensutveckling
            bl.a. därför att kapitalet i systemet då kan byggas upp i en snabbare
            takt. Redan i dag tar företagen ett betydande ansvar för de anställdas
            kompetensutveckling. Här är det emellertid ofta fråga om en mer
            direkt verksamhetsrelaterad personalutbildning där företaget också
            har ett avgörande inflytande. Det är inte lika självklart med
            en aktiv arbetsgivarmedverkan i ett kompetenssparande där medlen
            helt disponeras av den enskilde. För att stimulera arbetsgivare
            att bidra till den anställdes egna utbildningssparande anser vi
            därför att det bör införas en rätt till avdrag för sociala avgifter
            vid avsättningar till den anställdes kompetenskonto. Detta kan
            jämföras med de villkor som gäller för arbetsgivares avsättningar
            till pensionssparande för anställda.
          </p>
          <p>
            8 Förvaltning av medel på kompetenssparkonto m.m.
          </p>
          <p>
            Vi avvisar regeringens förslag om att sparandet ska ske hos en
            statlig myndighet i stället för — såsom föreslogs i IKS-utredningens
            betänkande — hos banker och andra finansiella institut. Regeringen
            hävdar att det dels finns problem i relation till EG-rätten, dels
            går fortare om man väljer en myndighetslösning i stället för en
            marknadslösning. Den begränsade EG-rättsliga analys som regeringen
            presenterar visar att det finns osäkerhet om förenligheten med
            EG-rätten både vad beträffar en marknadslösning och vad beträffar
            en myndighetslösning. Frågan måste
          </p>
          <p>
            2003/04:A227
          </p>
          <pb facs="riksdagen-motions-pdf/data/200304/mot_200304_A_0227/mot_200304_A_0227-006.pdf"/>
          <p>
            2003/04:A227
          </p>
          <p>
            analyseras vidare men det finns naturligtvis inget skäl att välja
            den modell som långsiktigt blir sämst för spararna genom att ingen
            konkurrens överhuvudtaget tillåts förekomma. Det är vidare helt
            orimligt att tro att utnyttjandet av en myndighet skulle innebära
            en snabbare introduktion av det individuella kompetenssparandet
            än om man utnyttjar den befintliga infrastrukturen hos banker
            och andra finansiella institut. Erfarenheterna från den nya Premiepensionsmyndigheten
            talar sitt tydliga språk och illustrerar hur lång tid det kan
            ta och hur kostsamt det kan bli att etablera en myndighetslösning.
            Kostnaderna för att bygga upp en sparandeförvaltning inom ramen
            för en statlig myndighet är mycket stora i jämförelse med kostnaden
            för att använda dagens infrastruktur — försäkringsbolag, banker,
            värdepappersbolag etc. Det är viktigt att det individuella kompetenssparandet
            blir attraktivt i förhållande till andra sparformer. Därför är
            det viktigt att det råder stor valfrihet för spararna både vad
            avser olika typer av sparande och vad avser olika sparinstitut.
            Konkurrens och valfrihet måste vara vägledande även för denna
            sparform. De banker, fondbolag och andra finansiella institut
            som finns på den svenska marknaden kan erbjuda ett betydligt större
            och mer varierat utbud av olika sparprodukter än vad som är möjligt
            att bygga upp hos en statlig myndighet. Eftersom kompetenssparandet
            är ett långsiktigt sparande är det av stor vikt att det finns
            möjlighet att placera kapitalet i t.ex. värdepappersfonder som
            för långsiktigt sparande normalt ger en bättre avkastning än sparande
            på vanliga sparkonton. Som vi tidigare har anfört skall räntan
            på kompetenssparkonto inte beskattas med 30 procent kapitalinkomstskatt.
          </p>
          <p>
            Stockholm den 2 oktober 2003
          </p>
          <p>
            Anders G Högmark (m) Erik Ullenhag (fp) Stefan Attefall (kd)
            Margareta Andersson (c)
          </p>
        </div>
      </div>
    </body>
  </text>
</TEI>
