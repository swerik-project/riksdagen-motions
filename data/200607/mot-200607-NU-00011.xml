<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00011">
  <teiHeader>
    <fileDesc>
      <titleStmt>
        <title>Försäljning av vissa statligt ägda företag</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäljning av vissa statligt ägda företag</title>
          <idno type="rdwebb">GU02N11</idno>
          <rs type="number">N11</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N11/text</ref>
          <ref type="dokument_url_html">http://data.riksdagen.se/dokument/GU02N11</ref>
          <ref type="dokumentstatus_url_xml">http://data.riksdagen.se/dokumentstatus/GU02N11</ref>
          <ref type="doc">http://data.riksdagen.se/fil/17FEC5AE-3173-4EBE-9112-D0B906494836</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QHcdszMm5oC3SqCyqcmbP8" type="basedOn"/>
        <correspContext corresp="i-QHcdszMm5oC3SqCyqcmbP8">
          <ref>Proposition 2006/07:57</ref>
        </correspContext>
        <correspAction xml:id="i-TQVVmuyHxhVdtnnfPTKYyg" type="signed"/>
        <correspContext corresp="i-TQVVmuyHxhVdtnnfPTKYyg">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction xml:id="i-AGvV5czD8xUMAmQsgiSw5A" type="referral">
          <date when="2007-03-21"/>
        </correspAction>
        <correspAction xml:id="i-VHiHfaLp8dKPhKTAoMhxW5" type="dismissal">
          <date when="2007-03-20"/>
        </correspAction>
        <correspAction xml:id="i-WWMbxqQffkwfCSeWKYrD6H" type="transfer">
          <date when="2007-03-19"/>
        </correspAction>
        <correspAction xml:id="i-MqDjKMa8qyZJZ51Z4LcgjQ" type="submission">
          <date when="2007-03-19"/>
        </correspAction>
        <correspAction xml:id="i-XMvtWKZ4c5Ws4qdi2xZg1U" type="assigned"/>
        <correspContext corresp="i-XMvtWKZ4c5Ws4qdi2xZg1U">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Gm7aB7QArzVTutMnx4raYD">
            Förslag till riksdagsbeslut
          </head>
          <list style="ol">
            <item xml:id="i-MUFE519rHwFqyAZpgVpCnY">
              Riksdagen tillkännager för regeringen som sin mening vad i motionen
              anförs om att Riksrevisionen bör får i uppdrag att kontrollera
              försäljningsprocessen av statligt ägda bolag så att inga misstankar
              ska behöva uppstå om att någon part otillbörligt gynnats eller
              missgynnats.
            </item>
          </list>
          <list style="ol">
            <item xml:id="i-9mwbKV1tMcqVMtg2rgzDk9">
              Riksdagen tillkännager för regeringen som sin mening vad i motionen
              anförs om att accessnätet skiljs ut från Telia Soneras övriga
              verksamhet och läggs i ett särskilt bolag med staten som dominerande
              ägare, innan försäljningen påbörjas.
            </item>
          </list>
          <list style="ol">
            <item xml:id="i-PvK2nXSBzuzgbvAKx2rcSU">
              Riksdagen tillkännager för regeringen som sin mening vad i motionen
              anförs om behovet av ett offentliggörande av synen på utländska
              köpare i förhållande till svenska.
            </item>
          </list>
          <list style="ol">
            <item xml:id="i-NeK4snaco6CPadF6LSVsyG">
              Riksdagen tillkännager för regeringen som sin mening vad i motionen
              anförs om behovet av en förnyad inventering av Vasakronans fastighetsbestånd.
            </item>
          </list>
        </div>
        <div type="motContent">
          <head xml:id="i-SBuLZzhTQVMxWxG8hd7YWX" type="h1">
            Försäljning av vissa statligt ägda företag
          </head>
          <head xml:id="i-Y2iTC4XMXSP4foSRGSADAJ" type="h1">
            Motivering
          </head>
          <p xml:id="i-PFrUh46yxuSuaBbeNLgYdK">
            Staten skall inte äga bolag. Staten skall inte samtidigt kunna
            vara domare, den som bestämmer spelreglerna och en betydande spelare.
            Dessa tredubbla roller snedvrider konkurrensen och skapar intressekonflikter
            av potentiellt svårartat slag.
          </p>
          <p xml:id="i-8weagr71mequfpNjjA3Tye">
            Men det finns också andra skäl till varför staten inte skall
            ägna sig åt kommersiell verksamhet. När den bedrivs i den för
            ändamålet mest välavpassade associationsformen aktiebolaget hindras
            svenska folket och dess företrädare (riksdagen) från all form
            av insyn och kontroll. Det är en direkt följd av aktiebolagslagens
            utformning.
          </p>
          <p xml:id="i-LRTRZUYLva9NnWCBaZDFTX">
            Ja, faktum är att om det statliga bolaget inte är noterat på
            en publik börs finns ingen utomstående kontroll alls av bolagets
            verksamhet. Ty den kontroll som kapitalmarknaden skall utgöra
            finns ju inte heller för dessa företag.
          </p>
          <p xml:id="i-8GUmiBp7P7RvWWfwEHrdMP">
            Detta har vi från alliansens sida hävdat länge och därför att
            det bra att regeringen tagit initiativ till ett omfattande program
            för försäljning av statliga bolag. Som ett led i denna process
            har regeringen nu vänt sig till riksdagen med en begäran om ett
            bemyndigande att sälja tre statliga bolag Civitas Holding AB,
            SBAB samt Vin &amp; Sprit AB utöver de tre bolag som regeringen
            redan tidigare fått tillstånd att sälja.
          </p>
          <p xml:id="i-Es4JE54c2CRhu589oxBfdT">
            Regeringen begär därutöver i propositionen om rätt att
          </p>
          <list style="ul">
            <item xml:id="i-85mZRE2iQ5vn75k63QM6Jz">
              genomföra sådana strukturella förändringar i bolagen som anses
              lämpliga/nödvändiga för försäljningen,
            </item>
            <item xml:id="i-RLYJmp1m3JHDLE4MeSbm16">
              som betalning motta inte bara kontanter utan även aktier och
              andelar samt att
            </item>
            <item xml:id="i-QzdWKymXtiP427RtZsZjNG">
              ta upp en tillfällig kredit i Riksgäldskontoret för att finansiera
              kostnaderna som uppstår i samband med försäljningen.
            </item>
          </list>
          <p xml:id="i-RDerGBVyyyUTN1eFApnw2i">
            Det är med andra ord ett mycket brett och omfattande mandat som
            regeringen begärt, och det gäller ett betydande belopp. Försiktiga
            beräkningar tyder på att värdet på de sex bolag som skall säljas
            överstiger 200 miljarder kronor och under gynnsamma förutsättningar
            kan det komma att nå 250 miljarder kronor.
          </p>
          <p xml:id="i-UXK32VQz6D6U8hJk1PoWLp">
            Ett godkännande av regeringens begäran innebär att riksdagen
            frånhänder sig all formell rätt att påverka den kommande processen.
            Mot bakgrund av marknadens krav på sekretess och likabehandling
            är det förståeligt att processen måste hållas sluten men samtidigt
            är det inte tillfredsställande att en så stor affär som det här
            är frågan om görs utan någon insyn från riksdagen.
          </p>
          <p xml:id="i-QWDa84aYF7TCwfQKTgPJvu">
            Då det av praktiska skäl inte går att hålla riksdagen kontinuerligt
            informerad om försäljningen än mindre att kontinuerligt inhämta
            riksdagens godkännande av de åtgärder som vidtas är ett rimligt
            och fullt legitimt krav att försäljningsprocessen istället övervakas
            och kontrolleras av ett i förhållande till regering och ansvarigt
            departement oberoende organ. Frågan är då vilket organ som skulle
            kunna ges denna kontrollerande uppgift. Ett alternativ är att
            ge Riksrevisionen detta uppdrag. Riksrevisionen har ju som uppgift
            att, som ett oberoende organ, granska statlig verksamhet.
          </p>
          <p xml:id="i-JEz1N9yzbkpo7d1BoRZwc8">
            Denna kontrollfunktion är viktig för att säkerställa att processen
            går korrekt till. De företag som vill delta i budgivningen måste
            ha en garanti för att full likabehandling råder, vad avser tillgång
            till information och annat som påverkar deras ställningstaganden.
            Även för allmänheten måste det finnas en väl förankrad känsla
            av att försäljningen går helt rätt till och att inte någon part
            gynnas eller missgynnas på de andras bekostnad.
          </p>
          <p xml:id="i-AnfpaxmB5fLcpnyMQdXCx4">
            Några av de bolag som nu skall säljas innehåller verksamheter
            som inte bör privatiseras. Hit räknas infrastruktur som regelmässigt
            betraktas som naturliga monopol. Detta gäller också den infrastruktur
            som vårt telenät, det så kallade accessnätet, utgör. För ett väl
            fungerande samhälle krävs att alla teleoperatörer har tillgång
            till detta nät på lika villkor. Det är en nödvändig förutsättning
            för att en sund konkurrens skall råda, vilket i sin tur är en
            förutsättning för tillväxt och sysselsättning.
          </p>
          <p xml:id="i-Y3EZ95hCqh4cA6Wsbvf7Lw">
            Innan Telia Sonera bjuds ut till försäljning, bör därför accessnätet
            och all den verksamhet som är direkt kopplad till det, skiljas
            ut från bolagets övriga verksamhet och läggas i ett särskilt bolag.
            Statens ägande i detta bolag skall inte avyttras, utan staten
            skall även i framtiden ha kontrollen över infrastrukturen på telemarknaden.
          </p>
          <p xml:id="i-UGHQdEVacQE9Sqref51SDF">
            Vidare bör, innan Vasakronan lämnas till försäljning, en inventering
            av bolagets fastighetsbestånd göras. De byggnader som bedöms ha
            ett särskilt kulturhistoriskt värde eller annat särskilt värde
            för det svenska folket skall tas ut ur beståndet och föras över
            till exempelvis Fastighetsverket eller läggas i ett särskilt bolag
            med staten som fortsatt ensam ägare. Visserligen har en sådan
            inventering gjorts tidigare, men för att undanröja all osäkerhet
            på denna punkt kan med fördel en ny inventering göras.
          </p>
          <p xml:id="i-B2gAsdHwFdEAJ8XN9cF7Rf">
            Försäljningen skall enligt propositionen ske på affärsmässiga
            villkor, vilket definierats såsom att försäljningsintäkten skall
            vara så stor som möjligt för staten eller som regeringen skriver
            att försäljning inte skall ske till underpris annat än om särskilda
            skäl föreligger. Regeringen gör emellertid ingen åtskillnad mellan
            inhemska och utländska köpare. Men vem som blir köpare spelar
            roll för det slutliga resultatet.
          </p>
          <p xml:id="i-KnPdbZmhJpDodcRAGAQScp">
            Det är förvisso riktigt att strategin maximalt pris momentant
            ger det bästa utfallet, men kan på längre sikt ge ett sämre utfall
            än ett lägre bud från en inhemsk konkurrent. Med en utländsk köpare
            försvinner nämligen framtida skatteintäkter, eftersom de vinster
            som företaget genererar i framtiden kommer att beskattas i ett
            annat land än Sverige. Också den kapitalavkastning som ägaren
            mottar kan komma att beskattas utomlands i det fall de(n) nya
            ägaren(na) inte är skattskyldig(a) i Sverige. Följden av detta
            är att även om en utländsk aktör bjuder ett högre pris än en inhemsk,
            kan det ändå ur medborgarnas synvinkel vara mera lönsamt att sälja
            bolaget till en inhemsk intressent (förutsatt att det köpande
            bolaget stannar kvar i svensk ägo).
          </p>
          <p xml:id="i-6MuGr4NWmNmp2yyVPakC7Y">
            Regeringen bör därför till riksdagen, innan processen inletts,
            redovisa hur man ser på utländska köpare och i vad mån man avser
            att ställa högre krav på köpeskillingens storlek från en sådan
            köpare.
          </p>
        </div>
        <div type="motSignatures">
          <list>
            <item xml:id="i-QtEk4x94a72gEK1SsKXvLY" who="i-UmhVhzFM3Rs65aFjMTgRvj">
              Anne-Marie Pålsson (m)
            </item>
          </list>
        </div>
      </div>
    </body>
  </text>
</TEI>
