<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04101">
  <teiHeader>
    <fileDesc>
      <titleStmt>
        <title>med anledning av prop. 2017/18:186 Inkorporering av FN:s konvention om barnets rättigheter</title>
        <author corresp="i-Ws7TTEJpudwigKX5RjyhR4 i-XQAzCv28W16uuk7HhQLdZZ">av Camilla Waltersson Grönvall och Anders W Jonsson (M, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4101 av Camilla Waltersson Grönvall och Anders W Jonsson (M, C)</title>
          <idno type="rdwebb">H5024101</idno>
          <rs type="number">4101</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024101/text</ref>
          <ref type="dokument_url_html">http://data.riksdagen.se/dokument/H5024101</ref>
          <ref type="dokumentstatus_url_xml">http://data.riksdagen.se/dokumentstatus/H5024101</ref>
          <ref type="docx">http://data.riksdagen.se/fil/7CFCCE6B-8528-48B3-B183-505F829D0848</ref>
          <ref type="pdf">http://data.riksdagen.se/fil/F5724BA6-0496-413E-9189-64758F33A646</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YM5eiEcQhRjx77jCCetq2E" type="basedOn"/>
        <correspContext corresp="i-YM5eiEcQhRjx77jCCetq2E">
          <ref>Proposition 2017/18:186</ref>
        </correspContext>
        <correspAction xml:id="i-5MbsYkf9a8EWBiUVzUMb6b" type="signed"/>
        <correspContext corresp="i-5MbsYkf9a8EWBiUVzUMb6b">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-D6tEJ44Ps26LZgR5prmkAU" type="submitted">
          <date when="2018-04-11"/>
          <time when="16:23:50"/>
        </correspAction>
        <correspAction xml:id="i-F8QLcHYaVeZJVEgKDLa7H8" type="dismissed">
          <date when="2018-04-12"/>
        </correspAction>
        <correspAction xml:id="i-Y28cN2mDDZuJ2RSoytMWL7" type="reviewed">
          <date when="2018-04-12"/>
          <time when="10:31:43"/>
        </correspAction>
        <correspAction xml:id="i-vzzatNNvsmDUhJqWrYr1F" type="referred">
          <date when="2018-04-13"/>
        </correspAction>
        <correspAction xml:id="i-JdUkrUYzoT4sRfEbEzqoWo" type="assigned">
          <date when="2018-06-13"/>
          <time when="16:47:29"/>
        </correspAction>
        <correspContext corresp="i-JdUkrUYzoT4sRfEbEzqoWo">
          <ref type="assignedTo">Socialutskottet</ref>
        </correspContext>
        <correspAction xml:id="i-3PZAxYJBkUv1NYjgaYfJND" type="behandlas_i"/>
        <correspContext corresp="i-3PZAxYJBkUv1NYjgaYfJND">
          <ref type="uppgift">2017/18:SoU25</ref>
          <ref type="ref_dok_id">H501SoU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU25</ref>
          <ref type="ref_dok_titel">Inkorporering av FN:s konvention om barnets rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4101 av Camilla Waltersson Grönvall
          och Anders W Jonsson (M, C) med anledning av prop. 2017/18:186
          Inkorporering av FN:s konvention om barnets rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4EDW2d7xWdNo8RPZjL3XiP">
            Förslag till riksdagsbeslut
          </head>
          <list style="ol">
            <item xml:id="i-KNkgYdENeYSLUXCLehBohY">
              Riksdagen avslår regeringens förslag till lag om Förenta nationernas
              konvention om barnets rättigheter.
            </item>
            <item xml:id="i-9tq3B89S6anNWtsDTjC7Yy">
              Riksdagen ställer sig bakom det som anförs i motionen om att
              i regeringsformen infoga en ny bestämmelse som gäller barns rättigheter
              och som bygger på vissa artiklar i Förenta nationernas konvention
              om barnets rättigheter och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VKaREFJUcutNu1F8iuatTb" type="h1">
            Motivering
          </head>
          <p xml:id="i-17eaG4GmTi6Upz6DJPi2Ao">
            Barns rättigheter ska utvecklas och stärkas. Om detta råder det
            ingen politisk konflikt i Sverige. Alla barn ska ges bästa möjliga
            förutsättningar att forma sitt eget liv efter sina förutsättningar
            och förhoppningar. Alla barn ska ha möjlighet att göra sin egen
            livsresa och inte med automatik ärva sina föräldrars.
          </p>
          <p xml:id="i-KR5N1eHrFC2WiDoGLcCHU5">
            Vårt samhälle präglas av respekt för alla barns lika och okränkbara
            värde. Vårt gemensamma ansvar för barn går längre än det personliga
            ansvaret som föräldrar har för egna barn. Det ankommer på oss
            som individer att respektera barns rättigheter och på staten att
            garantera barns rättigheter. Det allmännas ansvar i detta kommer
            till uttryck i 1 kap. 2 § femte stycket regeringsformen (RF).
            Att barnperspektivet tas upp i RF:s första kapitel är en tydlig
            markering av dess centrala position i vårt samhälle. Barnperspektivet
            innebär att ansvarig beslutsfattare inför ett beslut eller en
            åtgärd ska överväga om det berör barnet eller barnen och i så
            fall på vilket sätt. Att anamma ett barnperspektiv handlar om
            attityder, kunskap och arbetssätt. Det speglar synen på barn som
            fullvärdiga medborgare som ska bemötas med respekt i alla sammanhang.
          </p>
          <p xml:id="i-EvUkaz2GMxyuUHWu2N3S4E">
            Frågan om FN:s konvention om barnets rättigheter bör inkorporeras
            i svensk lagstiftning, och hur inkorporeringen i så fall bör genomföras,
            måste bedömas med utgångspunkt i en analys av om en inkorporering
            innebär att barns rättigheter stärks eller försvagas.
          </p>
          <p xml:id="i-HKZS2LSJtTF313nHuQRrBg">
            Det får inte finnas minsta risk för att barns rättigheter på
            något sätt kan försvagas genom en inkorporering av konventionen
            i svensk lagstiftning på det sätt som regeringen nu föreslår.
            Skiljelinjen handlar inte om huruvida barns rättigheter ska stärkas
            utan om hur detta ska kunna ske konsekvent, tydligt, förutsägbart
            och rättssäkert.
          </p>
          <p xml:id="i-33Lmz63XFKVfVTmSm3YoCh">
            Sverige kommer alltid högt i internationella jämförelser, och
            många barn i Sverige mår och har det bra: ”Iceland and Sweden
            are the strongest performers.” ”High overall levels of child well-being
            are achieved by the Netherlands and Sweden”.
            <ref target="i-JUQkGo43yE3YfGAAtfJzAt">
              [1]
            </ref>
            Samtidigt vet vi att det finns exempel på där barnperspektivet
            inte haft tillräckligt genomslag hos myndigheter och i kommunala
            verksamheter och att beslut fattas utan att barnets rätt värnas.
          </p>
          <p xml:id="i-SSGC7SmpzLsTvQxtPntg1b">
            Det finns aktuella flagranta exempel på hur myndigheter i Sverige
            – säkert i all välmening – har som syfte att informera och lägga
            till rätta situationer som egentligen är totalt oacceptabla. Den
            informationsbroschyr från Socialstyrelsen och Migrationsverket
            som uppmärksammades i slutet av mars 2018 är ett sådant exempel
            (Information till dig som är gift med ett barn).
            <ref target="i-UDHez5EWWRXzjkj1J3Cxt7">
              [2]
            </ref>
          </p>
          <p xml:id="i-GhKPScHVsjfj2hSnpLKVzr">
            Det finns starka skäl att gå längre för att värna barnen och
            garantera deras rättigheter. Ytterligare steg kan vara nödvändiga
            att ta för att stärka barnperspektivet. Vi vill ta de stegen.
            Vår iver att stärka barns rättigheter får dock inte leda oss till
            felavvägda eller ogenomtänkta beslut som kan ge oönskade effekter.
          </p>
          <p xml:id="i-H91H4nQfNnmj9v7gLK8mZs">
            Utredningar och remissrundor har tydligt visat att riskerna med
            att inkorporera Barnkonventionen är stora och att eventuella fördelar
            är svåra att styrka. Vi avslår därför regeringens förslag och
            lägger i stället fram ett förslag som både går längre och som
            garanterar rättssäkerhet, demokratiskt ansvarsutkrävande samt
            bättre genomslag för barns rättigheter.
          </p>
          <head xml:id="i-Wfrg7m6ge9DTfVmLmU99yF" type="h2">
            Olika möjligheter att genomföra barnkonventionens intentioner
          </head>
          <p xml:id="i-RyvQ1AbYWWHxAn8hsiXzAh">
            Möjligheterna att genomföra FN:s konvention om barnets rättigheter
            i svensk lag är flera. FN:s konvention om barnets rättigheter
            antogs av FN:s generalförsamling den 20 november 1989. Sverige
            hade en framträdande roll i arbetet med konventionen och var ett
            av de första länderna att ratificera den. Konventionen trädde
            i kraft den 2 september 1990.
          </p>
          <p xml:id="i-8rJGNACCYcZ8r2ZLPeeTKh">
            Det vanliga förfarandet att införliva konventionsåtaganden i
            svensk rätt är genom s.k. transformering. Det innebär att,
            i den utsträckning det anses behövligt, införa eller ändra
            svenska bestämmelser så att de överensstämmer med den aktuella
            konventionens krav. När det gäller barnkonventionen ansågs urprungligen
            att några lagstiftningsåtgärder inte behövdes.
          </p>
          <p xml:id="i-2QyDenhN6UVCviCvHEk9Hp">
            I en departementsskrivelse konstaterades att svensk lagstiftning
            på många områden redan överskrider de minimikrav som barnkonventionen
            ställer.
            <ref target="i-HE2w2yVwwxkjohP1PDALq9">
              [3]
            </ref>
            Slutsatsen blev att det inte fanns skäl nog att inkorporera barnkonventionen
            i svensk lagstiftning. Därefter har dock flera åtgärder vidtagits
            för att svensk rätt ska stå i ännu bättre överensstämmelse
            med konventionen.
          </p>
          <p xml:id="i-9Eavte3g6Q9YzruHMdgwjY">
            Ett alternativt tillvägagångssätt att införliva en konvention
            i svensk rätt är genom inkorporering, dvs. att i lag föreskriva
            att bestämmelserna i en konvention ska gälla som lag i Sverige.
            Konventionens originaltext blir därmed gällande som svensk lag
            utan att anpassas till annan nationell lagstiftning. Konventionen
            kan antingen ges företräde framför annan lagstiftning eller
            vara jämställd med den. Den enda konvention om mänskliga rättigheter
            som inkorporerats i sin helhet i svensk rätt är Europakonventionen.
          </p>
          <p xml:id="i-FKC3fkhLDhpsF2gq8bTSEA">
            Frågan om barnkonventionen ska inkorporeras som svensk lag har
            varit föremål för politisk diskussion och debatt under en längre
            tid. Regeringen går nu fram med förslag om att inkorporera barnkonventionen
            i svensk lagstiftning. Vi motsätter oss regeringens förslag gällande
            hur detta ska genomföras. Vi vill utveckla och stärka barns rättigheter
            på andra sätt. Vi vill gå längre och föreslår därför en ny grundlagsbestämmelse
            om skyddet för barns rättigheter. Vi vill stärka barnperspektivet
            i myndighetsutövning och svensk lagstiftning genom att analysera
            om det finns brister i hur dagens lagstiftning lever upp till
            Sveriges åtaganden enligt barnkonventionen och vid behov göra
            förändringar. Barnperspektivet måste tydligt finnas med när ny
            lagstiftning utarbetas.
          </p>
          <head xml:id="i-JfDd43CBWVjUFxXP3UzmfB" type="h2">
            Risk att barns rättigheter försvagas
          </head>
          <p xml:id="i-K8189FLG2xeuZdzcZREfZF">
            Regeringens förslag om hur en inkorporering av FN:s konvention
            om barnets rättigheter ska genomföras har fått mycket skarp kritik
            som visar att det föreslagna tillvägagångssättet i värsta fall
            riskerar att försvaga barns rättigheter i stället för att stärka
            dem. Ett mycket stort antal remissinstanser samt Lagrådet avstyrker
            regeringens förslag och har riktat skarp kritik mot förslaget
            i flera delar. Lagrådet konstaterar bl.a. att de flesta av konventionens
            artiklar är allmänt hållna och utformade så att de inte passar
            för en direkt tillämpning i enskilda fall.
          </p>
          <p xml:id="i-6o6Fy5EKBppTAEqvkHwRBE">
            Lagrådet tvivlar också på att ”lagefterlevnaden blir bättre om
            det införs ytterligare ett lager av bestämmelser” – en inkorporering
            av barnkonventionen kommer inte att ”avhjälpa de brister i tillämpningen
            av konventionen som må föreligga”. Lagrådet invänder även mot
            den bakvända ordningen att först inkorporera konventionen och
            därefter låta en utredning kartlägga hur konventionen behandlas
            i svensk lagstiftning och rättstillämpning samt analysera konventionsbestämmelsernas
            innebörd utifrån svenska förhållanden.
          </p>
          <p xml:id="i-4cbpcuvPoaoSNjT9Jcz4hF">
            Förvaltningsrätten i Malmö varnar för att en risk med en inkorporering
            av barnkonventionen innebär att tolkningsansvaret alltför mycket
            läggs över på domstolarna och att en alltför snäv juridisk tolkning
            av konventionen skulle kunna bidra till att försvaga snarare än
            att stärka barnets rätt.
          </p>
          <p xml:id="i-VbngtjcSVNr2136e8NeLkd">
            Polismyndigheten uttrycker att ”det är svårt att överblicka de
            sammantagna konsekvenserna av en inkorporering. Barnkonventionen
            innehåller många relativt vaga formuleringar, och dess begrepp
            och principer är ofta föremål för olika tolkningar. Polismyndigheten
            anser därför att det kan ifrågasättas om en inkorporering skulle
            leda till konkreta förbättringar avseende barns rättigheter.”
          </p>
          <p xml:id="i-8skhFAgetzmtpMqdvwsXUr">
            Justitieombudsmannen, JO, för ett liknande resonemang: ”Oklara
            regler och motstridiga lagbestämmelser är givetvis aldrig bra.
            Behovet av klarhet och transparens gör sig dock särskilt gällande
            vad gäller grundläggande mänskliga rättigheter. I fråga om barns
            rättigheter betonas dessa krav ytterligare då barn inte har samma
            förmåga som vuxna att själva ta tillvara sin rätt. […] Enligt
            min bedömning skulle önskemålen om att stärka barns rättigheter
            få ett betydligt bättre genomslag om bestämmelser om barnets bästa
            och barnets rätt att komma till tals förs in i de lagar där man
            vill lyfta principerna. Barnaspekterna bör också tas in i arbetet
            med nya föreskrifter. De olika bedömningar och intresseavvägningar
            som måste göras när det gäller att avgöra vad som är barnets bästa
            och hur barnets bästa ska beaktas i vissa ärenden kan då behandlas
            på ett bättre och mer strukturerat sätt än som är fallet om frågorna
            helt lämnas över på rättstillämpande myndigheter och tjänstemän.”
          </p>
          <p xml:id="i-FWC7pQHWepEMqiuH2jfDtp">
            Stockholms tingsrätt uttrycker oro gällande risk för oförutsägbarhet
            och bristande rättssäkerhet. ”Tingsrätten anser att en inkorporering
            skulle innebära att det läggs ett för stort tolkningsansvar på
            rättstillämparen. Skillnaderna vid tillämpningen kan bli alltför
            stora, vilket inte är förenligt med kravet på förutsebarhet och
            konventionens artikel om icke-diskriminering.”
          </p>
          <p xml:id="i-VBAHmG385qjAHNvAiKaEYA">
            Hovrätten över Skåne och Blekinge poängterar likaledes att konventionens
            artiklar är vagt formulerade, vilket leder till en risk för oförutsebar
            och oenhetlig rättstillämpning samt att ansvaret för tolkningen
            av konventionen läggs på domstolarna, vilket medför att domstolarna
            får träffa avgöranden som enligt svensk rättstradition normalt
            tillkommer den lagstiftande makten.
          </p>
          <p xml:id="i-Snjmb2gteZ7RyRymUUbt95">
            Riksdagen har vid flera tillfällen avslagit förslag beträffande
            inkorporering av barnkonventionen. Senast våren 2014 upprepar
            KU sitt ställningstagande i frågan (2013/14:KU14). KU har anfört
            att en inkorporering av barnkonventionen skulle innebära att tolkningsansvaret
            skulle läggas på svenska domstolar och myndigheter. Konstitutionsutskottet
            hänvisade till vad Barnkommittén anfört om att barnkonventionen
            innehåller många relativt vaga formuleringar och ett icke obetydligt
            inslag av målsättningsartiklar som siktar till ett gradvist genomförande
            och som är svåra att direkt tolka av domstolar eller myndigheter.
            Utskottet ansåg att tolkningen av barnkonventionen bör göras av
            riksdagen för att rättigheterna i barnkonventionen ska slå igenom
            på ett sätt som ger barnen det bästa skyddet. Mot bakgrund av
            utskottets tidigare uttalade restriktiva inställningar till inkorporering
            av FN-konventioner och bl.a. det förhållandet att konventionstexterna
            är utformade på sådant sätt att de inte kan inkorporeras, var
            utskottet inte berett att förorda att barnkonventionen inkorporeras
            i svensk rätt (2005/06:KU17).
          </p>
          <head xml:id="i-WJtYqdmAYv3yEhKKDuyCXY" type="h2">
            Maktöverföring från riksdagen till domstolarna – negativt för
            demokratin, oönskat av domstolarna
          </head>
          <p xml:id="i-7QcGLp8LsdLNdefoJTeNDb">
            Att göra barnkonventionen till svensk lag skulle innebära en
            mycket påtaglig maktöverföring från den politiska demokratin till
            domstolarna och dessutom ett grundläggande avsteg från det sätt
            på vilket Sverige brukar hantera internationella åtaganden. Detta
            är frågor av stor konstitutionell betydelse som kan få följdverkningar
            bortom frågan om skyddet för barns rättigheter. Det är därför
            beklagligt att regeringen inte har sökt brett samförstånd genom
            t.ex. att låta frågan behandlas av en parlamentarisk utredning.
            Den svenska konstitutionella traditionen innebär en strävan efter
            samförstånd över parti- och blockgränser när frågor som påverkar
            demokratins spelregler är aktuella. Europakonventionen inkorporerades
            i brett politiskt samförstånd efter många års diskussioner och
            omfattande utredningsarbete. Då fanns också en enighet om att
            Europakonventionen är unik genom att det bl.a. finns en mycket
            omfattande praxis från Europadomstolen till ledning för de nationella
            domstolarnas rättstillämpning. Något sådant saknas helt vad gäller
            barnkonventionen.
          </p>
          <p xml:id="i-UJvjk3nQ6gtFsSf51JR1dd">
            Barnkonventionen innehåller en rad allmänt hållna bestämmelser
            som de svenska domstolarna skulle få i uppgift att tolka, tillämpa
            och ställa i relation till annan lagstiftning som rör barn och
            unga. Om konflikter mellan barnkonventionen och andra lagar skulle
            uppkomma skulle det alltså ligga på domstolarna att avgöra vad
            som gäller. Det är ett frångående av den princip som normalt gäller,
            nämligen att regering och riksdag efter noggrann lagberedning
            avgör frågor om hur nationell lagstiftning ska utformas för att
            överensstämma med internationella konventioner. Man kan föreställa
            sig enskilda fall där tillämpningen av den inkorporerade konventionen
            får negativa konsekvenser som hade kunnat undvikas om man i stället
            övervägt frågan i en ordinarie lagstiftningsprocess.
          </p>
          <p xml:id="i-P4NfJuNb8EB1DbdhvT5rJF">
            Möjligheterna att i efterhand genom lagstiftning ändra effekterna
            av den rättspraxis som växt fram till följd av domstolarnas tolkning
            av konventionen kommer att vara begränsade. Om konventionens allmänt
            hålla bestämmelser av svenska domstolar tillämpas på ett sätt
            som får sociala, ekonomiska eller andra effekter som riksdagen
            eller regeringen anser är olämpliga är det svårt att se några
            verktyg som politiken skulle kunna använda för att ändra denna
            tillämpning. Om rättspraxis om barnkonventionen utvecklas på ett
            från politiska utgångspunkter negativt sätt är riksdagen bakbunden.
          </p>
          <p xml:id="i-Kgb1RV1kjzk5RyBAb51C7q">
            Enligt sina remissvar är domstolarna emot denna maktöverföring
            eftersom de anser att den typen av bedömningar som det här kan
            bli fråga om bör göras av demokratiskt valda politiker och inte
            av domare. Vi anser att ansvarsutkrävandet ska ske hos politikerna.
          </p>
          <p xml:id="i-Q657UxY4j62MkhStvcp7EZ">
            Mot bakgrund av en eventuell inkorporering av barnkonventionen
            uppstår frågan hur vi bör förhålla oss till andra internationella
            konventioner som ger skydd och rättigheter åt olika grupper. Risken
            finns att dessa kan komma att uppfattas och tolkas som mindre
            viktiga eftersom de inte inkorporeras i svensk lag. Även dessa
            andra konventioner har tillkommit för att på goda grunder skapa
            internationellt erkända rättigheter åt utsatta grupper. Utgångspunkten
            bör i stället alltjämt vara att det är riksdagen som tolkar och
            genomför Sveriges internationella åtaganden.
          </p>
          <head xml:id="i-3tmQTewB1orpSDvxrqBBV9" type="h2">
            Konkreta exempel – där barnkonventionen inte lämpar sig som svensk
            lag
          </head>
          <p xml:id="i-2TRK9zWHjtt9RApc67DpKS">
            Några konkreta exempel kan illustrera svårigheten och ibland
            till och med olämpligheten i att inkorporera barnkonventionen
            på det sätt som regeringen föreslår. I barnkonventionens artikel
            16 stadgas: ”Inget barn får utsättas för godtyckliga eller olagliga
            ingripanden i sitt privat- och familjeliv, sitt hem eller sin
            korrespondens och inte heller för olagliga angrepp på sin heder
            och sitt anseende.”
          </p>
          <p xml:id="i-DK1u7SsEmjm9kd99QPjr8o">
            Den närmaste motsvarigheten i gällande svensk rätt till det sista
            ledet i denna bestämmelse (”… olagliga angrepp på sin heder och
            sitt anseende”) är brottsbalkens bestämmelser om förtal och förolämpning,
            men där används inte ordet heder. Att genom inkorporering av barnkonventionen
            skapa svensk lagtext som lyfter fram angrepp på barns heder kan
            uppfattas som en legitimering av begreppet heder i ett för svenska
            förhållanden främmande sammanhang. Hedersförtryck är som bekant
            ett mycket påtagligt problem för många barn i vårt land. Risken
            med att införa artikeln i fråga i svensk lag är att den öppnar
            för tankemodellen att frågor gällande barns heder har en legitim
            plats i den svenska rättstraditionen. Barnkonventionens artikel
            20 stadgar att ”Sådan omvårdnad kan bland annat innefatta placering
            i fosterhem, kafalah i islamsk rätt, adoption eller om nödvändigt,
            placering i lämpliga institutioner för omvårdnad om barn. Då lösningar
            övervägs ska vederbörlig hänsyn tas till önskvärdheten av kontinuitet
            i ett barns uppfostran och till barnets etniska, religiösa, kulturella
            och språkliga bakgrund.”
          </p>
          <p xml:id="i-S5YQdNq33Gn1CY8hsVRBeY">
            Om det på det här sättet i svensk lag uttryckligen stadgas att
            kafalah är ett likvärdigt alternativ till fosterhem och adoption,
            riskerar detta att skapa en rättighet eller möjlighet för barn
            eller vårdnadshavare att kräva en sådan placering?
          </p>
          <p xml:id="i-7DsCpDqw87iZBNssC4BTBe">
            Och om svensk lag uttryckligen stadgar att barnets etniska, religiösa,
            kulturella och språkliga bakgrund ska visas vederbörlig hänsyn
            vid valet av placering, där kafalah är ett alternativ, riskerar
            detta att skapa en situation där barn behandlas olika utifrån
            sin bakgrund? Innebörden av kafalah och vad vederbörlig hänsyn
            till barnets bakgrund i detta sammanhang ska innebära berörs inte
            i några förarbeten till lagstiftningen.
          </p>
          <p xml:id="i-A2sDw8XcjM822si34GZyW1">
            För att kunna avgöra kafalahs innebörd måste svenska domstolar
            tolka islamisk rätt. Kafalah är ett begrepp som har sitt ursprung
            i den islamiska rätten och vars innebörd tolkas olika inom olika
            delar av den islamiska rättstraditionen. All islamisk rätt förhåller
            sig till Koranen på ett eller annat sätt, vilket alltså även svenska
            domstolar skulle behöva göra.
          </p>
          <p xml:id="i-4zEnU96MEjjzX3qNx9HHp6">
            Regeringen har varit anmärkningsvärt tyst om detta. De eventuella
            problem som kan uppstå bör kunna lösas av domstolarna och förvaltningsmyndigheterna
            med hjälp av olika tolknings- och tillämpningsmetoder, påstår
            regeringen. Vidare vill regeringen inte ange vilka artiklar i
            barnkonventionen som är direkt tillämpliga – dvs. kan åberopas
            direkt av en enskild inför domstolar och myndigheter – utan anger
            att det ska överlämnas till rättstillämpningen att avgöra.
          </p>
          <p xml:id="i-JzcDQfpgB8szyoyJe9dKs2">
            Dessa frågor borde redas ut av regeringen och riksdagen. Att
            hänvisa dem till rättstillämpningen är ansvarslöst. Lagrådet anför:
            ”Det framstår som bekymmersamt att lägga ansvaret på rättstillämpningen
            med tanke på att konventionsbestämmelserna ska tillämpas i enskilda
            fall, inte bara av domstolar och andra rättsliga instanser, utan
            av alla statliga och kommunala befattningshavare som handlägger
            ärenden rörande barn.”
          </p>
          <p xml:id="i-7dDFGFmhVqGTepkLHzmWfG">
            Vägledning genom rättspraxis kommer att dröja, och alla frågor
            kommer inte att besvaras på det sättet. Det blir särskilt problematiskt
            eftersom regeringen avstår från att på vanligt sätt ge stöd för
            lagtolkningen genom förarbetsuttalanden. Dessutom innebär regeringens
            linje att betydande makt överförs från demokratiskt valda politiker
            till domare. Domarna ska avgöra innebörden av vaga konventionstexter
            på områden av stor politisk och ekonomisk betydelse, och riksdagen
            har i praktiken små möjligheter att i efterhand genom lagstiftning
            korrigera rättspraxis som framstår som olämplig.
          </p>
          <p xml:id="i-Mn1eXeH6cEcyWUZvyYFAam">
            Det är också bakvänt att först inkorporera konventionen och därefter
            låta en utredning kartlägga hur konventionen behandlas i svensk
            lagstiftning och rättstillämpning samt analysera konventionsbestämmelsernas
            innebörd utifrån svenska förhållanden. En sådan utredning borde
            ha gjorts först och lagts till grund för bedömningen om konventionen
            alls bör inkorporeras.
          </p>
          <head xml:id="i-F37FwzrPHCs3utpUemVw5V" type="h2">
            Förstärk barns rätt i grundlagen – regeringsformen
          </head>
          <p xml:id="i-5vUMpHHhLpVcBG4Gb6Mkx4">
            Vi anser att det finns många berättigade skäl till att barns
            rättigheter ytterligare behöver stärkas och utvecklas i vårt land.
            Barns rättigheter i Sverige ska stärkas på ett konsekvent, tydligt,
            förutsägbart och rättssäkert sätt. Vi välkomnar därför att regeringen
            tillsatt en utredning för att göra en förnyad analys av hur väl
            svensk lagstiftning lever upp till barnkonventionens krav och
            vilka förändringar av lagstiftningen som kan behövas. Vi anser
            att barns rättigheter kommer att få ett betydligt bättre och mer
            konsekvent genomslag om dessa beaktas genom en anpassning av befintlig
            lagstiftning och när ny lagstiftning utarbetas.
          </p>
          <p xml:id="i-VPPpwKSWcYwhfLYc5fYX7V">
            Vi menar dock också att barns rättigheter bör stärkas, genom
            att grundlagsbestämmelsen om barns rätt byggs ut och förtydligas.
            I 1 kap. 2 § regeringsformen definieras ett antal grundläggande
            målsättningar och inriktningar för den verksamhet som bedrivs
            av staten, kommunerna och andra aktörer som brukar sammanfattas
            med begreppet det allmänna. En av dessa utgångspunkter är att
            det allmänna ska verka för att barns rätt tas tillvara.
          </p>
          <p xml:id="i-SNa2k3gmivPCGZbCTAbdXL">
            Som alternativ till regeringens förslag att göra barnkonventionen
            till svensk lag föreslår vi att dagens formulering samt artiklarna
            2, 3, 6 och 12 i barnkonventionen används som utgångspunkter för
            att skapa en ny grundlagsbestämmelse i regeringsformen om skyddet
            för barns rättigheter. Artiklarna 2, 3 och 6 kan beskrivas som
            portalbestämmelser i konventionen. Där finns grundläggande utgångspunkter
            om barnets rätt till sitt liv och om icke-diskriminering samt
            om betonandet av barnets bästa, vilka genomsyrar övriga delar
            av konventionen och som därmed i huvudsak är av sådan karaktär
            att de passar in bland regeringsformens övriga bestämmelser. Artikel
            12 tar upp barnets rätt att höras i ärenden som rör barnet. Med
            tanke på att en ofta förekommande kritik rör just att barn inte
            får komma till tals i den utsträckning som lagstiftningen redan
            i dag föreskriver, menar vi att artikel 12 är så viktig att dess
            innehåll bör grundlagsfästas.
          </p>
          <p xml:id="i-QAhJvpacvW63TWDajsdGpB">
            Ett syfte med vårt förslag är att i svensk grundlag slå fast
            att barnets bästa alltid ska stå i förgrunden för den offentliga
            verksamheten, t.ex. när riksdagen stiftar lag.
          </p>
          <p xml:id="i-NRd9zmfz4gEHubnNNMCiAi">
            Att införa en bestämmelse av detta slag i regeringsformen skulle
            vara en tydlig, konkret och lättöverskådlig åtgärd som kraftigt
            skulle förstärka barnperspektivet i grundlagen, men som inte skulle
            innebära en påtaglig överföring av politisk makt från riksdagen
            till domstolarna, utan som skulle bygga vidare på den traditionella
            svenska metoden att transformera internationella åtaganden till
            nationell rätt genom nationell lagstiftning eller grundlagsstiftning.
          </p>
          <p xml:id="i-TW19P9KcFyWWRKHdNw38QZ">
            Vi anser närmare bestämt att formuleringen om barns rätt som
            finns i nuvarande 1 kap. 2 § femte stycket RF ska flyttas till
            en ny paragraf som placeras efter andra paragrafen. I den nya
            paragrafen ska, som sagt, även ingå bestämmelser som nära anknyter
            till artiklarna 2, 3, 6 och 12 i barnkonventionen.
          </p>
          <p xml:id="i-NVUQP41W2Yk79ipjNmdgFk">
            Vårt förslag till en ny paragraf har följande lydelse:
          </p>
          <p xml:id="i-Y1gyag2ufCUT8hj6S4Km2e">
            §
          </p>
          <p xml:id="i-T4sCmuNf56d3sw7eBPjTv1">
            Varje barn har en inneboende rätt till sitt liv. Det allmänna
            ska värna varje barns rätt till överlevnad och utveckling.
          </p>
          <p xml:id="i-BoBhEruDHpv62mEWsKCFr8">
            Alla barn är lika mycket värda. Ett barns rättigheter får inte
            påverkas negativt av omständigheter som gäller barnet som person
            eller barnets föräldrar som personer, såsom etniskt ursprung,
            hudfärg eller annat liknande förhållande eller språklig eller
            religiös tillhörighet.
          </p>
          <p xml:id="i-SP6pMdj2YfGsfxcwqLev1M">
            Ett barn får inte diskrimineras eller bestraffas på grund av
            omständigheter som är kopplade till dess föräldrar, andra familjemedlemmar
            eller vårdnadshavare.
          </p>
          <p xml:id="i-4YW3zyjwdQPF7Zwy4WNwax">
            Det allmänna ska verka för att barns rätt ska tas till vara genom
            att barnets bästa ska komma i främsta rummet vid alla beslut eller
            andra åtgärder som rör barn.
          </p>
          <p xml:id="i-VSQncA8TU6EDxL9qaVm6yv">
            Det allmänna ska också verka för att varje barn ska få det skydd
            och den omvårdnad som barnet behöver. Det inkluderar att organisationer
            som ansvarar för skydd eller vård av barn ska uppfylla bestämmelser
            i lag eller annan författning gällande bland annat säkerhet, hälsoskydd,
            bemanning och tillsyn.
          </p>
          <p xml:id="i-ENgqpWS9XWeRPjjSXRJYUs">
            Varje barn, som är i stånd att bilda egna åsikter, har rätt att
            fritt uttrycka dessa åsikter och höras i alla ärenden som handläggs
            av domstolar och myndigheter och som rör barnet. Barnets åsikter
            ska beaktas i förhållande till barnets ålder och mognad.
          </p>
          <p xml:id="i-B1b6vukKNo1cJuUnn5T2So">
            Eftersom det handlar om stiftande av grundlag menar vi att utformningen
            av den nya bestämmelsen i regeringsformen bör bli föremål för
            noggrann beredning i en parlamentarisk utredning.
          </p>
        </div>
        <div type="motSignatures">
          <list>
            <item xml:id="i-UoidHJ9nkZJnMS6aNZhqei">
              Camilla Waltersson Grönvall (M)
            </item>
            <item xml:id="i-ChcreWvqbECC999TF661pn">
              Anders W Jonsson (C)
            </item>
          </list>
        </div>
        <div type="motNotes">
          <noteGrp>
            <note xml:id="i-JUQkGo43yE3YfGAAtfJzAt">
              [1] Källa: OECD.
            </note>
            <note xml:id="i-UDHez5EWWRXzjkj1J3Cxt7">
              [2] Källa: Socialstyrelsen och Migrationsverket, Information
              till dig som är gift med ett barn, 2018.
            </note>
            <note xml:id="i-HE2w2yVwwxkjohP1PDALq9">
              [3] Källa: Hur svensk lagstiftning och praxis överensstämmer
              med rättigheterna i barnkonventionen – en kartläggning, departementsskrivelse
              Ds 2011:37.
            </note>
          </noteGrp>
        </div>
      </div>
    </body>
  </text>
</TEI>
