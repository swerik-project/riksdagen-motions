<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00298">
  <teiHeader>
    <fileDesc>
      <titleStmt>
        <title>Skatteverkets agerande gentemot understödsstiftelser</title>
        <author corresp="i-AqZkPRg6HbbZ9nDzibdbp5">av Björn Hamilton (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteverkets agerande gentemot understödsstiftelser</title>
          <idno type="rdwebb">GU02Sk298</idno>
          <rs type="number">Sk298</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk298/text</ref>
          <ref type="dokument_url_html">http://data.riksdagen.se/dokument/GU02Sk298</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk298</ref>
          <ref type="doc">http://data.riksdagen.se/fil/A8EFF2E0-7E8F-4335-9BAC-8EDCA83DD115</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AqZkPRg6HbbZ9nDzibdbp5</idno>
            <name>Björn Hamilton</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8CKn448D5n3JFerQzvdpkd" type="signed"/>
        <correspContext corresp="i-8CKn448D5n3JFerQzvdpkd">
          <note type="signatory" corresp="i-AqZkPRg6HbbZ9nDzibdbp5"/>
        </correspContext>
        <correspAction type="referral" xml:id="i-WqnkLvmtthhwpQnAB7G4wC">
          <date when="2006-11-07"/>
        </correspAction>
        <correspAction type="dismissal" xml:id="i-B6ZsBCAXQRjiYy782ZQsjy">
          <date when="2006-11-07"/>
        </correspAction>
        <correspAction type="numbering" xml:id="i-2EoxcWaa53EEZPmwuQ7a2u">
          <date when="2006-11-02"/>
        </correspAction>
        <correspAction type="submission" xml:id="i-XhsgrMr19GuALfaZHcsuAD">
          <date when="2006-10-31"/>
        </correspAction>
        <correspAction type="transfer" xml:id="i-NqQahnhEuX7VRkr3jv28pz">
          <date when="2006-10-31"/>
        </correspAction>
        <correspAction type="assigned" xml:id="i-DizyRWwbUc7juq8ZGJ78r5"/>
        <correspContext corresp="i-DizyRWwbUc7juq8ZGJ78r5">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WXEpmbkNZaPwpghMVdMBD3">
            Förslag till riksdagsbeslut
          </head>
          <p xml:id="i-CWaCvu9xRRj6eh7AP2vcpf">
            Riksdagen tillkännager för regeringen som sin mening vad i motionen
            anförs om Skatteverkets agerande gentemot understödsstiftelser.
          </p>
        </div>
        <div type="motContent">
          <head type="h1" xml:id="i-N46hjtbA8moVaztBdkiNNJ">
            Skatteverkets agerande gentemot understödsstiftelser
          </head>
          <head type="h1" xml:id="i-Rwgsiv3xVV17YT8MH9vjQJ">
            Motivering
          </head>
          <p xml:id="i-Vb6cgNn9FMfPrQiBdBTacz">
            Det finns i Sverige åtskilliga stiftelser med ändamål att lämna
            understöd till människor med svag ekonomi. En stor del är tillkomna
            genom testamentariska förordnanden. Kretsen av destinatärer beskrivs
            i stiftelseförordnandena på litet skiftande sätt, vilket naturligen
            hänger samman med den tid i vilken förordnandet tillkom. Ofta
            förekommer ordet behövande, men behovet kan också vara underförstått,
            då mottagarna anges exempelvis som ålderstigna eller änkor. Inte
            sällan är ändamålet att lämna ekonomiskt understöd till äldre
            kombinerat med ett ändamål att lämna stipendier till unga för
            studier.
          </p>
          <p xml:id="i-P7fwyXz51ZUnCN8EZB5JKH">
            Om inte destinatärkretsen är för snävt avgränsad, t.ex. begränsad
            till viss släkt, har stiftelser med sådana ändamål sedan lång
            tid haft en begränsad skattskyldighet. Bestämmelserna som ger
            grund för detta finns numera i inkomstskattelagen (1999:1229),
            närmare bestämt i 7 kap. 36 §§. Förutsättningarna för den begränsade
            skattskyldigheten är att stiftelsen uppfyller ett ändamålskrav,
            ett verksamhetskrav och ett fullföljdskrav. I det följande begränsas
            framställningen till understödsstiftelserna, de som på senare
            tid fått bekymmer med Skatteverkets tillämpning av reglerna.
          </p>
          <p xml:id="i-PQ6Nyov7HZLiXbDTg3kuM9">
            Ändamålskraven anges i 4 §. Det som är aktuellt för understödsstiftelser
            är kravet under punkten 3: bedriva hjälpverksamhet bland behövande.
            Verksamhetskravet innebär att stiftelsen uteslutande eller så
            gott som uteslutande skall tillgodose ett sådant ändamål som anges
            i 4 §. I praxis anses kravet uppfyllt om cirka 90 % av utdelningen
            går till sådana som faller under begreppet behövande. Fullföljdskravet
            är ett krav på att stiftelsen, sett över en period av flera år,
            bedriver en verksamhet som skäligen motsvarar avkastningen av
            stiftelsens tillgångar. I rättspraxis anses det innebära att cirka
            80 % av avkastningen bör delas ut sett över en femårsperiod.
          </p>
          <p xml:id="i-5UJKeFVpsWLVpyjNbjLEe5">
            Verksamhetskravet och fullföljdskravet torde som regel inte ha
            vållat stiftelserna några svårigheter, i vart fall inte sedan
            Regeringsrätten för ett par år sedan slog fast att 80 % inte var
            en exakt siffra vid bedömandet av fullföljdskravet. Vad som däremot
            enligt uppfattningen bland en stor krets av stiftelser inte är
            rimligt är den snäva och i flera fall djupt inhumana tillämpning
            av begreppet behövande som Skatteverket under senare tid börjat
            med. När Skatteverket med sin tolkning av begreppet funnit att
            mer än 10 % av utdelningen gått till personer som Skatteverket
            ej anser behövande taxeras stiftelsen fullt ut med både förmögenhets-
            och inkomstskatt. Det innebär att huvuddelen av stiftelsens avkastning
            tillfaller staten.
          </p>
          <p xml:id="i-CfQnJejdiTSdr1BNpkmYfH">
            En stor del av understödsstiftelserna riktar sig till äldre.
            Problemet med Skatteverkets tillämpning har blivit tydligast när
            det gäller dessa destinatärer. Det finns en icke obetydlig grupp
            pensionärer med mycket låg pension. Sämst ställda är äldre kvinnor
            som inte haft så mycket förvärvsinkomst. Deras månatliga pension
            ligger ofta kring 7 500 kronor i månaden. I många fall har de
            dock kvar efter maken en mindre besparing som de successivt får
            ta i anspråk, bl.a. för sådant som glasögon och tandvård. Stiftelserna
            har ansett det högst rimligt att dessa äldre får ha tryggheten
            av att ha en liten reserv och att inte sakna medel t.ex. inför
            ett behövligt tandläkarbesök. Efter skatt ger en sådan pension
            som här är i fråga inte utrymme för så mycket annat än livets
            nödtorft, och man får efterhand ta av sina besparingar för att
            fylla ut pensionen även för löpande utgifter. Om reserven krymper
            alltför mycket känner de gamla en otrygghet. Här måste också beaktas
            det mänskliga i att en gammal person gärna vill efterlämna så
            mycket som krävs för en anständig begravning.
          </p>
          <p xml:id="i-2r8BweZjB6p6iRyqoEHSxc">
            Kammarrätten i Stockholm har under våren 2006 domskälsvis i just
            ett mål om stiftelsebeskattning anfört att för en person med låg
            pension kan ett sparkapital på 80 000 kronor inte anses diskvalificera
            vederbörande som behövande i skattelagstiftningens mening. Domstolen
            pekar bl.a. på det rimliga i att ha medel för sin egen begravning.
            Domen avsåg inkomståret 1988. I ett senare taxeringsärende år
            2006 pekade en annan stiftelse i sitt yttrande till Skatteverket
            just på denna dom, och hävdade att i vart fall besparingar upp
            till det beloppet vid en taxering avseende 2005 borde godtagas.
            Till stiftelsestyrelsens häpnad svarade Skatteverket att Skatteverket
            delar inte kammarrättens bedömning och slog fast att Skatteverket
            inte godtog besparingar över 40 000 kronor oavsett att det där
            i några fall var fråga om pensioner under 7 000 kronor i månaden.
            Det torde sakna motstycke i svensk statsförvaltning att en myndighet
            så negligerar en överinstans.
          </p>
          <p xml:id="i-Ldg8QvgamVyJNaqJHtngAJ">
            Nu är emellertid Skatteverkets mening inte blott att besparingar
            i bankmedel och värdepapper skall beaktas. Även värdet av bostäder
            skall sålunda diskvalificera, om värdet överstiger Skatteverkets
            godtyckligt satta gräns om 40 000 kronor, oavsett om det är fråga
            om en högst ordinär bostad. Detta drabbar särskilt gamla änkor
            hårt. De har ofta bott länge i sin lägenhet, men med stigande
            fastighetsvärden i innerstadsområden passerar även värdet av en
            två- eller trerumslägenhet lätt Skatteverkets gräns. Tidigare
            har normala bostäder inte setts som förmögenhetstillgång för dessa
            äldre vid utdelning av understöd. Vid kontakt med Skatteverket
            har erfarits att uppfattningen där är att den gamla skall avyttra
            sin bostad och sedan förbruka försäljningssumman innan hon kan
            anses behövande. På invändningen att detta vore ett synnerligen
            inhumant beteende mot människor i 80-årsåldern har svaret varit
            att det finns inga humana hänsyn i skattelagstiftningen. Från
            stiftelsernas sida har gjorts den anmärkningen att detta torde
            vara en felsyn hos Skatteverket; själva lagbestämmelsen om skattelindring
            för understödsstiftelser framstår som just dikterad av humana
            hänsyn.
          </p>
          <p xml:id="i-3kZsYBjfykMkS6VXoiETpL">
            Ett ytterligare argument som från stiftelsers sida anförts för
            att lämna normala bostäder utanför vid bedömningen av begreppet
            behövande har varit att staten talar med två tungor när en person
            å ena sidan ges bostadstillägg för att kunna bo kvar och å andra
            sidan av Skatteverket anses icke behövande p.g.a. samma bostad.
            I åtskilliga fall har nämligen de av Skatteverket underkända understödstagarna
            haft betydande bostadstillägg. Det lakoniska svaret har varit
            att Skatteverket gör sin egen bedömning, oavsett vad som gäller
            för erhållande av bostadstillägg.
          </p>
          <p xml:id="i-TGuT6rNgpJ5mUmNUn4RHnE">
            Vad som gör läget än mer oacceptabelt för stiftelserna är att
            Skatteverket till grund för sin bedömning av vem som är behövande
            lägger uppgifter som inte är åtkomliga för stiftelserna. Skatteverket
            har tillgång till uppgifter om banktillgodohavanden och värdepapper
            som inte lämnas ut till stiftelserna. Vid prövning av ansökningar
            om understöd har en stiftelse som grund i första hand sökandens
            uppgifter och därutöver sådana kontrolluppgifter som är offentliga,
            främst taxeringsbevis. Resultatet är att stiftelserna taxeras
            på en grund som var okänd för stiftelserna vid prövningen av ansökningarna,
            och ej heller då var åtkomlig för dem. Stiftelserna kan f.ö. inte
            ens i taxeringsärendet kontrollera Skatteverkets påstående om
            att olika sökande haft större tillgångar än de uppgivit i ansökningen.
            I sina beslut lämnar Skatteverket nämligen inte ut uppgifterna
            om de olika understödstagarna utan anger som regel bara att en
            viss andel av dem haft tillgångar inom ett visst spann över 40
            000-kronorsnivån.
          </p>
          <p xml:id="i-9NuQcwHjMvVqvWQBAq98ph">
            Stiftelserna är införstådda med att de i görligaste mån skall
            försöka kontrollera sökandens uppgifter. Möjligheterna är emellertid
            inte stora och stiftelserna har begränsade resurser för sådan
            kontrollverksamhet avkastningen skall ju användas för stiftelsens
            ändamål. Om då sökanden inte lämnat stiftelsen korrekta uppgifter,
            och ett taxeringsbevis eller annan tillgänglig information inte
            ger stiftelsen anledning att misstro sökandens uppgifter, är det
            från rättssäkerhetssynpunkt inte rimligt att detta skall drabba
            stiftelsen beskattningsmässigt.
          </p>
          <p xml:id="i-CRSURcPtXaEeN5iSpaoPLQ">
            Det skall i detta sammanhang också framhållas att uppgifterna
            i de taxeringsbevis som stiftelserna kan kräva in inte är helt
            aktuella. Stiftelsernas beslut om utdelning fattas sedan bokslutet
            för föregående verksamhetsår är klart. Det innebär att utdelningen
            ofta beslutas på senvåren. För hanteringen av ansökningarna har
            ansökningstiden vanligen utgått några månader tidigare. För en
            ansökan som görs exempelvis på våren 2006 finns inget senare taxeringsbevis
            att tillgå än det som avser inkomståret 2004, för vilket taxeringen
            blev klar sensommaren 2005. Skatteverket anser detta oaktat att
            stiftelsens utdelning på våren 2006 skall bedömas mot det resultatet
            av taxeringen för hela 2006, vilken blir klar sommaren 2007, d.v.s.
            ett drygt år efter det att understöden har betalats ut.
          </p>
          <p xml:id="i-DquhgYjWwjdNY2Rwfaq2xo">
            Från rättssäkerhetssynpunkt för stiftelserna borde inte annat
            material läggas till grund för prövningen av stiftelsernas verksamhet
            än sådant material som finns när ansökningen prövas. Det blir
            då uppgifterna i ansökningen och vad som kan utläsas av sådana
            bevis som stiftelsen kan och bör infordra. Sådana bevis kan ju
            inte hänföra sig till den slutliga taxeringen för det inkomstår
            understödet betalas ut.
          </p>
          <p xml:id="i-JX56JECgvkx2Li2FyZ6kMD">
            Skatteverkets nuvarande hantering av understödsstiftelserna framstår
            inte som rimlig. För att komma tillrätta med saken torde fordras
            en justering av lagtexten, som ger underlag för en mer human tillämpning
            när det gäller den behjärtansvärda insats som många understödsstiftelser
            gör för att lätta situationen för ekonomiskt svaga personer. De
            många tack som kommer stiftelserna till del från mottagarna visar
            på betydelsen av stiftelsernas verksamhet. En justering av lagtexten
            ger möjlighet för lagstiftaren att i lagmotiven klargöra vad som
            hör till sådan understödsverksamhet som kvalificerar stiftelser
            för begränsad beskattning. En möjlig omformulering av inkomstskattelagen
            7 kap. 4 § 3 som idag lyder bedriva hjälpverksamhet bland behövande
            skulle kunna ändras till: bedriva hjälpverksamhet för personer
            i små ekonomiska omständigheter.
          </p>
          <p xml:id="i-AjWCnbT349tCnbZsxSLSYn">
            I motiven till en sådan ny bestämmelse bör klargöras att, vid
            bedömningen huruvida en person har för stora tillgångar för att
            anses vara i små ekonomiska omständigheter, man normalt inte bör
            beakta en ordinär bostad. Gärna kan också framhållas att, när
            det gäller äldre människor, det ofta skulle framstå som inhumant
            att kräva att de skulle bryta upp även ett mindre hem för att
            realisera bostadens värde. Eventuellt kan paralleller dras med
            normerna för bostadstillägg för pensionärer.
          </p>
          <p xml:id="i-9Gw4Z7jJUZLAZQgdM4eXut">
            Vad gäller inkomsterna kan det vara lämpligt att i motiven betona
            att dessa alltid bör bedömas i förhållande till kostnadsläget
            och det som betraktas som rimlig standard vid tiden för utdelningsbeslutet.
            Gränsen skall rimligtvis inte sättas så lågt att understöd kan
            ges endast till dem som lever på existensminimum. Ledning för
            vad som är existensminimum kan sökas i normerna för vad som är
            utmätningsfritt belopp utöver kostnaden för en rimlig boendekostnad
            detta sedan inkomstskatten har avräknats.
          </p>
        </div>
        <div type="motSignatures">
          <list>
            <item xml:id="i-23RpScwbLSJbv74nh8VqTW">
              Björn Hamilton (m)
            </item>
          </list>
        </div>
      </div>
    </body>
  </text>
</TEI>
