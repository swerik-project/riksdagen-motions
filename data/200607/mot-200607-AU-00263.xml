<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00263">
  <teiHeader>
    <fileDesc>
      <titleStmt>
        <title>Organisationsstöd och jämställdhetsarbete</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Organisationsstöd och jämställdhetsarbete</title>
          <idno type="rdwebb">GU02A263</idno>
          <rs type="number">A263</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A263/text</ref>
          <ref type="dokument_url_html">http://data.riksdagen.se/dokument/GU02A263</ref>
          <ref type="dokumentstatus_url_xml">http://data.riksdagen.se/dokumentstatus/GU02A263</ref>
          <ref type="doc">http://data.riksdagen.se/fil/F198D99A-7EFF-45FE-BB79-8C8AD1699C6D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HyieUg5e8XENFJqVNaA4qR" type="signed"/>
        <correspContext corresp="i-HyieUg5e8XENFJqVNaA4qR">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8zKQjAvaQGRcZBt1NR88b7" type="referral">
          <date when="2006-11-07"/>
        </correspAction>
        <correspAction xml:id="i-38aH1TcVxUQ7bBGuh4EeTM" type="dismissal">
          <date when="2006-11-07"/>
        </correspAction>
        <correspAction xml:id="i-RudHEXo5TSv99nobebUWfR" type="numbering">
          <date when="2006-11-01"/>
        </correspAction>
        <correspAction xml:id="i-62ShMxT73UqNgGXuUBJsDY" type="submission">
          <date when="2006-10-31"/>
        </correspAction>
        <correspAction xml:id="i-n4wNAuf6ekS4igB4UwHcX" type="transfer">
          <date when="2006-10-30"/>
        </correspAction>
        <correspAction xml:id="i-TdDgovr2643VCxj8z5WCrG" type="assigned"/>
        <correspContext corresp="i-TdDgovr2643VCxj8z5WCrG">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EBoTKKHaYLUpThMv7m87Nq" type="motBody">
        <div xml:id="i-65fCXR9nDqdXZBgVt9ZPJz" type="motProposal" subtype="förslag">
          <head xml:id="i-XBYVFxmBfhUBgkqJzZAdza">
            Förslag till riksdagsbeslut
          </head>
          <list xml:id="i-TPr1jtFEF2PiXTWo6sYKA" style="ol">
            <item xml:id="i-Jp7csuU2C3nVRfJAAMsfuY">
              Riksdagen tillkännager för regeringen som sin mening vad i motionen
              anförs om särskilda återrapporteringskrav för organisationer och
              föreningar som uppbär statsbidrag samt för bidragsgivande myndigheter
              och organisationer som uppbär statliga bidrag.
            </item>
            <item xml:id="i-ViT2jgAq5GufpAGbaUtfrK">
              Riksdagen tillkännager för regeringen som sin mening vad i motionen
              anförs om att tillsätta en utredning med uppgift att analysera
              hur mäns deltagande i jämställdhetsarbetet kan bli en del i en
              feministisk strategi.
            </item>
            <item xml:id="i-NMVREnWd44S7wea8u2gQ8o">
              Riksdagen tillkännager för regeringen som sin mening vad i motionen
              anförs om att regeringen bör utarbeta kriterier för att kvalitetssäkra
              statligt stödda organisationer och verksamheter som arbetar med
              jämställdhetsfrågor.
            </item>
          </list>
        </div>
        <div xml:id="i-26qHpWVog11X827F1g8DaZ" type="motContent">
          <head xml:id="i-ZsP4CkS7bz1PWidrXqsSU" type="h1">
            Organisationsstöd och jämställdhetsarbete
          </head>
          <head xml:id="i-KmkuLurXhDBbxbcZ1DmCe7" type="h1">
            Jämställdhetspolitiskt arbete
          </head>
          <p xml:id="i-9Smk65hz9gNMYQcDnDDnkT">
            Jämställdhet är en rättvise- och demokratifråga och jämställdhetsarbete
            handlar om att omfördela makt, pengar och inflytande mellan kvinnor
            och män. En viktig del av det befintliga jämställdhetsarbetet
            utgår från staten, med regering, myndigheter och kommuner som
            centrala aktörer. Vänsterpartiet anser att deras arbete i högre
            grad skall integrera en feministisk analys och att det bör ställas
            krav på respektive aktör att så sker. För att åstadkomma detta
            är det bland annat nödvändigt att regeringen skärper kraven på
            analysarbetet och på de insatser som bedrivs. Det gäller både
            i det interna arbetet och i det som bedrivs genom myndigheter
            och verk samt i de krav som ställs på organisationer som uppbär
            statligt stöd.
          </p>
          <p xml:id="i-QkBBk4er2qp8XuzgfqGMCG">
            Jämställdhetsintegrering, eller gender mainstreaming, som hittills
            har varit den dominerande metoden för att undanröja könsdiskriminering
            på samtliga nivåer, är en metod som har som utgångspunkt att ett
            jämställdhetsperspektiv skall genomsyra all verksamhet. Jämställdhetsintegrering
            innebär att den som har ansvar för en verksamhet även har ansvar
            för att integrera ett könsperspektiv i verksamheten. I utredningen
            Makten att forma samhället och sitt eget liv jämställdhetspolitiken
            mot nya mål (SOU 2005:66) konstateras det att om jämställdhetsintegrering
            inte kopplas till de övergripande jämställdhetsmålen på ett tillräckligt
            sätt blir konsekvensen bland annat brister i uppföljningen och
            samordningen mellan olika myndigheters jämställdhetsinsatser,
            brist på kunskapsförmedling och stöd till det regionala jämställdhetsarbetet
            samt en uppsplittrad bidragsgivning.
          </p>
          <p xml:id="i-NAzTeTocLP9wSGusJKeKcM">
            Vänsterpartiet har i andra motioner bland annat pekat på bristerna
            i mainstreaming som förhärskande metod i ett feministiskt förändringsarbete.
            Den föreliggande motionen behandlar frågan om vilken förändring
            som är nödvändig när det gäller fördelning av offentliga medel
            till ideella organisationer. Frågan om mäns deltagande i ett feministiskt
            förändringsarbete behandlas också.
          </p>
          <head xml:id="i-4zbNdN64coReq3chmz99sN" type="h1">
            Krav på statistik och analys
          </head>
          <p xml:id="i-LMtjrnZsRxBVsg5oGFGqGp">
            Bristerna i att integrera ett könsmaktsperspektiv visar sig tydligt
            när det gäller den statliga bidragsgivningen. I utredningen Kvinnors
            organisering (SOU 2004:59) framkommer det att i hela 73 procent
            av de redovisade statliga bidragstyperna fanns varken något krav
            på specifik redovisning eller annan bedömning kring jämställdhet
            i bidragsgivningen av statliga medel. Endast i 5 av 66 bidragsförordningar
            och förordningsmotiv fanns något kriterium som reglerar jämställdhet.
            Av bidragsgivarna redovisar 56 procent att det inte görs några
            bedömningar eller redovisningar kring jämställdhetsperspektivet
            över huvud taget.
          </p>
          <p xml:id="i-HQBf8A52QDkLzEjfaxUfee">
            Utredningen tar upp ett antal aspekter som är problematiska när
            det gäller bidragssystemens brister. Få bidragsgivare har könsuppdelad
            statistik, inte heller ges riktlinjer eller återrapporteringskrav
            kring jämställdhet vid bidragsgivningen. Detta faktum försvårar
            och omöjliggör i många fall uppföljning av huruvida jämställdhetsperspektivet
            beaktas. Det visar sig också att den statistik som finns inte
            alltid används när givarna skall bedöma fördelningen av statsbidraget
            ur ett jämställdhetsperspektiv. Vänsterpartiet vill betona att
            könsuppdelad statistik är central för att tydliggöra villkor och
            resursfördelning mellan kvinnor och män och att denna kunskap
            är viktig när man vill få till stånd en förändring. Vänsterpartiet
            delar den aktuella utredningens analys att det är av största vikt
            att ett jämställdhets- och könsmaktsperspektiv tydligare integreras
            i folkrörelsepolitiken och i den statliga bidragsgivningen.
          </p>
          <head xml:id="i-91tUkd7tSysv3rAcVuQZRW" type="h1">
            Statliga bidrag till ideella organisationer
          </head>
          <p xml:id="i-S5KsxMvp5g6spz6qn2xZ8q">
            Slutsatsen i den statliga utredningen (SOU 2004:59) är att intresset
            bland de ideella organisationerna för frågor om jämställdhet är
            begränsat och av många ses som en icke-fråga. Vänsterpartiet menar
            att såväl folkrörelser som andra organisationer bör uppmärksammas
            på vilka konsekvenser det får för jämställdheten i organisationerna.
            Om ojämlikheten mellan flickor och pojkar samt kvinnor och män
            inte synliggörs riskerar organisationerna att återskapa och i
            sämsta fall förstärka ojämlikheten.
          </p>
          <p xml:id="i-A45AL7ciRw3Zvg2hJpFVD4">
            Ett av de föreslagna delmålen i den jämställdhetspolitiska utredningen
            (SOU 2005:66) är att kvinnor skall ha samma möjligheter som män
            att uttrycka sitt samhällsengagemang. Det handlar om att vara
            aktiv i sådant som politiska församlingar, folkrörelser och i
            fackföreningsrörelsen. Vidare handlar det om kvinnors lika möjligheter
            att delta i det som formar våra föreställningar, tankar och idéer
            om oss själva och vårt samhälle. Det gäller kulturen, utbildningen
            och folkbildningen.
          </p>
          <p xml:id="i-ufXw2VBmCmMWSgsKtGCAE">
            Utredningen föreslår att de nationella jämställdhetsmålen skall
            översättas till regionala jämställdhetsmål. I detta arbete bör
            till exempel föreningsliv, organisationer, församlingar och samfund
            involveras.
          </p>
          <p xml:id="i-DtdszG63cnCqE1iZdmd1u8">
            Sveriges starka folkrörelse och organisationstradition skall
            självklart omfattas av de jämställdhetspolitiska målen. Vänsterpartiet
            delar utredningen Kvinnors organisering (SOU 2004:59) syn på att
            det behövs särskilda krav från regeringen gällande bidragsfördelningen.
            Det handlar dels om krav på att kön skall finnas med som kategori
            i fördelningen av bidrag, dels om att utveckla kunskapen om könsmaktsanalysen
            och integrera den i folkrörelsepolitiken och dess verksamhet.
            De demokratiska förtjänsterna av detta är viktiga.
          </p>
          <p xml:id="i-Joeh6gdFU2TE2qmp76YJq4">
            Vänsterpartiet menar sammanfattningsvis att särskilda återrapporteringskrav
            som tar sikte på fördelning och innehåll ur ett könsmaktsperspektiv
            måste införas och tydliggöras för organisationer och föreningar
            som uppbär statsbidrag. Återrapporteringskraven bör införas i
            förordningarna och regleringsbreven för varje statsbidrag och
            skall ses som ett förtydligande av det krav på demokratisk organisation
            som finns i de flesta statsbidragsförordningar. Analogt med detta
            skall könsdifferentierad statistik krävas vid återrapportering
            för bidragsgivande myndigheter och organisationer som uppbär statliga
            bidrag, på såväl central som regional nivå.
          </p>
          <p xml:id="i-3p5FYFWda5ipvj5i8BFUjP">
            Organisationerna skall också redovisa hur resurserna fördelas
            ur ett könsmaktsperspektiv, det vill säga samtliga organisationer
            som får offentligt stöd skall göra kvalitativa utvärderingar ur
            ett könsmaktsperspektiv av verksamheten i föreningarna. Detta
            bör riksdagen som sin mening ge regeringen till känna.
          </p>
          <head xml:id="i-6e6tFq4JQNagoZzHL8Qc8M" type="h1">
            Kvinnorörelsen
          </head>
          <p xml:id="i-RNanZqZ8CQibifomtg9T2d">
            Kvinnorörelsen har synliggjort maktordningen mellan gruppen män
            och gruppen kvinnor i samhället och att kvinnor, utöver skillnader
            som klass, etnisk bakgrund, ålder, sexuell läggning och könsidentitet,
            drabbas av ett förtryck på grund av kön. Kvinnorörelsens utgångspunkt
            är att kvinnor har ett gemensamt kollektivt intresse av att inte
            låta sig förtryckas som kvinnor. Det handlar om att synliggöra
            att män och kvinnor har olika livsvillkor och handlingsutrymmen.
            Kvinnors organisering och handlande utifrån kvinnors gemensamma
            intressen möter ofta motstånd eftersom det finns en intressekonflikt
            mellan gruppen män och gruppen kvinnor. Kvinnors kollektiva handlande
            har brutit normen för vad som är politik och hur politiken skall
            föras och därför har deras separata organisering ifrågasatts och
            uppfattats som problematisk.
          </p>
          <p xml:id="i-MzvU8KPzPWKUGTSjT8qMgR">
            En viktig del av kvinnors organisering och k ollektiva handlande
            har varit kvinnojourerna, som har en fast förankring i kvinnorörelsen.
            Kvinnojourernas särorganisering bygger just på att kön är en politisk
            dimension. De har synliggjort omfattningen av mäns våld mot kvinnor,
            fört in den feministiska våldsförståelsen på den politiska arenan
            och lyft mäns våld mot kvinnor till en fråga om demokrati. Precis
            som kvinnorörelsen i övrigt tar den politiska debatten sin utgångspunkt
            i maktordningen mellan gruppen män och gruppen kvinnor. Våldet
            analyseras med utgångspunkt i könsmaktsordningen och särskiljer
            inte våldsutövande män eller våldsutsatta kvinnor som avvikande,
            alltså delar inte upp samhället i Vi (icke våldsutsatta eller
            icke våldsamma, vi Normala) eller De (våldsutövande eller våldsoffer,
            de Onormala), och försöker inte hitta orsaker till våldet i främmande
            eller individuella avvikelser. Med en könsmaktsförståelse av våldet
            riktas fokus istället på allas ansvar att ifrågasätta, utmana
            och bryta de strukturer och de föreställningar som grundar sig
            på mäns makt och kontroll över kvinnor. Det bryter med tidigare
            synsätt att våldet beror på social utsatthet, integrationsproblem,
            alkohol eller psykisk sjukdom. Kvinnojourerna är både en politisk
            rörelse och en praktisk verksamhet. Idag är jourerna många och
            arbetet välorganiserat. Att kvinnojourer skall få tillräckliga
            resurser har fått offentlig legitimitet men det har däremot inte
            kvinnojoursrörelsens våldsförståelse av mäns våld mot kvinnor
            som en strukturell och politisk fråga.
          </p>
          <head xml:id="i-JZ1xJaZRuPXFdFgLiXWjEF" type="h1">
            Mansorganisering
          </head>
          <p xml:id="i-2FFRF5hBahEQn2mdeNTyh1">
            Idag finns det även särorganisering av män som säger sig arbeta
            kollektivt för jämställdhet. Det finns manliga nätverk som diskuterar
            jämställdhet och mäns situation och det finns de som bistår män
            i kris. Det finns kriscentrum för män i flera kommuner. Det finns
            även arbete för att få män att sluta använda våld mot kvinnor
            och barn, till exempel inom Kriminalvården och rättspsykiatrin,
            men också via organisationer som Sveriges Mansjourers Riksförbund,
            Riksorganisationen för professionella kriscentra för män i Sverige
            och Föreningen Manliga nätverket. Vänsterpartiet utvecklar förslag
            till åtgärder riktade till män som slår i motionen Mäns våld mot
            kvinnor och samkönat partnervåld.
          </p>
          <p xml:id="i-VmVCUUQb8WjKmgU7aBLHb6">
            Under hösten 2004 startade Piteå Uppropet ett forum för män som
            har fått nog av allt våld mot kvinnor. Intentionen var att skapa
            opinion, förändra attityder och ekonomiskt säkra existensen för
            kvinnojouren i Piteå. Männen som engagerade sig i detta, och nätverket
            som skapades runt Piteå Uppropet, fick mycket offentlig uppmärksamhet
            och stort stöd i opinionen. En livlig debatt kring mäns organisering
            mot mansvåldet och mäns del i jämställdhetsarbetet tog fart. Alla
            kvinnor och män skall naturligtvis delta i förändringsarbetet
            mot könsförtryck och för jämställdhet, men detta kräver kunskap
            om könsmaktsordningen och hur dessa normer styr vårt synsätt.
            Det ställer också viktiga frågor om makt och ansvar. Vems historia
            är det som berättas, vilka frågor ställs och till vem? Vilken
            verklighetsbild är det som härskar?
          </p>
          <p xml:id="i-FEMXyRJfnco7FRjtqQLEUY">
            Kvinnor organiserar sig separat för att utifrån kvinnors erfarenheter
            öka sitt handlingsutrymme, men det är varken konfliktfritt eller
            enkelt. Kvinnor som organiserar sig för förändring framstår ofta
            som radikala, extrema eller militanta, de utmanar den rådande
            ordningen.
          </p>
          <p xml:id="i-TsX9KjfQSMdhv4UUqVKpGe">
            Män som organiserar sig för jämställdhet framstår som handlingskraftiga
            och ansvarstagande. Mäns organisering ses inte som något hotfullt
            eftersom den inte utmanar utan tvärtom är ett uttryck för rådande
            ordningen. Därför är inte heller mäns särorganisering problemfritt;
            även mansjourer, manliga nätverk osv. måste analyseras och förstås
            ur ett maktperspektiv.
          </p>
          <p xml:id="i-AQNZ1vaeGoxysAPRDNUmj">
            Visserligen är de ideella organisationer där jämställdhet inte
            på något sätt är en icke-fråga. Däremot måste relationen till
            andra organisationer som arbetar för jämställdhet och mot våld
            uppmärksammas och analyseras ur ett maktperspektiv.
          </p>
          <head xml:id="i-JRnKDDL2MKLHPjtTSJSUUW" type="h1">
            Vinner män på jämställdhet?
          </head>
          <p xml:id="i-ExUcs7n3sVWYdQ8zD14TFz">
            I den offentliga debatten om jämställdhetsarbetet har mycket
            möda ägnats åt att hitta argument för att män också vinner på
            jämställdhet. Det är självklart fullt möjligt i enskilda individers
            liv. Enskilda män vinner säkert som människor på att ta ökat ansvar
            för sina barn, leva med en jämlik och självständig partner eller
            slippa begränsas av rådande könskonstruktioner. Däremot tjänar
            inte män som grupp på ökad jämställdhet, när detta innebär att
            de tvingas dela med sig av makt, inflytande och ekonomiska resurser.
            Män som grupp har ett objektivt intresse av att upprätthålla den
            ordning som ger dem makt och privilegier. Frågan om män vinner
            eller förlorar på jämställdhet är därför fel ställd. Orättvisor,
            våld och diskriminering är inte frågor som är förhandlingsbara.
            Om vi på allvar skall upphäva ojämlikheten mellan män och kvinnor
            innebär det oundvikligen att män som grupp måste få sina privilegier
            ifrågasatta. Framför allt innebär det att dolda strukturer som
            upprätthåller mäns privilegier måste avslöjas och utmanas.
          </p>
          <p xml:id="i-9m8nUi8Vhtgd2Ufv6pee4F">
            Organisering för jämställdhet kan inte handla om att undvika
            konflikt med den överordnade gruppen. Jämställdhetsarbete måste
            handla om att på allvar utmana ojämlika maktstrukturer.
          </p>
          <p xml:id="i-WPiNqQFJopEgbG73gL7Q8e">
            Vänsterpartiet uppmuntrar mäns organisering för jämställdhet
            och mot mäns våld mot kvinnor, men menar att den, precis som jämställdhetsarbetet
            i övrigt, måste grunda sig på en feministisk utgångspunkt. Män
            som arbetar för jämställdhet vet att det kommer att kosta och
            vet att om man inte är en del av lösningen är man en del av problemet.
            Män som tar frågan om mäns våld på allvar ser maktrelationen mellan
            könen och agerar utifrån det. En man som är feminist stöder kvinnors
            organisering även om den utesluter honom. Män som vill ta ansvar
            vet att om det inte finns en könsmaktsordning behövs det ingen
            kvinnokamp. När kvinnor organiserar sig separat och talar för
            sig som grupp för att öka sitt politiska handlingsutrymme, borde
            rimligtvis mäns jämställdhetsorganisering och organisering mot
            mäns våld mot kvinnor innebära solidaritet med kvinnor och ett
            bidrag till att öka kvinnors politiska handlingsutrymme inte stjäla
            det. Mäns organisering för jämställdhet och mot mäns våld mot
            kvinnor måste vara en solidarisk handling med kvinnorörelsen och
            en lojalitetshandling med gruppen kvinnor. Med denna utgångspunkt
            blir mäns organisering ett led i att bryta ner patriarkala strukturer
            och innebär ett brott mot den starka men tysta lojaliteten män
            emellan s.k. male bonding eller homosocialitet.
          </p>
          <p xml:id="i-65n2uqgspZwUWGjqQpvHwz">
            Mot bakgrund av ovanstående föreslår Vänsterpartiet att riksdagen
            begär att regeringen utreder och analyserar hur mäns deltagande
            i jämställdhetsarbetet kan bli en del i en feministisk strategi.
            Detta bör riksdagen ge regeringen till känna.
          </p>
          <p xml:id="i-M1i2V4BRbchqFUCFZr5c7Y">
            Vänsterpartiet menar att allt jämställdhetsarbete måste ha en
            feministisk inriktning som syftar till att förändra maktförhållanden
            mellan könen. All organisering och all verksamhet måste kvalitetssäkras
            ur detta maktperspektiv. Därför föreslår Vänsterpartiet att regeringen
            utarbetar kriterier för att kvalitetssäkra statligt stödda organisationer
            och verksamheter som arbetar med jämställdhetsfrågor. Detta bör
            riksdagen ge regeringen till känna.
          </p>
        </div>
        <div xml:id="i-CmN6zuvRh4NPF2r5LGATmd" type="motSignatures">
          <list xml:id="i-SrCtxYFAwigEhNYuESeaVc">
            <item xml:id="i-QLtJ9hBLLz65SuoZUC44UX" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-G2ABns2WH4VwRJghM62Asp" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-KCbmYWswymVsJTMEr9qMy8" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-5pQNA7bm9dfNduWkwrrQNK" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-X6ZzezjYk9wzCNVEnKUGcE" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
