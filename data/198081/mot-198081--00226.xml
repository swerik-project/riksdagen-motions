<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00226">
  <teiHeader>
    <fileDesc>
      <titleStmt>
        <title>om föräldrapenning för hemvändande missionärer och biståndsarbetare</title>
        <author>av Jörgen Ullenhag m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om föräldrapenning för hemvändande missionärer och biståndsarbetare</title>
          <idno type="rdwebb">G402226</idno>
          <rs type="number">226</rs>
          <ref type="dokument_url_text">http://data.riksdagen.se/dokument/G402226/text</ref>
          <ref type="dokument_url_html">http://data.riksdagen.se/dokument/G402226</ref>
          <ref type="dokumentstatus_url_xml">http://data.riksdagen.se/dokumentstatus/G402226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNÉA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PbU5nywqej5jCJd8beHEdw" type="signed"/>
        <correspContext corresp="i-PbU5nywqej5jCJd8beHEdw">
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-N16CyWGXKPMH81skqLzWmr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__226/mot_198081__226-001.pdf"/>
      <div type="motHeader" xml:id="i-B9GzJEsZ2SEUX2DJ2RYYr">
        <div type="motTitle" xml:id="i-7HGvGYJ6u8bca1vBZ66oWY"/>
        <div type="motSubmissionInfo" xml:id="i-GGKSofHvRimBfyZzUtaD1T"/>
      </div>
      <div type="motBody" xml:id="i-WdyR7ej25jjms79fwnM573">
        <div xml:id="i-VSKvW8F7BP1nERrFLhD6oG">
          <p xml:id="i-WQEcJMvqmMVEM85ZB9iqrA">
            13
          </p>
          <p xml:id="i-SX3ogYFxfohnjQS6EAFisy">
            Motion 1980/81:226
          </p>
          <p xml:id="i-JRNm1dbBFeTZNkgEypsovv">
            av Jörgen Ullenhag m. fl. om föräldrapenning för hemvändande
            missionärer och biståndsarbe- tare
          </p>
          <p xml:id="i-GnL1AG2LXCjdJrXnTvg5tb">
            För att ha rätt till föräldrapenning i samband med barns födelse
            måste den försäkrade ha varit inskriven i försäkringskassan under
            minst 180 dagar i följd närmast före barnets födelse eller den
            beräknade tidpunkten för denna. För att få föräldrapenning som
            är högre än garantinivån gäller dessutom att den försäkrade under
            minst 270 dagar före nedkomsten eller den beräknade tidpunkten
            för denna haft en sjukpenning överstigande garantibeloppet. För
            att vara inskriven i försäkringskassan krävs bosättning inom riket.
            Den som varit verksam utomlands och efter att ha återvänt till
            Sverige får barn mindre än nio månader efter återkomsten får alltså
            föräldrapenning begränsad till garantibeloppet, alternativt ingen
            föräldrapenning alls. Detta blir resultatet trots att barnet är
            fött i Sverige av svenska föräldrar, som under en begränsad tid
            varit verksamma utomlands. När det gäller många anställda i svenska
            eller andra företag med verksamhet i utlandet kan man i och för
            sig anta att den här påtalade nackdelen — liksom motsvarande nackdelar
            för den anställde när det gäller sjukförsäkring m. m. — kompenseras
            genom en högre lönenivå vid utlands- tjänst. Detta hindrar inte
            att det finns åtskilliga fall, där de nämnda inskränk- ningarna
            i rätten till föräldrapenning får konsekvenser som strider mot
            grundtankarna i lagen om allmän försäkring. Särskilt påfallande
            blir detta när det gäller personer som under några år arbetar
            i ideella organisationers utlandsverksamhet. I dessa fall kan
            det visserligen finnas vissa praktiska möjligheter att lösa sjukförsäkringsfrågor.
            Men det finns inga praktiska möjligheter att genom enskilda försäkringar
            eller löneavtal kompensera för skillnader i rätten till föräldrapenning,
            vilka uppkommer först efter det att biståndsarbetaren slutat sin
            anställning hos organisationen och återvänt till Sverige. De personer
            som är utlandsverksamma under ett begränsat antal år och sålunda
            har en fast anknytning till Sverige betalar skatt och är inskrivna
            i försäkringskassor såväl före som efter sin utlandsvistelse.
            De problem som här kan uppstå för hemvändande missionärer och
            biståndsarbetare har behandlats av riksdagen redan för sju år
            sedan. Därvid bifölls socialförsäkringsutskottets utlåtande i
            anledning av tre motioner, varigenom riksdagen beslöt att hemställa
            hos regeringen om utredning av frågan. Frågan är emellertid fortfarande
            olöst. Hemvistsakkunniga — SOU 1976:39 — föreslog att föräldrapenning
            för hemvändande utlandssvenskar
          </p>
          <pb facs="riksdagen-motions-pdf/data/198081/mot_198081__226/mot_198081__226-002.pdf"/>
          <p xml:id="i-Cb2TnjDHavvoH6zMdnv5D9">
            Mot. 1980/81:226 14
          </p>
          <p xml:id="i-W1F6XMEc1g8iwxc5eXKemX">
            skulle kunna utgå i de fall det gäller personer som under sin
            tjänstgöring utomlands uppbär lön av staten eller av svensk kommun.
            Problemen när det gäller föräldrapenning skulle sålunda lösas
            för ambassad- och konsulatpersonal, svensk militär i FN-tjänst,
            anställda vid riksdagens verk, vissa utomlands tjänstgörande präster
            (avlönade av kyrkofonden) samt personer som genom svensk myndighets
            medverkan ställs till något FN-organs förfogande, varvid svenska
            staten betalar lönen. Frågan skulle däremot förbli olöst för missionärer,
            biståndsarbetare i andra frivilligorganisationer, personer som
            i SIDA:s regi anställs i multina- tionella biståndsprojekt, personal
            anställd och avlönad av Förenta nationer- na och dess fackorgan,
            OECD och liknande organisationer. Hemvistsakkunniga synes ha haft
            för avsikt att göra gränsdragningen på så sätt att balans uppnås
            mellan rättigheter och skyldigheter för de enskilda och deras
            arbetsgivare. När det gäller föräldrapenning för hemvändande missionärer
            och bistånds- arbetare skulle resultatet i stället bli en gränsdragning
            med olyckliga och stötande konsekvenser. En förbättring av möjligheterna
            till föräldrapenning framstår som särskilt angelägen, när det
            gäller de kategorier som inte kan lösa problemet genom privata
            försäkringar och förmånliga löneavtal, nämligen missionärer och
            biståndsarbetare inom svenska frivilligorganisationer, FN-organ
            eller inter- nationella ideella sammanslutningar. Detaljutformningen
            av en lagstiftning av det slag vi här avser innebär att ställning
            bl. a. måste tas till en del avgränsningsproblem m. m. Trots att
            frågan redan har utretts till följd av ett sju år gammalt riksdagsbeslut
            måste det på nytt konstateras att några ändamålsenliga författningsförslag
            inte föreligger. Av socialförsäkringsutskottets betänkande 1980/81:12
            framgår visserligen att ”... inom socialdepartementet har nyligen
            ett arbete påbörjats med att kartlägga problem av bl. a. den art
            som berörs i motionerna” (bl. a. i motion 1979/80:1184 av Jörgen
            Ullenhag m. fl. angående den fråga som på nytt aktualiseras med
            den motion som här väcks). Även om en kartläggning av vissa problem
            nu påbörjats måste det framhållas att en lösning av frågan om
            föräldrapenning för hemvändande missionärer och biståndsarbetare
            fortfarande är angelägen. Detta innebär att det lagförslag som
            skall framläggas i dessa avseenden inte kan grundas på hemvistsakkunnigas
            förslag, eftersom detta var inriktat på att lösa proble- men för
            statens egen personal i sådana former att de ideellt arbetande
            organisationerna och deras biståndsarbetare ställdes utanför det
            nya systemet. Ett sådant diskriminerande förfarande gentemot mission
            och annat ideellt u-landsarbete strider mot den positiva inställning
            samhället måste ha när det gäller sådana frivilliga insatser från
            enskilda människors, trossamfunds och andra organisationers sida.
            Socialförsäkringsutskottet har också i det ovan
          </p>
          <pb facs="riksdagen-motions-pdf/data/198081/mot_198081__226/mot_198081__226-003.pdf"/>
          <p xml:id="i-SsutHMhPAURUNgrsyQaRoj">
            Mot. 1980/81:226 15
          </p>
          <p xml:id="i-7iH8hx1nSdyRCSEpg7CjEZ">
            nämnda betänkandet (1980/81:12) erinrat om tidigare riksdagsuttalanden
            om att man bör underlätta svenskars arbete i u-länderna och så
            långt möjligt visa generositet då de återvänder till Sverige.
            Med den utgångspunkten måste det kommande förslaget bygga på en
            likabehandling av de statligt anställda och de ideellt verksamma
            missionärerna och biståndsarbetarna. Med hänvisning till vad som
            anförts hemställs att riksdagen hos regeringen begär förslag till
            ändring i lagen om allmän försäkring i enlighet med vad som anförts
            i motio- nen.
          </p>
          <p xml:id="i-L2wyEfKbu8Ko8FQuu9HcsX">
            Stockholm den 14 januari 1981
          </p>
          <p xml:id="i-4rRnxebpz6GAWZVnjpEaop">
            JÖRGEN ULLENHAG (fp) LINNÉA HÖRLÉN (fp) BERNT EKINGE (fp)
          </p>
        </div>
      </div>
    </body>
  </text>
</TEI>
