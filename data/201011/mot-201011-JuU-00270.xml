<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00270">
  <teiHeader>
    <fileDesc>
      <titleStmt>
        <title>Hatbrott och hedersrelaterade brott mot hbt-personer</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hatbrott och hedersrelaterade brott mot hbt-personer</title>
          <idno type="rdwebb">GY02Ju270</idno>
          <rs type="number">Ju270</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju270/text</ref>
          <ref type="dokument_url_html">http://data.riksdagen.se/dokument/GY02Ju270</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju270</ref>
          <ref type="doc">http://data.riksdagen.se/fil/774D6CE5-63D5-45C3-8A66-C66E46EE1107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MbZPykytUEbT4ygPct2sWN" type="signed"/>
        <correspContext corresp="i-MbZPykytUEbT4ygPct2sWN">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-LQo4gx72eJVYTy9UpxE7fJ" type="numbering">
          <date when="2010-10-28"/>
        </correspAction>
        <correspAction xml:id="i-V2h7JeF3NzNm4BjZysU75M" type="submission">
          <date when="2010-10-26"/>
        </correspAction>
        <correspAction xml:id="i-PF6XhC7SncRTyDEiSGz4EF" type="transfer">
          <date when="2010-10-26"/>
        </correspAction>
        <correspAction xml:id="i-L3ndimQBVNPAysVncAjewn" type="assigned"/>
        <correspContext corresp="i-L3ndimQBVNPAysVncAjewn">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CixCQPPxJxP17qftfh5DhK" type="motBody">
        <div xml:id="i-RPMPJ63QfjHHypz7kzw4R5" type="motProposal" subtype="förslag">
          <head xml:id="i-BmMvKQXWdSkywGp352bu33">
            Förslag till riksdagsbeslut
          </head>
          <list xml:id="i-TaYSmh8wefXa3oy9dpPQCL" style="ol">
            <item xml:id="i-8hRmwwevg7Av1zVoZHnPrG">
              Riksdagen tillkännager för regeringen som sin mening vad som
              anförs i motionen om ökade kunskaper inom rättsväsendet om brott
              mot homosexuella, bisexuella och transpersoner.
            </item>
            <item xml:id="i-4HpGXwkuTFhzyH2TwTxQsp">
              Riksdagen tillkännager för regeringen som sin mening vad som
              anförs i motionen om polisens information till brottsoffer som
              utsätts för hatbrott på grund av sin sexuella läggning eller könsidentitet.
            </item>
            <item xml:id="i-RFqVkcJMGywdcW2cQpom66">
              Riksdagen tillkännager för regeringen som sin mening vad som
              anförs i motionen om en översyn av tillämpningen av den särskilda
              åtalsregel som gäller ärekränkningsbrott med hatmotiv.
            </item>
            <item xml:id="i-KNwjAp8Zpq2BFpMxnFPsUu">
              Riksdagen tillkännager för regeringen som sin mening vad som
              anförs i motionen om insatser mot våld i samkönade relationer
              samt hedersrelaterade brott riktade mot homosexuella, bisexuella
              och transpersoner.
            </item>
          </list>
        </div>
        <div xml:id="i-3Ze1oAvXSqWRWc5Y3v2ptW" type="motContent">
          <head xml:id="i-YcDY8JVbSbJn6dEfiCd3XY" type="h1">
            Motivering
          </head>
          <p xml:id="i-Q2bghXbPdfzAKCb2nka2n4">
            Det är oacceptabelt att våld, hot och diskriminering mot homosexuella,
            bisexuella och transpersoner är vardagliga företeelser. Förtrycket
            tar sig många uttryck, alltifrån nedsättande omdömen till hot,
            misshandel och till och med mord. Tidigare studier har pekat på
            att ungefär var fjärde homo- eller bisexuell person vid minst
            ett tillfälle har utsatts för brott på grund av sin sexuella läggning.
            En betydande andel av de anmälda hatbrotten har också homofobiska
            motiv. Att människor utsätts för brott på grund av sin kärlek
            eller könsidentitet kan aldrig accepteras.
          </p>
          <p xml:id="i-SkRXFa9qD85Hz9kmE4Tdhf">
            Som hatbrott räknas brottslighet som helt eller delvis begås
            för att kränka offret för att han eller hon har en viss hudfärg,
            religion, sexuell läggning osv. Hatbrott mot homosexuella, bisexuella
            och transpersoner måste beivras med samma kraft som andra hatbrott.
            Ändå visar gjorda utredningar från Brottsförebyggande rådet på
            stora brister i rättsväsendets insatser mot hatbrotten.
          </p>
          <p xml:id="i-5R9RA46AFfFLLbkewJSV3Q">
            Det som främst behövs är inte ändrade lagar utan ökade kunskaper
            och bättre rutiner inom rättsväsendet. Mycket tyder på att vissa
            utredningar skulle bli effektivare med speciella utredare som
            har kännedom om homo- och bisexuellas situation. I dag finns inom
            polismyndigheterna särskilda kontaktpersoner för hatbrott, men
            inga särskilda utredare. Polisen och övrig personal inom rättsväsendet
            bör även få ökade kunskaper om homosexuellas, bisexuellas och
            transpersoners situation.
          </p>
          <p xml:id="i-MqTdKi4Wfvs9AanRSVoLhR">
            Sedan 1994 är det en försvårande omständighet om syftet med brottet
            är att kränka en person grundat på tillhörighet till folkgrupp
            m.m. (brottsbalken 29 kap. 2 § första stycket 7). År 2002 förtydligades
            också att bestämmelsen även gäller hatbrott med anspelning på
            offrets sexuella läggning. Däremot ingår könsidentitet inte i
            den explicita uppräkningen. Studier från Brottsförebyggande rådet
            visar dock att denna s.k. straffskärpningsbestämmelse bara använts
            i vart sjunde rättsfall där den kunnat användas. Det är helt oacceptabelt
            att så är fallet. Dessa brister innebär samtidigt att samhället
            sänder ut signaler om att hot och våld mot hbt-personer, trots
            gällande lag, inte är så farligt. Det behöver göras en rejäl uppryckning
            av rättsväsendets kunskaper, inom både polisen, åklagarväsendet,
            domstolsväsendet och kriminalvården. Särskilda utredare bör handlägga
            hatbrott i polismyndigheterna. Kunskaperna får dock inte stanna
            hos enskilda personer utan måste nå ut i organisationerna.
          </p>
          <p xml:id="i-CMGYNN4rEugFvUpmgy9Lrt">
            Rutinerna vid brottsanmälningar måste också bli bättre och en
            särskild kod för hatbrott bör införas i polisens datoriserade
            anmälningssystem. Polisen är skyldig att informera brottsoffer
            om att de, om de så önskar, kan erbjudas hjälp av brottsofferjourer
            eller andra instanser. I praktiken fungerar denna informationsgivning
            ojämnt, och det finns också skäl att anta att informationen, när
            den ges, normalt endast handlar om jourer i den egna kommunen
            eller trakten. Samtidigt finns det en särskild brottsofferjour
            i Stockholm med inriktning på homosexuella, bisexuella och transpersoner
            och som kan erbjuda unik hjälp till personer som utsätts för hatbrott
            på grund av sin sexuella läggning. På samma sätt finns det ju
            också brottsofferjourer med särskild etnisk eller språklig profil.
            Regeringen bör på lämpligt sätt agera för att förbättra polisens
            information till brottsoffer som utsätts för hatbrott på grund
            av sin sexuella läggning eller könsidentitet.
          </p>
          <p xml:id="i-PpgMd7SmZPTHRBiQBhajM8">
            Även kontakterna mellan polisen och frivilligorganisationer behöver
            öka. I dag är det bara i vart femte närpolisområde som det förekommer
            sådana kontakter, och det sker då främst med invandrarföreningar,
            muslimska församlingar m.m. Föreningar för homosexuella, bisexuella
            och transpersoner tappas ofta bort. Ett rimligt mål är att det
            inom de närmaste fyra åren etableras fortlöpande kontakter mellan
            polisen och frivilligorganisationer i alla närpolisområden i hela
            landet, inklusive föreningar för homosexuella, bisexuella och
            transpersoner där så är relevant. Huvudregeln vid ärekränkningsbrott
            (dvs. förtal och förolämpning) är att det endast är den målsägande
            själv som kan väcka åtal. När det gäller brott där ärekränkningen
            anspelar på personens homosexuella läggning (eller ras, hudfärg,
            nationella eller etniska ursprung eller trosbekännelse) har dock
            åklagare möjlighet att åtala om det av särskilda skäl anses påkallat
            från allmän synpunkt. Denna möjlighet finns för att statsmakten
            skall kunna ingripa även mot denna typ av hatbrott, men i praktiken
            är det mycket tveksamt om möjligheten utnyttjas. Regeringen bör
            ta initiativ till en översyn av rättsväsendets tillämpning av
            åtalsbestämmelsen i brottsbalken 5 kap. 5 § vad gäller hatbrott.
            I samband med översynen bör paragrafen också breddas till att
            omfatta förolämpning med anspelning på sexuell läggning (alltså
            homo-, bi- eller heterosexualitet) samt könsidentitet och könsidentitetsuttryck
            (t.ex. transvestism eller transsexualism).
          </p>
          <head xml:id="i-RqYYZ6cYcbUVnnJwegbTgu" type="h2">
            Insatser mot hedersrelaterade brott och våld i samkönade relationer
          </head>
          <p xml:id="i-AA4BtQzY9GtwxbjRciNX7U">
            Det patriarkalt färgade våldet mot familjemedlemmar som bryter
            könsrollsmönstren drabbar inte bara unga kvinnor som själva vill
            välja en man att leva tillsammans med. Det förekommer också att
            s.k. hedersbrott riktar sig mot familjemedlemmar som väljer att
            öppet stå för sin homosexualitet eller kanske sin transsexualism.
            Detta är en lika allvarlig kränkning av individens rättigheter
            som all annan hedersrelaterad brottslighet. Behovet av stöd och
            hjälp från myndigheterna, t.ex. i form av adekvata åtgärder från
            skolans sida eller skyddat boende för ungdomar som hotas av sina
            familjer, är också detsamma.
          </p>
          <p xml:id="i-G6SSHPyncMyayrSqUtuWe">
            Kvinnor eller män som lever i samkönade förhållanden drabbas
            av allt att döma av partnerrelaterat våld i samma utsträckning
            som kvinnor som lever i förhållanden med män. Att döma av det
            utrymme våld inom samkönade parrelationer har fått i t.ex. massmedier
            förekommer inte något sådant våld alls. Tyvärr överensstämmer
            inte denna bild med verkligheten, vilket bl.a. uppmärksammas i
            skriften Kvinna slår kvinna, man slår man från Nationellt råd
            för kvinnofrid. Det samkönade partnervåldet följer samma mönster
            som råder inom olikkönade parförhållanden med en blandning av
            kontroll, hot och terror och förlöjligande utöver det fysiska
            våldet. Dessutom kan ett antal särskilda faktorer förstärka den
            drabbades motstånd mot att söka hjälp eller göra en polisanmälan,
            t.ex. rädsla för att möta förakt eller oförstående från omgivningen
            på grund av den sexuella läggningen.
          </p>
          <p xml:id="i-VLEKeKxaac9Fy5fPpkwovT">
            Av denna orsak är regeringens nationella handlingsplan mot mäns
            våld mot kvinnor, våld i samkönade relationer och hedersrelaterade
            brott mycket betydelsefull. I handlingsplanen har våld i samkönade
            relationer och det hedersrelaterade våldet mot hbt-personer på
            ett förtjänstfullt sätt uppmärksammats och integrerats. Regeringen
            bör nu uppmärksamt följa myndigheters och andra parters förverkligande
            av handlingsplanens intentioner, så att inte frågor kring våld
            i samkönade relationer och hedersrelaterade brott på grund av
            en människas sexuella läggning eller könsidentitet tappas bort
            i genomförandefasen. Detta bör riksdagen som sin mening ge regeringen
            till känna.
          </p>
        </div>
        <div xml:id="i-BhJdHGEMurLpmyPGYWDM3r" type="motSignatures">
          <list xml:id="i-Ams289r79FujqHDpFPzng7">
            <item xml:id="i-BJFiTMmC9yM9394n5isBLr" who="i-TEkdGy8DEUwcbVAxHygs6z">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
