<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00270">
  <teiHeader>
    <fileDesc>
      <titleStmt>
        <title>Förenklat företagande</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenklat företagande</title>
          <idno type="rdwebb">GU02Sk270</idno>
          <rs type="number">Sk270</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk270/text</ref>
          <ref type="dokument_url_html">http://data.riksdagen.se/dokument/GU02Sk270</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk270</ref>
          <ref type="doc">http://data.riksdagen.se/fil/14A35409-F108-4C44-91E3-727B18A879ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DBdQUQEGMWivCsGBEXfbKV" type="signed"/>
        <correspContext corresp="i-DBdQUQEGMWivCsGBEXfbKV">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-AjXPCzfwW8MDuLt1B2if5z" type="referral">
          <date when="2006-11-07"/>
        </correspAction>
        <correspAction xml:id="i-AttA2amNH73vHyrhP8EaNF" type="dismissal">
          <date when="2006-11-07"/>
        </correspAction>
        <correspAction xml:id="i-Xm1ocEZsJqMKPJoRxeb1k2" type="numbering">
          <date when="2006-11-01"/>
        </correspAction>
        <correspAction xml:id="i-MuM2XWbCpaqwbYFg35cqYH" type="submission">
          <date when="2006-10-31"/>
        </correspAction>
        <correspAction xml:id="i-DyATAQf7sUoJewActAv8Bh" type="transfer">
          <date when="2006-10-30"/>
        </correspAction>
        <correspAction xml:id="i-H5QPnp3M3ZNMPPpzvMerzf" type="assigned"/>
        <correspContext corresp="i-H5QPnp3M3ZNMPPpzvMerzf">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Vsg9uMPF3zF5e6ehdmM36" type="motBody">
        <div xml:id="i-9DmvWtKYLJmTBXF8XVe1qx" type="motProposal" subtype="förslag">
          <head xml:id="i-NR1Rko2SmkFkVWVNXWtrYE">
            Förslag till riksdagsbeslut
          </head>
          <p xml:id="i-8zZn4cYXwiZb9Nb1daY63B">
            Riksdagen tillkännager för regeringen som sin mening vad i motionen
            anförs om att utreda schablonskatt och förenklad deklaration för
            småföretagare.
          </p>
        </div>
        <div xml:id="i-EDG1YxXuiNAj4BXziDirv2" type="motContent">
          <head xml:id="i-X1APwZXUQHZ11vNdrmrUwf" type="h1">
            Förenklat företagande
          </head>
          <head xml:id="i-ML2pUMjn7aMdJNEGZwBkmA" type="h1">
            Motivering
          </head>
          <p xml:id="i-8kPWJ3d3DyQLwDXDd2Ybje">
            Alla företag har börjat som en idé hos någon. Det är viktigt
            att många fler vågar ta steget att bli egenföretagare. För både
            löntagare och arbetslösa måste det bli ett intressantare alternativ.
            Det är de mindre företagen som växer, och ju fler som startar
            företag, desto större möjligheter att det bland dessa uppstår
            många växande företag. Många egenföretagare är därför sannolikt
            den viktigaste potentialen för ökad sysselsättning i den privata
            sektorn.
          </p>
          <p xml:id="i-Decz554sGfwbdepRhApRVe">
            Många som blivit företagare har sig själva som enda anställd.
            Vi behöver förkorta sträckan i tid och tanke mellan idé och verksamhet.
          </p>
          <p xml:id="i-3gjBJ9aNUHARhtaR4AcqxP">
            Morgondagens arbetsmarknad kommer att se mycket annorlunda ut
            än dagens. I själva verket pågår förändringen hela tiden. Färre
            kommer att ha fasta tjänster. Fler kommer att arbeta med uppdragsverksamhet
            eller vara egna företagare. Självklart måste då regelverket, som
            vuxit fram under 1900-talet, anpassas till allt det nya på 2000-talet.
          </p>
          <p xml:id="i-B3CeuNYHUgNPhqMrGQ2Aqt">
            Förslagen i denna motion tar sin utgångspunkt där allting börjar.
            Hos den enskilde. Fler egenföretagare som så småningom bygger
            ut och anställer någon annan är en förutsättning för fler växande
            företag och fler nya jobb i Sverige.
          </p>
          <head xml:id="i-MGNQN8vVBX9XE7MuKqxusW" type="h1">
            Entreprenörer ska inte behöva bli administratörer
          </head>
          <p xml:id="i-A1spHPujhZ6nD393wFdTF3">
            Låt mig ge några konkreta exempel.
          </p>
          <p xml:id="i-X3n7fa4kMJxPCuQ6qKzqVY">
            Anna har just gått ut gymnasiets grafiska linje. Hon tycker att
            det finns gott om trista hemsidor på Internet. Anna skaffar en
            laptop och en F-skattsedel och erbjuder sina tjänster som webbredaktör
            till mindre företag och organisationer.
          </p>
          <p xml:id="i-JesJtFZAe7Jy6c8Fr9xJsM">
            Kalle har jobbat som städare men är nu arbetslös. Han skaffar
            lite städutrustning, en F-skattsedel och börjar sätta upp lappar
            i området.
          </p>
          <p xml:id="i-29YJ7UNnrmv2Y3Tbx3sbFY">
            Per-Inge trivs inte i rollen som anställd journalist. Han vill
            bli frilans. Han skaffar en dator, en F-skattesedel och börjar
            ringa runt till redaktioner för att erbjuda sina tjänster.
          </p>
          <p xml:id="i-TYQ1E9GPM5z3ExLmXMoTa5">
            Journalister, informatörer, freelans-fotografer, illustratörer,
            designer, trädgårdsarbetare, barnvakter det finns många yrkesgrupper
            som genom egenföretagande säljer framför allt sin tid och sitt
            kunnande. För dem behöver vi göra steget till företagandet mycket
            kortare.
          </p>
          <p xml:id="i-fHLvEasVYmsP8rkVJjifR">
            Gemensamt för dessa människor är ofta att de är mer entreprenörer
            än administratörer. Det ska de kunna förbli. Regelverket som omgärdar
            företagandet är fortfarande mycket omfattande och anpassat framför
            allt till tillverkande, kapital- och materielintensiva storföretag.
            Det stämmer illa överens med framväxten av små tjänsteföretag.
            Många av de nya entreprenörerna säljer framför allt just sin tid
            och sitt kunnande.
          </p>
          <p xml:id="i-FuGhbx9QrGV6VAjUUC958q">
            I framtiden borde det bli lika naturligt att gå in i företagarrollen
            som att söka sin anställning hos någon annan. Då behöver också
            steget till eget företagande bli kortare än i dag.
          </p>
          <p xml:id="i-DnT5zMSL9n6YPGJ7SshCfr">
            Ett gott företagsklimat handlar inte enbart om skatter och regler,
            utan också om attityder inte minst från det politiska systemet
            och myndigheternas sida.
          </p>
          <p xml:id="i-UWbrMVLwdBWqDyx6i92Pex">
            Vilka signaler får unga, entusiastiska människor från myndigheterna
            när de står i begrepp att förverkliga en företagsidé? Ett talesätt
            lyder Det är enklare att bestiga berget K12 än att fylla i blankett
            K10.
          </p>
          <p xml:id="i-9cNpTBTXHZDXJWyoS3hTpJ">
            I ett samhälle där det är naturligt att bli sin egen, gå ut på
            arbetsmarknaden och erbjuda sina tjänster, ska unga människor
            inte genast behöva anlita revisorer och redovisningskonsulter.
            bara därför att de saknar fördjupade kunskaper om periodiseringsfonder,
            klyvningsräntor och expansionsmedel. Då ska man inte behöva ge
            upp innan verksamheten ens kommit i gång, bara för att Skattemyndigheten
            krånglar om F-skattsedeln. Regeringen aviserar ett omfattande
            regelförenklingsarbete. 25 % av företagens regelbörda ska lyftas
            av under mandatperioden. Här är några förslag som skulle kunna
            bidra till att nå detta mål.
          </p>
          <head xml:id="i-XVz3StHyWQkYhEEexw5Mba" type="h1">
            Förenklad företagardeklaration och schablonskatt
          </head>
          <p xml:id="i-NkBr1SXJ3Hf5EywfadRap3">
            Skatte- och deklarationsregler är fortfarande i alltför stor
            utsträckning formade efter de större företagen, efter tillverkande,
            kapital- och materielintensiva företag. Det stämmer dåligt med
            det moderna företagandet i olika former av tjänsteproduktion.
          </p>
          <p xml:id="i-UysAnpAuLDrHhGikWy6m9d">
            Bland de nya entreprenörerna är det många som säljer framför
            allt sin egen tid och sin egen kompetens: personer med kontoret
            på fickan. De arbetar kanske hemifrån, eller tillfälligt hos uppdragsgivaren.
            De arbetar ibland självständigt, och bildar ibland tillfälliga
            s k nätverksföretag tillsammans med andra egenföretagare. Kanske
            är man flera om samma lokal, delar på utrustning och kostnader,
            men har rent professionellt inte så mycket med varandra att göra.
          </p>
          <p xml:id="i-2GLeUhuy8vCqSQtdYULDwT">
            Sådana småföretagare i tjänstesektorn har sällan stora omkostnader.
            Det kan i ett uppbyggnadsskede vara nödvändigt att skaffa t ex
            viss datorutrustning och mobiltelefon eller en gräsklippare men
            därefter är omkostnaderna för att driva verksamheten begränsade,
            jämfört med t ex ett tillverkande företag.
          </p>
          <p xml:id="i-TmBogzKpvew5xHvzs4bk3G">
            För många blir därför det omfattande uppgiftslämnandet och den
            detaljerade bokföringen onödiga. Deklarationsblanketternas frågor
            är ofta både svårbegripliga och helt irrelevanta.
          </p>
          <p xml:id="i-R5SC6K4sXMZCwqSnHGZtVu">
            Därför bör en förenklad deklaration för företagande införas.
            För enmansföretaget bör man kunna välja att lämna förenklad företagsdeklaration,
            precis som en löntagare kan lämna förenklad självdeklaration.
            Totala inkomster redovisas, från detta dras löne- och avgiftssumman
            samt en schablon för kostnader. Mellanskillnad utgör skattepliktigt
            överskott.
          </p>
          <p xml:id="i-XAqEFhnh21Yp9JHJk1f4Bf">
            En kostnadsschablon, som kan tänkas täcka kontorskostnader som
            telefon, porto, data, vissa övriga marknadsutgifter, resor etc
            räknas fram. Den kan till exempel ligga som en viss andel av omsättningen
            upp till ett maxbelopp, till exempel 50 000 kronor. Till detta
            kan man lägga verifierad kontorshyra. Eftersom många enmansföretagare
            i tjänstesektorn har kontoret på fickan, d v s i sin egen bostad,
            bör kontorshyra inte inräknas i schablonen.
          </p>
          <p xml:id="i-MprMcCNR8uWyrh6hmp8jYg">
            Syftet med en förenklad företagsdeklaration är inte i första
            hand att åstadkomma en skattesänkning, utan just en förenkling.
            I ett första steg bör detta förslag endast gälla dem som har mycket
            små omkostnader och därför inte alls behöver lämna alla de uppgifter
            som krävs i det nuvarande systemet. En schablon på den nivå som
            här föreslås som lämplig får liten statsbudgetpåverkan.
          </p>
          <p xml:id="i-8NXHU7UDHd4EP5pyWzeXTq">
            Småföretagare som ser att kostnaderna inte nämnvärt överstiger
            schablonen slipper anlita revisorer, alternativt slipper ägna
            dagar åt att försöka begripa Skatteförvaltningens informationsbroschyrer.
          </p>
          <p xml:id="i-G1Ahvca5QdJXwC463VM1JY">
            Ett enkelt och tydligt system för inbetalning av moms, sociala
            avgifter och preliminär skatt ska kopplas till den förenklade
            företagsdeklarationen, exempelvis genom att allt betalas i samband
            med och på samma sätt som momsen, så att enkelhet präglar hela
            relationen till skattemyndigheterna. På detta sätt kan även bokföringen
            till viss del förenklas, även om alla inkomster och utgifter givetvis
            ska bokföras och verifieras. Detta har ingen civilrättslig inverkan
            bokföringslagen ska givetvis följas men bokföringen behöver inte
            utformas för att kunna få fram en mängd uppgifter för deklarationen.
          </p>
          <p xml:id="i-KdS4MnfbmBB2J7kVENLoox">
            I och med att det är deklaration, beskattning och bokföring som
            förenklas kan detta införas utan att någon ny företagsform införs.
          </p>
          <p xml:id="i-QdSBaREpRQGZTgzAqBhsR2">
            Regeringen bör ges i uppdrag att utreda närmare hur en schablonbeskattning
            och förenklad deklaration i enlighet med skissen ovan kan införas.
          </p>
          <p xml:id="i-P85MPQ3LuYJDkBBeFhBg3Z">
            Detta bör riksdagen som sin mening ge regeringen till känna.
          </p>
        </div>
        <div xml:id="i-Fw4qUWy7JMNFUKFtn79Y9U" type="motSignatures">
          <list xml:id="i-VUPCnBV4Ynk5MZkyFXMxXQ">
            <item xml:id="i-AAb1pPmii8NYWUxFZFpJui" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
