<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00389">
  <teiHeader>
    <fileDesc>
      <titleStmt>
        <title>Förskola och fritidshem</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förskola och fritidshem</title>
          <idno type="rdwebb">H002Ub389</idno>
          <rs type="number">Ub389</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub389/text</ref>
          <ref type="dokument_url_html">http://data.riksdagen.se/dokument/H002Ub389</ref>
          <ref type="dokumentstatus_url_xml">http://data.riksdagen.se/dokumentstatus/H002Ub389</ref>
          <ref type="doc">http://data.riksdagen.se/fil/4EF2EBE9-3FBB-42E2-A3DD-66F8A05C16AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QYoUKdU1RNq4eUoPPHHyEv" type="signed"/>
        <correspContext corresp="i-QYoUKdU1RNq4eUoPPHHyEv">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-7mZ8N5gkwJReehvaecSf73">
          <date when="2012-10-08"/>
        </correspAction>
        <correspAction type="submission" xml:id="i-26bAzjVsV3TWSKWfX2mAe3">
          <date when="2012-10-03"/>
        </correspAction>
        <correspAction type="transfer" xml:id="i-GNpzuWuvTHkpUA8dJfitPp">
          <date when="2012-10-03"/>
        </correspAction>
        <correspAction type="assigned" xml:id="i-KSqdfbW8GJmXi7d9aU2Gs6"/>
        <correspContext corresp="i-KSqdfbW8GJmXi7d9aU2Gs6">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-5jHbv77c7GUdgtaYKuqVoh">
          <head xml:id="i-P6gdx1ZARTB1MdwRmPRXBZ">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Barns behov ska gå före vinstintressen 2
            </item>
            <item>
              4 Kommunala förskoleavtal 3
            </item>
            <item>
              5 Mer förskola till fler barn 4
            </item>
            <item>
              6 Barnomsorg på kvällar, nätter och helger 4
            </item>
            <item>
              7 Säkrare fritidshem med mindre grupper 5
            </item>
            <item>
              8 Bättre förskola och fritidshem med bättre utbildning 6
            </item>
            <item>
              9 Legitimation och behörighet 7
            </item>
          </list>
        </div>
        <div type="motProposal" subtype="förslag">
          <head xml:id="i-3usxUCNuyMzCwoVwvTQgra">
            2 Förslag till riksdagsbeslut
          </head>
          <list style="ol">
            <item xml:id="i-4kzSduB8DNmCyARsTKHG4D">
              Riksdagen tillkännager för regeringen som sin mening vad som
              anförs i motionen om att tillsätta en utredning med direktiv att
              ta fram förslag till ny lagstiftning om ägandeformer för privata
              förskolor med offentlig finansiering som garanterar att alla offentliga
              medel återinvesteras i verksamheten.
            </item>
            <item xml:id="i-XAQtPMAewL4zdFvhGDBfWm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till en ändring i skollagen i syfte att ge kommunerna makt över
              etableringen av nya förskolor genom att ingå kommunala förskoleavtal
              med privata utförare.
            </item>
            <item xml:id="i-9AxiQFFFfsHtQ42aEufBVn">
              Riksdagen tillkännager för regeringen som sin mening vad som
              anförs i motionen om att barn till arbetslösa och föräldralediga
              bör ha rätt till minst 30 timmars vistelsetid per vecka i förskolan.
            </item>
            <item xml:id="i-EvqxpFFSwLjRvBVK2fi35N">
              Riksdagen tillkännager för regeringen som sin mening vad som
              anförs i motionen om att kommunerna ska vara skyldiga att erbjuda
              barnomsorg inte bara på dagtid utan även på kvällar, nätter och
              helger.
            </item>
            <item xml:id="i-3zPanh995HtiWjfA5DFcf1">
              Riksdagen tillkännager för regeringen som sin mening vad som
              anförs i motionen om att det bör införas ett statligt stöd för
              att anställa fler i fritidshemmen där villkoret är att kommunen
              bidrar med halva kostnaden.
            </item>
            <item xml:id="i-VfZGUz7MMvJ5FvBpBSYag2">
              Riksdagen tillkännager för regeringen som sin mening vad som
              anförs i motionen om att alla lärarutbildningar, inklusive dem
              för arbete i förskola, förskoleklass och fritidshem, förlängs
              till 240 poäng och att minst 60 poäng av kurserna ska vara på
              avancerad nivå i syfte att ge behörighet för utbildning på master-
              och forskarnivå.
            </item>
            <item xml:id="i-Drpbb8WZLR6Ex3SsVR5aD3">
              Riksdagen tillkännager för regeringen som sin mening vad som
              anförs i motionen om legitimation och behörighet för fritidspedagoger.
            </item>
          </list>
        </div>
        <div type="motContent">
          <head type="h1" xml:id="i-AKN2EkFbnPTMheUW8d7YDe">
            3 Barns behov ska gå före vinstintressen
          </head>
          <p xml:id="i-WYVDH4VLcyWzDwjtN7YaGc">
            Förskolan är till för att ge kvinnor samma möjlighet som män
            att delta på arbetsmarknaden, och för att stimulera barns utveckling.
            I de förskolor som drivs med ett vinstintresse får barnens behov
            stå tillbaka och när kvaliteten sjunker i förskolan förflyttas
            ansvaret för omsorgen av barnen från den gemensamma välfärden
            till den enskilda föräldern, vilket oftast visar sig vara mamman.
          </p>
          <p xml:id="i-EHQe72sk5pTTXQ91821kMh">
            Privata förskolor har funnits sedan förskoleverksamhet började
            etableras i slutet av 1800-talet. Även sedan förskolan blev ett
            kommunalt ansvar har det privata inslaget funnits kvar i form
            av enskilda huvudmän. Till och med den 1 juli 2006 kunde kommunerna
            själva planera förskoleverksamheten. Det fanns en möjlighet, men
            inte skyldighet, för kommunen att bevilja tillstånd och bidrag
            för enskilda förskolor. I en gemensam reservation i utbildningsutskottet
            våren 2006 föreslog de borgerliga partierna tillsammans med Miljöpartiet
            att kommunerna skulle bli skyldiga både att godkänna alla enskilda
            förskolor och att ge dem bidrag, dvs. etableringsfrihet.
          </p>
          <p xml:id="i-L5AkzHggfUc5eR9Ryc2pqa">
            Ökningen av antalet enskilda förskolor har accelererat sedan
            riksdagen beslutade om etableringsfrihet 2006. Under denna period
            har andelen förskolor som drivs som föräldrakooperativ minskat
            medan andelen bolagsförskolor har ökat. Sedan 2006 har förskolor
            med ett bolag som huvudman blivit omkring 300 fler och antalet
            barn i dessa förskolor har nästan fördubblats.
          </p>
          <p xml:id="i-CaH6AW2z92BwddGNL8zp36">
            Det som framför allt skiljer de kommunala och de enskilda förskolorna
            åt är personalens utbildning. I de kommunala förskolorna har 51,7
            procent av personalen förskollärarutbildning, 38 procent barnskötarutbildning
            och 5,4 procent saknar utbildning för arbete med barn. I de enskilda
            förskolorna är det en mindre andel av personalen som har en relevant
            utbildning; 36,7 procent har förskollärarutbildning, 38,7 procent
            barnskötarutbildning och 10,7 procent saknar utbildning för arbete
            med barn.
          </p>
          <p xml:id="i-DxP9wQDpyebwXocS1UTrTy">
            En viktig faktor för att konkurrensen på en marknad ska fungera
            är att konsumenterna enkelt kan välja bort företag de av en eller
            annan anledning inte är nöjda med. Förskolor fungerar inte så.
            Barn som går på förskolan behöver bland annat kunna känna tillit
            till personalen och lära känna andra barn. Sociala band är en
            avgörande del av verksamheten. Tröskeln för att byta förskola
            är hög, vilket begränsar ett skolföretags förluster av att sänka
            kvaliteten. Det som ur ett pedagogiskt perspektiv är anknytning,
            är från ett företagsekonomiskt perspektiv en inlåsningseffekt
            som ger företaget en stark förhandlingsposition. Denna position
            förstärks ytterligare av att det är viktigt för många föräldrar
            att förskolan ligger nära hemmet.
          </p>
          <p xml:id="i-QFWDkihZwjiQu12MZcAjJC">
            Det behövs en översyn av lämpliga ägandeformer för privata förskolor
            samt förslag till ny lagstiftning för att garantera att de offentliga
            bidragen till privata förskolor ska komma barnen till godo och
            t.ex. inte utbetalas som vinst till skolans ägare, föras över
            till dotterbolag eller användas för uppköp eller nyetablering
            av fler skolor varken i Sverige eller utomlands.
          </p>
          <p xml:id="i-Q8D27ZHCpEDfGocg5S96c5">
            Vänsterpartiet vill att det, i enlighet med vad som anförts,
            tillsätts en utredning med direktiv att ta fram förslag till ny
            lagstiftning om ägandeformer för privata förskolor med offentlig
            finansiering som garanterar att alla offentliga medel återinvesteras
            i verksamheten. Detta bör riksdagen som sin mening ge regeringen
            till känna.
          </p>
          <head type="h1" xml:id="i-XgDkWmbNMETZpFGssSFNJ6">
            4 Kommunala förskoleavtal
          </head>
          <p xml:id="i-QJNeDHUDqCTPpjZhZZhaZJ">
            För att kunna erbjuda alla barn förskoleplats måste kommunen
            ha möjlighet att planera när och var förskolor etableras. Enligt
            nuvarande lagstiftning är en kommun tvungen att godkänna och betala
            ut bidrag till alla privata förskolor som bedöms följa lagar och
            regler oavsett om dessa förskolor behövs eller inte.
          </p>
          <p xml:id="i-KJhG8Ek56fkbn2jY6BhdQP">
            Kommunen ska i stället få rätt att själv bestämma om den vill
            skriva avtal med enskilda förskolor och på så sätt kunna planera
            utbudet av förskolor efter de behov som finns. Det innebär också
            att det alltid är kommunen som har ansvar för verksamheten vid
            alla offentligt finansierade förskolor och att det finns tillräckligt
            med platser för alla barn. Kommunen kan då redan från början försäkra
            sig om att alla förskolor följer de lagar och regler som gäller
            för all förskoleverksamhet. Kommunen kan dessutom ställa ytterligare
            krav, t.ex. att lokalerna ska vara tillgänglighetsanpassade, att
            de anställda ska vara utbildade eller att maten ska lagas på förskolan.
            Om de enskilda förskolorna inte följer de villkor som gäller kan
            kommunen säga upp avtalen och dra in bidragen.
          </p>
          <p xml:id="i-EVazM43oAQeMt7Zm6Tqdc5">
            Kommunen måste också få bättre möjligheter att granska både de
            personer och de organisationer som vill starta en förskola för
            att hindra oseriösa personer att ens få chansen att driva förskolor.
            Avtalen skulle också ge möjlighet att avsluta samarbetet med personer
            och företag som exempelvis har stora skatteskulder eller är dömda
            för brott.
          </p>
          <p xml:id="i-JD6mMRgcsaNvyeqpmyAt7j">
            I avtalen bör också ingå att alla förskolor är skyldiga att delta
            i kommunens kvalitetsutveckling och även att de enskilda förskolorna
            kan granskas på samma sätt som de kommunala.
          </p>
          <p xml:id="i-RrjiSxvFLasqdCvkqHMVEZ">
            Regeringen bör därför, i enlighet med vad som anförts, återkomma
            med förslag till en ändring av skollagen i syfte att ge kommunerna
            makt över etableringen av nya förskolor genom att ingå kommunala
            förskoleavtal med privata utförare. Detta bör riksdagen som sin
            mening ge regeringen till känna.
          </p>
          <head type="h1" xml:id="i-CYhJhzkdMemWV9pqZohrHv">
            5 Mer förskola till fler barn
          </head>
          <p xml:id="i-EKT2K8dtcQHAaLappepXkh">
            Alla barn ska ha möjlighet att gå i förskola eftersom det är
            ett bra stöd i deras utveckling. Vårdnadsbidraget och barnomsorgspengen
            skapar ökade klyftor mellan de barn som vistas i förskolan och
            de barn som inte får chansen att ta del av förskolepedagogiken.
          </p>
          <p xml:id="i-5dSfN9dbb3wots9yxukz78">
            Vänsterpartiet menar att förskolan ska vara avgiftsfri, tillgänglig
            och likvärdig för alla. Därför vill vi på sikt införa en avgiftsfri
            allmän förskola, med rätt till en vistelsetid om minst 30 timmar
            per vecka, för barn från ett års ålder.
          </p>
          <p xml:id="i-KZxPgPDAmyVaQj3Fi89j8N">
            Som ett första steg bör rätten till förskola stärkas för barn
            till arbetslösa och föräldralediga. Barn till arbetslösa och föräldralediga
            bör ha rätt till minst 30 timmars vistelsetid per vecka i förskolan.
            Detta bör riksdagen som sin mening ge regeringen till känna.
          </p>
          <p xml:id="i-KMEE8j96yoXYE6oRyk4u4k">
            I vårt budgetförslag ökar vi stadsbidraget till kommunerna med
            550 miljoner kronor fr.o.m. år 2014 för stimulera vistelsetid
            i förskolan för barn till arbetslösa och föräldralediga. Se motion
            2012/13:Ub475 Utgiftsområde 16.
          </p>
          <head type="h1" xml:id="i-EHtbqkkMdbruYHq9PcAg2L">
            6 Barnomsorg på kvällar, nätter och helger
          </head>
          <p xml:id="i-BnWoT6295ANHxEsivxf2jA">
            Förskola och barnomsorg är också till för att föräldrar ska kunna
            jobba. I dag har de flesta barn rätt att gå i förskola i alla
            fall de barn som har föräldrar som jobbar dagtid. Fast många föräldrar
            jobbar på kvällar, nätter och helger och de blir alltfler. Över
            300 000 av dessa föräldrar har små barn i förskoleåldern. Trots
            det erbjuder mindre än hälften av landets kommuner barnomsorg
            på obekväm arbetstid. Det borde vara fler eftersom en utbyggd
            förskola och barnomsorg är en förutsättning för en hög sysselsättning.
          </p>
          <p xml:id="i-9E1iVnwCW3eWXb2rpPd1G1">
            Allt fler arbetsuppgifter utförs på andra tider än dagtid. Inom
            tillverkningsindustrin förekommer skiftarbete i stor utsträckning
            och t.ex. bland kulturarbetare är det vanligt med sena föreställningar.
            Den främsta orsaken till att fler jobbar utanför dagtid är dock
            att servicebranscherna har vuxit och att tillgängligheten inom
            vård och omsorg har ökat.
          </p>
          <p xml:id="i-H2sxWhhazKheE5qoAUxg7n">
            Nästan två tredjedelar av de småbarnsföräldrar som jobbar i serviceyrken
            har obekväma arbetstider. Det är dessutom yrken där många av de
            anställda är kvinnor. Eftersom kvinnor generellt får ta ett större
            ansvar för barnen drabbas småbarnsmammor med obekväma arbetstider
            särskilt hårt om det inte finns tillgång till barnomsorg när de
            jobbar.
          </p>
          <p xml:id="i-FMURPDkhdHQ1bCecz9ggbw">
            En del föräldrar kan givetvis lösa barnpassningen på egen hand,
            i brist på kommunal barnomsorg. De kan t.ex. dela på ansvaret
            för barnen eller få hjälp av släktingar. Det är svårare för den
            som är ensamstående eller har sin släkt på annan ort eller i ett
            annat land. De kanske måste avstå från att ta sådana arbeten eller
            gå upp i arbetstid även om det ger högre lön. Eller också tvingas
            de betala dyrt för privat barnpassning och får då behålla en mindre
            del av sin lön. En ensamstående mamma som arbetar deltid i en
            butik skulle kunna få betydligt bättre ekonomi om hon hade kunnat
            ta några arbetspass på kvällar och helger.
          </p>
          <p xml:id="i-QNZeS77oZ73VoAoGM6GzyH">
            Det måste skapas bättre förutsättningar för föräldrar att kombinera
            sitt föräldraskap med arbete. Fler föräldrar ska få möjlighet
            att arbeta när de vill och hur mycket de vill. Det är positivt
            för sysselsättningen och det är bra för människors ekonomi. Men
            en utbyggd barnomsorg är i första hand en reform för att fler
            barn ska få det lite bättre när de växer upp. Fler föräldrar som
            arbetar och slipper oroa sig för ekonomin innebär helt enkelt
            färre fattiga barn. Barn behöver också trygghet och kontinuitet.
            Det kan de få om det finns en permanent lösning med en professionell
            barnomsorg utförd av utbildad personal med kunskap och erfarenhet.
            Barnomsorgen måste därför anpassas till alla föräldrars behov.
            Kommunerna ska vara skyldiga att erbjuda barnomsorg inte bara
            på dagtid utan även på kvällar, nätter och helger. Detta bör riksdagen
            som sin mening ge regeringen till känna.
          </p>
          <p xml:id="i-5oRE1rmahExcfro5mctPRv">
            För att tillgodose detta behov anslår vi medel till 15 000 fler
            förskoleplatser. Se motion 2012/13:Ub475 Utgiftsområde 16.
          </p>
          <head type="h1" xml:id="i-CnwfbUCp99qrp4Drjx1qiX">
            7 Säkrare fritidshem med mindre grupper
          </head>
          <p xml:id="i-PHiY36fDUzqmbNjCtjhgtS">
            Fritidshemmen ska hålla lika hög kvalitet som skolan eftersom
            de är en del av en samlad skoldag. De flesta barn i yngre åldrar
            börjar och slutar också sin skoldag på fritidshemmet. Tyvärr vistas
            många av dem i en torftig och osäker miljö eftersom grupperna
            är för stora och personalen för liten för att en meningsfull verksamhet
            ska kunna erbjudas.
          </p>
          <p xml:id="i-7NKQxJfNYGDrF4VHAAwV3V">
            Det blir sämre för varje år som går. År 1990 var det i genomsnitt
            8,3 barn per årsarbetare i fritidshemmen. År 2011 var antalet
            barn per årsarbetare mer än dubbelt så stort, 20,4. Grupperna
            har följaktligen också ökat i storlek och antalet barn per avdelning
            är nästan 40. Sedan högerregeringen tillträdde har den negativa
            utvecklingen accelererat och den genomsnittliga gruppstorleken
            ökat med 25 procent.
          </p>
          <p xml:id="i-7gsoJfutJsaUW2CkWiME7H">
            Statsbidraget till personalförstärkningar i skola och fritidshem
            som fanns mellan 2001 och 2006 kom aldrig fritidshemmen till del.
            Kommunerna satsar heller inga egna medel för att öka kvaliteten
            i verksamheten. Om inte staten tar initiativet är chansen liten
            att det någonsin kommer att bli bättre för barnen på fritidshemmen.
            Därför vill vi införa ett statligt stöd för att anställa fler
            i fritidshemmen där villkoret är att kommunen bidrar med halva
            kostnaden. Detta bör riksdagen som sin mening ge regeringen till
            känna.
          </p>
          <p xml:id="i-CpSSt4p31iAUKCgQ93ehz9">
            I vår motion Utgiftsområde 16, 2012/13:Ub475, anslår vi 750 miljoner
            kronor år 2013 till reformen och ökar stegvis till 2 250 miljoner
            kronor 2015.
          </p>
          <p xml:id="i-JCympY2WSxkmbFLedXJc3V">
            Med hjälp av bidraget kommer personaltätheten att kunna öka och
            det blir färre än 30 barn i den genomsnittliga gruppen. Det innebär
            en bättre arbetsmiljö för både anställda och barn. Möjligheterna
            att bedriva en meningsfull verksamhet förbättras också, vilket
            är bra för barnens lärande och utveckling.
          </p>
          <head type="h1" xml:id="i-G8sLrtZxcxdMU5gB1hjbSq">
            8 Bättre förskola och fritidshem med bättre utbildning
          </head>
          <p xml:id="i-9UsnahdKg3rMoiKJU53ZLV">
            För att kunna möta varje barns behov ska de som arbetar i förskola
            och fritidshem vara välutbildade och kompetenta. Den nuvarande
            lärarutbildningen, som nyligen har införts, kommer inte att ge
            de framtida förskollärarna och lärarna i fritidspedagogik tillräckliga
            kunskaper. I alla andra sammanhang framhålls vilken betydelse
            välutbildade och kunniga lärare har, men inte när det gäller förskola
            och fritidshem.
          </p>
          <p xml:id="i-LvyDy5Y45TxH3ftk3uhTW6">
            Ett huvudsyfte med lärarutbildningsreformen år 2001 var att stärka
            lärarutbildningens forskningsanknytning och möjliggöra en direkt
            övergång från professionsutbildning till forskarutbildning, utan
            kostsamma kompletteringar. Efter reformen fick förskollärare och
            lärare med inriktning mot fritidspedagogik eller mot de tidigare
            åren i grundskolan sådana möjligheter. Det skedde dels genom tillkomsten
            av nya forskarutbildningar vid universiteten, dels genom tillkomsten
            av forskarskolor som innebär ett samarbete med och uppbyggnad
            av forskarmiljöer vid högskolorna med lärarutbildning.
          </p>
          <p xml:id="i-QJCuNo6m3q5q7wxmsfziMY">
            I samband med att den s.k. Bolognaprocessen infördes blev examina
            uppdelad på grundnivå eller avancerad nivå. Den avancerade nivån
            omfattar minst 240 poäng och ger behörighet till forskarutbildningen.
            Några av lärarutbildningens examina hamnade då på grundnivå eftersom
            de var kortare än fyra år. Det gällde bl.a. examina med inriktning
            mot förskola, fritidshem och grundskolans tidiga år, som alla
            var ett halvår för korta.
          </p>
          <p xml:id="i-JnJFq7USVL2yLeMg5SztHC">
            För förskolans del gäller fortfarande argumentet att mer fördjupning
            och bättre forskningsanknytning i förskollärarutbildningen leder
            till högre kvalitet i förskolan precis som inom andra skolformer.
            Den nya skollagen har även inneburit ett förtydligat ansvar för
            förskollärare att leda den pedagogiska verksamheten, och det är
            också ett motiv till att förbättra förskollärarutbildningen. Bättre
            kunskaper kommer också att behövas nu när trycket på förskolan
            ökar att barnen ska lära sig läsa och räkna i förskolan. För att
            det inte ska bli fråga om en tidigarelagd skolstart med vanliga
            lektioner och undervisning behövs kunniga förskollärare som kan
            ta tillvara barnens nyfikenhet och lust att lära utan att släcka
            deras intresse och självförtroende.
          </p>
          <p xml:id="i-UyA22FUHNc3g423x21LPcf">
            I fritidshemmen riskerar kvaliteten att försämras ytterligare
            med den nya lärarutbildningen. Blivande lärare med inriktning
            mot fritidspedagogik har nu fått sin utbildning kortad till tre
            år. Dessutom är det inom denna inriktning endast möjligt att fördjupa
            sig i praktiska och estetiska ämnen.
          </p>
          <p xml:id="i-AJp7pFp8yrkHbQHfMisvRP">
            Ett syfte med fritidshemmen är att de ska ingå som en integrerad
            del i en samlad skoldag. De har en pedagogisk uppgift och betydelse
            i och med att läroplanen även gäller för fritidshemmen. Det är
            därför nödvändigt att grundlärare med inriktning mot fritidshem
            har djupa kunskaper inom exempelvis läs-, skriv- och matematiklärande
            för att kunna möta barnen i deras ständigt pågående lärande. Lärare
            inom den obligatoriska skolan och lärare med inriktning mot fritidspedagogik
            samverkar i arbetslag och bidrar med sina skilda och speciella
            kompetenser till att eleverna når målen i skolan. Båda dessa grupper
            bör dessutom ha en bred och djup forskningsförankring i sin utbildning.
            För att lärare med inriktning mot fritidshem ska få tillräcklig
            kompetens i fritidspedagogik och sidoämnen, inklusive de teoretiska
            ämnena, för att undervisa 612-åringar är det nödvändigt att utbildningen
            förlängs.
          </p>
          <p xml:id="i-NTpNJyk9mSikSgTwCm137Y">
            Vi föreslår därför att alla lärarutbildningar, bl.a. dem för
            arbete i förskola, förskoleklass och fritidshem, förlängs till
            240 poäng och att minst 60 poäng av kurserna ska vara på avancerad
            nivå i syfte att ge behörighet för utbildning på master- och forskarnivå.
            Detta bör riksdagen som sin mening ge regeringen till känna.
          </p>
          <head type="h1" xml:id="i-MgLAxG68hsTVj11jRRZxYq">
            9 Legitimation och behörighet
          </head>
          <p xml:id="i-QdC4jLuB2fidcVe4WE9UwA">
            Om fritidshemmet ska komplettera skolan pedagogiskt och grunda
            sig på just pedagogik måste pedagogiken garanteras inte genom
            att fritidspedagoger ska omskolas till lärare, utan på den befintliga
            kunskapen i just fritidspedagogiken och på den utbildningen.
          </p>
          <p xml:id="i-Kyd2KsekLYya4CjYemMqyJ">
            I förskolan har förskolläraren legitimation och därmed ansvar
            för och leda verksamheten, där även andra yrkeskategorier som
            exempelvis barnskötare är anställda.
          </p>
          <p xml:id="i-Unphhj4L7HSUMBaK2dg1DB">
            Fritidspedagogkompetensen är i mångt och mycket identisk med
            förskollärarens. Skillnaden är att fritidspedagogens kompetens
            är riktad mot den åldersgrupp som går på fritis (612 år) medan
            förskolläraren har kompetens för åldersgruppen 06 år. Det är därför
            helt ologiskt att förskolläraren är behörig att ansvara för och
            leda fritidshem medan fritidspedagogen inte är det.
          </p>
          <p xml:id="i-T7QpnXhBxZ95P2omejhiK1">
            Fritidshemmets roll har i mångt och mycket stärkts i skollag
            och läroplaner, det är då märkligt att personalens roll och pedagogiken
            försvagats.
          </p>
          <p xml:id="i-TwnjnGLoyMY2UHZPVKCCnU">
            Legitimation är en garanti för att barnens hela dag består av
            kunnig och lämplig personal. Det hindrar risken att fritidshemmet
            blir slaskverksamhet för lärare som måste täcka upp till heltid.
            Tror vi på olika lärandeperspektiv där skolan, och barnet, ska
            pedagogiskt kompletteras måste legitimation även gälla för fritidspedagogerna.
            Dessutom måste fritidspedagogerna utifrån sin kompetens också
            vara de som är ansvariga för och leder fritidshemsverksamheten.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-TZUnNreZ42v94otupMHuwW">
              Rossana Dinamarca (V)
            </item>
            <item xml:id="i-75KYQt3KGHRvwvLGwFqiAK">
              Ulla Andersson (V)
            </item>
            <item xml:id="i-9A9sVftCFNy97qeBFXVJCy">
              Josefin Brink (V)
            </item>
            <item xml:id="i-Sumk4THQgtRAwFr3NYWybo">
              Christina Höj Larsen (V)
            </item>
            <item xml:id="i-2KTmH7UdifUts5MeHkkUqn">
              Wiwi-Anne Johansson (V)
            </item>
            <item xml:id="i-27hz7KGbAqgx4noLFzSMVQ">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
