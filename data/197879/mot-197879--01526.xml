<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01526">
  <teiHeader>
    <fileDesc>
      <titleStmt>
        <title>om en ny tekopolitik</title>
        <author>av Lars Werner m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny tekopolitik</title>
          <idno type="rdwebb">G2021526</idno>
          <rs type="number">1526</rs>
          <ref type="dokument_url_text">http://data.riksdagen.se/dokument/G2021526/text</ref>
          <ref type="dokument_url_html">http://data.riksdagen.se/dokument/G2021526</ref>
          <ref type="dokumentstatus_url_xml">http://data.riksdagen.se/dokumentstatus/G2021526</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K1dcewi5dU6zLqHmsc4wg8" type="signed"/>
        <correspContext corresp="i-K1dcewi5dU6zLqHmsc4wg8">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1526/mot_197879__1526-001.pdf"/>
      <fw xml:id="i-3NM5DJBumcmUPhs9wDXcuN">
        Motion 1978/79:1526
      </fw>
      <div type="motHeader" xml:id="i-EvY7UMuBQ849vs95JevWQw">
        <div type="motTitle" xml:id="i-KxiGXpppE71j4EuMDuqG8y"/>
        <div type="motSubmissionInfo" xml:id="i-UzHQ5jbiw7XtHajGWpW6j1"/>
      </div>
      <div type="motBody" xml:id="i-9e1M8uKdtcwvKCkWUAka6E">
        <div xml:id="i-LkDLEgKPgMV1CxY6eUxSjn">
          <p xml:id="i-KhkWMA4gehnkaaRjK1PutD">
            av Lars Werner m. fl. om en ny tekopolitik
          </p>
          <p xml:id="i-HfDMJFpQrrXDsGZeAJSRwR">
            1;
          </p>
          <p xml:id="i-HsN6jvxyu4rxM7LSWSFLBr">
            Knappast någonstans i svenskt näringsliv möter man en ekonomisk
            och social dramatik av det slag som präglar tekoindustrin. Knappast
            någonstans har så många tvingats lämna sina låglönejobb, fått
            se sitt förflutna raderas ut och sin hembygd mista både sin ekonomiska
            bas och sin historia. Dramatiken är åskådlig och materiell. I
            den gamla textilstaden Norrköping, där många tusen textilarbetare
            bar upp den första industriella kapitalacku- mulationen i Sverige,
            finns i dag ett 100-tal tekojobb kvar. I Borås, den sista stora
            högborgen, går i dag 8 000 människor som slagits ut från arbetsmark-
            naden. De centrala delarna av gamla textilstäder är tragiska industrikyrko-
            gårdar. I Sjuhäradsbygden, där Sven Eriksson en gång lät bygga
            landets första bomullsspinneri, ser människorna nu varje dag de
            tomma fabrikshallarna — i Fritsla och Kinnarumma, i Rydboholm
            och Tranemo, i Svenljunga och Örby
          </p>
          <p xml:id="i-MDNQmgrGApZnPH3jdUSBSg">
            I början av 1950-talet arbetade 115 000 människor i svensk tekoindustri.
            År 1974 var de 54 000. När detta skrivs finns — högt räknat —
            38 000 kvar. För Sjuhäradsbygden är tekoindustrin alltjämt ryggraden
            i ekonomin. Skulle denna industri slutligt falla samman, skulle
            hela bygden försänkas i en social depression som inte på flera
            årtionden skulle kunna övervinnas. Algots fall skulle för Skelleftebygden
            bli det hårdaste slaget för en region redan hårt drabbad av rovdrift
            och strukturkris.
          </p>
          <p xml:id="i-HgtxBttyhhuUEd1CZd3jCa">
            2.
          </p>
          <p xml:id="i-LMAHybBw4o9W9Mm8QMAaAy">
            Landet är nu i en avgörande valsituation när det gäller teko.
            Vad skall nu ske? Politikerna kan inte längre krypa undan med
            slingrande och dunkla hänvisningar till interna utredningar. Textilbygdernas
            folk har rätt att få veta var politikerna och partierna står.
            Den avgörande frågan måste äntligen ställas. Skall vi tillåta
            det slutliga sönderfallet? Skall vi låta ödeläggelsen drabba textilbygderna
            till den yttersta konsekvensen? Industriverket publicerar, när
            detta skrivs, just sin stora tekoutredning. Där dominerar ett
            enda perspektiv: fortsatt nedgång och sönderfall. De 38 200 arbetena
            för 1978 förutses minska med 5 600 till år 1981, om det statliga
            stödet blir oförändrat. Om det faller bort, minskas arbetstillfällena
            med 9 000. Utredningen vågar inte blicka bortom 1981. Men man
            anser en importandel på 85 96 ”inte osannolik” i mitten av 1980-talet.
            Utredningens anda talar i sig
          </p>
          <pb facs="riksdagen-motions-pdf/data/197879/mot_197879__1526/mot_197879__1526-002.pdf"/>
          <fw xml:id="i-Xnigehp8FiMH7z2bCbYbKi">
            Mot. 1978/79:1526 4
          </fw>
          <p xml:id="i-PevAUZQPULHCbT6Lt3TBnG">
            ett tydligt språk — det är ytterligare nedgång man förutser under
            1980-talet. Inför vårens väntade regeringsproposition i tekofrågan
            är industriverkets utredning vägledande — allt talar för att man
            skall retirera inför det slutliga sönderfallet.
          </p>
          <p xml:id="i-AKX6vMTNQkoV2cJuEy3k4q">
            3
          </p>
          <p xml:id="i-VR4dkYYhKs3t9vYssHtiXD">
            Vänsterpartiet kommunisterna accepterar inte detta passiva och
            ödesbe- stämda synsätt. Tiden har kommit att ställa tekofrågan
            på ett nytt och kritiskt sätt. Folket och nationen är inga hjälplösa
            offer för övermäktiga krafter. Det finns andra vägar än de som
            nu hotar. Att efterkrigstidens 115000 tekojobb hade kunnat behållas,
            hävdar visserligen ingen. Men det handlar i dag om de ca 35 000
            som finns kvar. De som vill acceptera att också dessa raderas
            ut, hänvisar ofta till den internationella arbetsfördelningen.
            Teorin om den internationella arbetsfördelningen är felaktig.
            Det är inte så att industrier och sysselsättning fördelar sig
            på bästa sätt vid ”fri” konkurrens och marknadshushållning. Det
            är inte så att tekoindustrins fall skulle vara en logisk följd
            av frihandel och internationell arbetsfördelning. Den internationella
            arbetsfördelningens teori har redan tidigt bestritts inom nationalekonomin.
            Denna kritik började för mer än 150 år sedan med Friedrich List
            och har förnyats av Gunnar Myrdal. Det är en nackdel att slå ut
            hela branscher. Följden blir en begränsning i ett lands produktionsschema
            som är farlig. Anpassningsbarheten minskar. Den totala ekonomiska
            till- växten påverkas negativt på sikt. Belastande sociala problem
            uppstår i utslagningsprocessen. Kunnande går förlorat. Den svenska
            tekopolitiken har dessutom hela tiden byggt på en bevisligen felaktig
            förutsättning. Både socialdemokratiska och borgerliga regeringar
            har utgått från att tekoindustrins minskning skulle medföra att
            människor och kapital flyttades över till ”effektivare” verksamheter
            och att tillväxten då totalt skulle gynnas. Uppföljningsundersökningar
            för avskedade textilarbe- tare visar motsatsen. Två av tre avskedade
            fick det sämre eller slogs helt ut. Man måste ändra på detta sätt
            att se. Man måste se värdet i att det finns ett tekoinslag i svensk
            industri. Man måste bevara dess egen, självständiga kapacitet,
            inte föröda den. Man måste utveckla den efter alternativa linjer,
            inte bara slaviskt underkasta sig utländska marknaders och profitörers
            villkor. Sverige är ett frihandelsland. Men vi tillåter en långt
            högre import av tekovaror än frihandelsländer i allmänhet. 1974
            var importandelen 53 96. På några få år steg den drastiskt till
            67 26 och är nu 70-75 96. I industriverkets utredning bedöms en
            än högre importandel som sannolik. För vissa delar av tekoområdet,
            liksom för vissa delar av handeln, är importen omkring 90 26.
          </p>
          <pb facs="riksdagen-motions-pdf/data/197879/mot_197879__1526/mot_197879__1526-003.pdf"/>
          <fw xml:id="i-VCecsHnomb9hn4ubdn7Hjx">
            Mot. 1978/79:1526 5
          </fw>
          <p xml:id="i-GYiVSmTHrcq9o8X7dv6roP">
            Detta är orimligt. Att importera 55-60 926 må vara ett godtagbart
            tillmö- tesgående av den fria handeln. Men det finns ingen anledning
            att gå högre för att därmed gynna den brutalaste utsugningen och
            de med allsköns subven- tioner gynnnade frizonerna i världen.
            Det går inte att hänvisa till enbart internationell konkurrens
            när det gäller att förklara de snabba importstegringarna just
            åren efter 1974. Det är tydligt att här har också de stora handelskedjorna
            spelat ett aktivt, medvetet spel. De har avsiktligt gynnat importen.
            De har i vissa fall t. o. m. lagt ut lönsömnad i utlandet. De
            avviker därvid från den textila fackhandeln som icke genom sådan
            medveten politik styrt konsumenternas val till förmån för lågprisim-
            porten. Det är inte frihandeln som skapar den enorma importen
            — det är frizonerna och en medveten, styrd importpolitik. Industriverkets
            utredning avslöjar också prispolitikens roll. Med sina procentpålägg
            gynnar handeln de importerade produkterna. Och vad mera är — det
            visar sig att prisdifferenserna faktiskt är större än som motiveras
            av kostnadsskillnaderna. Detta är inte ”fri” konkurrens. Det är
            av vinstintressen styrd privatpolitik i syfte att begränsa konkurrensen.
            Företagsledningar och myndigheter åberopar ofta lönekostnaderna
            som en avgörande orsak till tekoindustrins tillbakagång. Det är
            sant att löneandelen i teko är högre än i andra industrier. Men
            det är inte sant, att tekolöner i Sverige efter 1960 stigit mer
            än de normala lönerna i andra länder. Tvärtom -OECD:s statistik
            för lönekostnader per producerad enhet tyder på motsatsen. Men
            med införandet av frizoner med svältlöner, har detta läge förryckts.
            Att underkasta sig frizonernas politik är inte frihandel. Ständigt
            åberopas från privatkapitalet och myndigheterna tekoindustrins
            ”dåliga lönsamhet”. Det är sant att det finns förlustföretag.
            Det är sant att delar av produktionen inte f. n. förmår betala
            hela sin kostnad. Men detta stämmer inte för flertalet företag
            och för merparten av produktionen. Faktum är att tekoproduktion
            i Sverige är lönsam. Den går med överskott. Den ger ränta på kapitalet
            — visserligen rätt blygsam, men ändå. Det är bara så att privatkapitalet
            vill ha högre vinster, sådana som fås genom rovdrift av skog,
            spekulation i mark m. m. Men SCB:s finansstatistik visar dock
            att tekopro- duktion ger överskott, taget i stort.
          </p>
          <p xml:id="i-MyuVrLPGfYG5hJQ1nwa6Q6">
            Man måste kritisera det ödesbestämda, dogmatiska och passiva
            synsättet också på andra punkter — när det gäller teknikens utveckling,
            yrkeskunnan- dets roll samt varorna och materialen. Den ensidiga
            utvecklingen av spinntekniken har t. ex. minskat möjlighe- terna
            till förfining av kvaliteten. Det försvårar färgningen och försämrar
            dess hållbarhet. Den ensidiga typen av mekanisering inom den kapitalistiska
            världens tekoproduktion hart. ex. gynnat kortfibrig bomull. Kvalitetssänkningen
            och
          </p>
          <pb facs="riksdagen-motions-pdf/data/197879/mot_197879__1526/mot_197879__1526-004.pdf"/>
          <fw xml:id="i-umFVnynV3V5Epqu5SUEqB">
            Mot. 1978/79:1526 6
          </fw>
          <p xml:id="i-ULYBtE92jgA6mfoSEB43ua">
            de färre produkterna har också nödvändiggjort en —-i den kemiska
            industrins intresse företagen — ökad tonvikt vid ytbehandlingen.
            Bland följderna av allt detta har man sämre kvalitet, sämre färg,
            snabbare förslitning, osunda inslag i arbetsmiljön och ökade problem
            för t.ex. allergiker. Ensidigheten har gjort att viktiga inslag
            och alternativ i tekoproduktionen hotar att gå förlorade. Gotlandsull
            av hög kvalitet kommer — om inget görs — att i framtiden inte
            längre produceras. Industrin vill inte utnyttja dess möjligheter.
            Den skickas f. n. till Bremen, blandas upp med sämre ull och importeras
            tillbaka hit. Rayonproduktionen exporteras till 90 96. Men rayon
            utgör ett intressant alternativ med stora möjligheter. Det är
            ett naturligt fibermaterial med de fördelar det medför. För värmande
            och skyddande kläder är det i olika former överlägset de klart
            olämpliga syntetmaterial som fått dominera i produktionen av t.
            ex. vinterjackor o.d. Uppenbart är, att den ensidiga typen av
            teknisk rationalisering gynnar sämre klädstandard och hindrar
            en produktion anpassad efter människornas verkliga behov. Olämpliga
            och dåliga inslag i produktionen gynnas på de behovsanpassade
            och ändamålsenliga produkternas bekostnad. Mellan den kvalitativt
            sett dåliga lågprisimporten — som i dag prackas på konsumenterna
            — och den lyxbetonade modeproduktionen finns ett utrymme. Ett
            utrymme för ändamålsenlighet, hållbarhet, behovsmotiverad produktion.
            Detta måste utnyttjas. Oberoende teknisk forskning och ett tillvarataget
            yrkeskunnande hos textilarbetarna är den nödvändiga grunden härför.
            Vad som sker, ifall inget aktivt görs, är att en tradition av
            kunnande och en teknisk utvecklingsmöjlighet av vissa inhemska
            material — allt som bas för en mer kvalitetsinriktad och ändamålsenlig
            produktin — går förlorad. Den kan då sannolikt aldrig byggas upp
            igen. Därför måste den tas tillvara. Vi menar inte, att landet
            kan stänga sig ute från villkoren på det internationella fältet.
            Vi menar heller inte att det inte finns en given plats för åtskilliga
            billiga importvaror liksom för de ofta bekväma och lätta syntet-
            plaggen. Men vi menar att man med ett mer allsidigt och klokt
            tillvaratagande av alternativ och genom stimulans av en framtida
            produktion, som är mer behovsanpassad, har ett fält för svensk
            tekoindustri. Detta inger hopp inte desperation och kapitulation.
            I en produktion, som utgår från människornas behov, är en höjning
            av kvalitetsnormerna för textilvaror i Sverige ett nödvändigt
            inslag. Man måste ha en fastställd baskvalitet. Man måste förhindra
            försämringar av kvalite- terna och motverka intresset från den
            multinationella färgindustrin av att driva på denna försämring.
          </p>
          <p xml:id="i-J3yA96MLbk2y1CxAcas6ZR">
            5 Vpk:s teko-program
          </p>
          <p xml:id="i-XK4BvR9aiEP8SzHVGqZqyW">
            Mot bakgrund av de resonemang som här har förts, vill vi skissera
            ett utvecklingsprogram för svensk tekoproduktion och för tekoorterna.
          </p>
          <pb facs="riksdagen-motions-pdf/data/197879/mot_197879__1526/mot_197879__1526-005.pdf"/>
          <fw xml:id="i-8EBUQedjuM94SA5XFbr5Qv">
            Mot. 1978/79:1526 7
          </fw>
          <p xml:id="i-EAa78fY7DYYoFtHDSFNzqG">
            1. Man bör nationalisera alla eller det stora flertalet tekoenheter.
            Härav bör man bilda ett stort statligt tekokombinat med underleverantörer
            inom hela produktionskedjan. I det statliga tekokombinatet skall
            valda representanter för de arbetande ha majoritet i alla ledningsorgan.
            Deras kunnande skall tas tillvara, i en planmässig utveckling
            av framtidens svenska tekoindustri. 2. Målsättningen för tekoindustrin
            bör vara att bevara minst det antal arbeten som fanns vid utgången
            av 1978. Den fortlöpande minskningen av arbetstillfällen bör inte
            hindra att målsättningen hålles vid 38 000 arbeten. Detta innefattar
            garanti för verksamheten vid Algots Nord. 3. En statlig, från
            kommersiella privatintressen oberoende, textilforskning bör organiseras.
            Den bör utveckla såväl material- och produktsidan som tekniken.
            Ett samarbete med konsumentinstitutet är givet. 4. Till det statliga
            tekokombinatet bör knytas ett statligt importbolag, genom vilket
            all tekoimport till landet skall gå. 5. Målsättningen för importen
            bör sättas vid en andel av högst 60 96. Importen bör helt slopas
            från s. k. frizoner samt över huvud taget från länder med fascistiska
            regimer eller där i övrigt extrema förhållanden i behandling av
            de arbetande råder. Till kretsen av sådana länder hör Thailand,
            Sydkorea, Indonesien, Taiwan, Malaysia, Singapore, Macao m.fl.
            Kontakter bör utvecklas med sådana progressiva länder i tredje
            världen, vilka kan erbjuda t. ex. bomullskvaliteter, som saknas
            i de nu dominerande bomullssortimen- ten. 6. Rayonproduktionen
            bör stimuleras och utvecklas, då den bildar en lämplig bas för
            en rad viktiga typer av textilier. Intresset för att producera
            kvalitativt högvärdig inhemsk ull bör stödjas. 7. En kartläggning
            av konsumentbehoven bör genomföras med syfte att bilda grund för
            en mer direkt behovsanpassad produktion av textilier. Inriktningen
            bör vara att främja en medveten, ändamålsenlig stil med höga kvalitetskrav
            som ett alternativ till uttunnad skräpproduktion och ytligt lockande
            lågprisimport. 8. Textilexporten bör stimuleras, främst genom
            stöd i form av pengar och expertis för en samordnad målmedveten
            marknadsföring. 9. Handelns prissättning bör regleras i lag. Principen
            skall vara pålägg i kronor. Procentpålägg och annan diskriminerande
            prissättning skall förhind- ras. 10. Särskilda regionala utvecklingsprogram
            skall utarbetas på statlig nivå för den västsvenska tekoregionen
            samt för Västerbotten. För den väst- svenska regionen (Sjuhäradsbygden)
            skall arbeten tillföras genom nya statliga industrier dels för
            alternativ energiteknik, dels för avancerad maskinproduk- tion.
            Staten skall särskilt understödja insatser för att bygga bort
            de i bygden påtagliga sociala bristerna och utveckla de kollektiva
            transporterna. För Västerbotten bör man på motsvarande sätt skapa
            nya arbeten genom en statlig industri för högre förädling av skogsprodukter.
            Nybyggnad av moderna anläggningar för att ersätta de nuvarande
            omoderna och miljöfarliga
          </p>
          <pb facs="riksdagen-motions-pdf/data/197879/mot_197879__1526/mot_197879__1526-006.pdf"/>
          <fw xml:id="i-3VTanESW1VdScHkLMGQAFf">
            Mot. 1978/79:1526 8
          </fw>
          <p xml:id="i-EydRPQAVJeawQL5Wm3u5AB">
            anläggningarna inom länets processindustri bör ske. Också här
            krävs en förbättring av kollektivtrafiknätet, inte minst som ett
            led i att öka kapaciteten hos det norrländska stambanenätet i
            stort. I en särskild motion kräver vpk dessutom åtgärder för att
            öka utvinningen av specialmetaller.
          </p>
          <p xml:id="i-ArHTk4kwKGgHQCMH2FSMNM">
            Hemställan
          </p>
          <p xml:id="i-EHCPRGxvZN6ZDAkVcXr9di">
            Mot bakgrund av det anförda föreslås att riksdagen beslutar antaga
            ett offensivt program för tekopolitiken i enlighet med de huvudlinjer
            som anförs i motionen och med målsättningen att 38 000 arbeten
            skall behållas.
          </p>
          <p xml:id="i-PpkLjxw8LHaBKa7iykWpcs" type="date">
            Stockholm den 25 januari 1979
          </p>
          <p xml:id="i-45f1ryWmz4v67hMhVwPDJj">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
