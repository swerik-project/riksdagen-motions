<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-01426">
  <teiHeader>
    <fileDesc>
      <titleStmt>
        <title>Tryggare anställningar</title>
        <author corresp="i-TJUAnvTvoNJL7Xs36mcHa">av Marianne Pettersson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1426 av Marianne Pettersson (S)</title>
          <idno type="rdwebb">H3021426</idno>
          <rs type="number">1426</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3021426/text</ref>
          <ref type="dokument_url_html">http://data.riksdagen.se/dokument/H3021426</ref>
          <ref type="dokumentstatus_url_xml">http://data.riksdagen.se/dokumentstatus/H3021426</ref>
          <ref type="docx">http://data.riksdagen.se/fil/92D8D57B-C310-4FB5-8603-B08AFF8DB883</ref>
          <ref type="pdf">http://data.riksdagen.se/fil/664B49F6-235E-4745-B899-8209EF1B799C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D3ucPtjMtnBZ9jyYfkn3yp" type="signed"/>
        <correspContext corresp="i-D3ucPtjMtnBZ9jyYfkn3yp">
          <note type="signatory" corresp="i-TJUAnvTvoNJL7Xs36mcHa"/>
        </correspContext>
        <correspAction xml:id="i-UP8PQM2twWvfbEkgYeeDib" type="submitted">
          <date when="2015-10-05"/>
          <time when="15:11:23"/>
        </correspAction>
        <correspAction xml:id="i-2PyZ56xZwdfzC6vde1tdK5" type="reviewed">
          <date when="2015-10-05"/>
          <time when="18:18:49"/>
        </correspAction>
        <correspAction xml:id="i-VsphRfKz5eBNWe4bCdjP5F" type="referred">
          <date when="2015-10-13"/>
        </correspAction>
        <correspAction xml:id="i-LEdZjQTP3jrXhfoVvKXhbo" type="assigned">
          <date when="2018-06-04"/>
          <time when="09:10:43"/>
        </correspAction>
        <correspContext corresp="i-LEdZjQTP3jrXhfoVvKXhbo">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-9uRM1iqgJXmRHjMjuEQ7rn" type="behandlas_i"/>
        <correspContext corresp="i-9uRM1iqgJXmRHjMjuEQ7rn">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1426 av Marianne Pettersson (S)
          Tryggare anställningar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-65B3R9ZqBFqHkMkL7CEid1">
            Förslag till riksdagsbeslut
          </head>
          <list style="ol">
            <item xml:id="i-YTqUW8KL2QXUomgFdTLS3J">
              Riksdagen ställer sig bakom det som anförs i motionen om att
              göra en översyn för att finna en lösning på de problem som beskrivs
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-X5agPssCKdVW6JzAyRQLp1" type="h1">
            En trygg arbetsmarknad – fler fasta anställningar
          </head>
          <p xml:id="i-DyJMCQ8o1Eeg5SirGD22T6">
            Att ha ett eget arbete ökar en människas frihet genom att man
            får en inkomst och en del i en gemenskap. Socialdemokraterna menar
            att alla människor som vill och kan ska ha ett arbete. Socialdemokraternas
            mål är full sysselsättning. Det räcker dock inte med att se till
            att människor har ett arbete utan det måste också vara ett fast
            arbete med en sysselsättningsgrad som ger en inkomst som går att
            leva på.
          </p>
          <p xml:id="i-N6QGmknkc5RKDDSHqEmkxP">
            Så ser det inte ut idag. Den svenska arbetsmarknaden blir alltmer
            otrygg och uppdelad. Den är uppdelad mellan de som har jobb och
            de som inte har jobb, mellan de som jobbar för mycket och de som
            inte får ihop timmar till en lön som går att leva på och som inte
            ser framför sig att någonsin få en fast anställning.
          </p>
          <p xml:id="i-3YA3Pb8SHL7oJ4vucnvXcm">
            Det finns ett tydligt klass-, köns- och etnicitetsperspektiv
            på detta. De som drabbas värst av den otrygga och uppdelade arbetsmarknaden
            är kortutbildade, framförallt kvinnor, unga och människor födda
            utanför Sverige. Det faktum att det ser ut så här på svensk arbetsmarknad
            påverkar dessa gruppers inkomst, pension, hälsa och livslängd
            vilket leder till ökade klyftor i samhället.
          </p>
          <p xml:id="i-ST4haB6SfYDDZ1kf9reFdx">
            Problemen är mångfacetterade och ser olika ut i olika branscher
            samt kräver en mängd olika lösningar för att komma tillrätta med.
            När det gäller tryggheten i att ha ett fast arbete, att ha tillräckligt
            hög sysselsättningsgrad och att inte bli godtyckligt uppsagd så
            finns det ett antal reformer som skulle öka den tryggheten som
            har blivit urholkad de senaste åtta åren.
          </p>
          <head xml:id="i-GSQAmtKckT1rcfyU6bUu1F" type="h1">
            1. Färre otrygga anställningar
          </head>
          <p xml:id="i-NkmcsAW5Ycq7TgnWveAgPv">
            Det finns två anställningsformer, tillsvidareanställning och
            tidsbegränsad anställning. Dessa regleras i lagen om anställningsskydd
            eller i kollektivavtal.
          </p>
          <p xml:id="i-QboFFyHwpbL2T9Uq9bgUcs">
            Det finns idag olika former av tidsbegränsade anställningar,
            de som är tillåtna enligt lagen om anställningsskydd från och
            med 2007 är allmän visstidsanställning, vikariat, säsongsanställning,
            provanställning och pensionär som fyllt 67 år.
          </p>
          <p xml:id="i-4byXDB2fg83WzpUD1ME6wB">
            Det måste få finnas tidsbegränsade anställningar på arbetsmarknaden.
            De fyller en viktig funktion när anställda är föräldralediga eller
            sjuka, och när företaget har tillfälliga arbetsanhopningar.
          </p>
          <p xml:id="i-ViDeZZGgHWvbKd3Z8B3NJ">
            Problemet med tidsbegränsade anställningar är att allt fler arbetsgivare
            systematiskt använder dessa för att täcka permanenta arbetskraftsbehov,
            därför att det fyller ett syfte för dem att ha en flexibel arbetskraft.
          </p>
          <p xml:id="i-7J1X2sgyiBhSfoSAxWDeHB">
            Men det finns flera problem med de tidsbegränsade anställningarna.
            Det är ett svåröverblickbart område då variationen av de former
            som ersätter tillsvidareanställningen är många och konsekvensen
            av dessa är olika i olika branscher.
          </p>
          <p xml:id="i-KKHkhei5GhPhV7ZEt8iGnG">
            Det som är viktigt att notera är dock att mängden arbetstagare
            med tidsbegränsade anställningar har ökat de senaste 25 åren.
            År 2014 hade nästan 15 procent av alla anställda någon form av
            tidsbegränsad anställning. Det är också vanligare bland arbetare
            än bland tjänstemän och fler kvinnor än män har tidsbegränsade
            anställningar. Nästan var femte person med ett LO-yrke hade en
            tidsbegränsad anställning och det är 25 procent av kvinnorna och
            17 procent av männen i LO-yrkena som har tidsbegränsade anställningar.
            Främst drabbas de som jobbar inom hotell- och restaurangbranschen,
            inom handeln och inom omsorgsverksamheter. Inom hotell- och restaurangbranschen
            är det mellan 43–45 procent tidsbegränsat anställda (LO-rapport
            om anställningsformer från 2014).
          </p>
          <p xml:id="i-AWfBti3S3Ywy6Noyuw3pXF">
            I SCB:s arbetskraftsundersökning tillfrågas alla tidsbegränsat
            anställda vilken anställningsform de föredrar: tillsvidare eller
            tidsbegränsad. Om man tar bort heltidsstuderande ur den gruppen
            så föredrar 79 procent av alla tidsbegränsat anställda en fast
            anställning. Att ha en tidsbegränsad anställning påverkar möjligheterna
            att skaffa bostad, familj, att åka på semester, att planera sitt
            liv och inte minst sin vardag. Arbetstagaren är dessutom utlämnad
            till arbetsgivarens godtycke för fortsatt anställning. Det skapar
            rädsla. Det påverkar den fackliga organisationsgraden och leder
            till tysthet på arbetsplatsen, vilket tippar balansen mellan arbetsgivare
            och arbetstagare till arbetsgivarens fördel.
          </p>
          <p xml:id="i-NvVogUKVbTPBRV8VivKKJt">
            Upprepade tidsbegränsade anställningar ger också återkommande
            perioder av arbetslöshet, låga inkomster, sämre löneutveckling
            och det påverkar även möjligheterna att få a-kassa på grund av
            arbetsvillkoret.
          </p>
          <p xml:id="i-PaUxafjSdtYoCeisfu9rFK">
            Den vanligaste tidsbegränsade anställningsformen, av de som regleras
            i LAS, som används är allmän visstidsanställning till följd av
            vikariat, provanställning och säsongsanställning (LO-rapport 2014).
            Allmän visstidsanställning infördes av alliansregeringen i LAS
            i juli 2007 och innebär att en arbetsgivare inte behöver ange
            något skäl till tidsbegränsningen. Ytterligare gäller att om en
            person varit i allmän visstidsanställning hos samma arbetsgivare
            i sammanlagt två år under en femårsperiod ska anställningen övergå
            i en fast anställning.
          </p>
          <p xml:id="i-8EGKHfJV1mXsjdd16We9Yp">
            Lagstiftningen bör tillåta tidsbegränsade anställningar under
            ett antal tydligt definierade omständigheter, som är relevanta
            för alla branscher (till exempel provanställning, vikariat, projekt,
            säsongsanställning). I övrigt varierar det från bransch till bransch
            under vilka omständigheter det är motiverat att ta in tillfällig
            personal. Det bör därför regleras i avtal mellan fack och arbetsgivare,
            i enlighet med den svenska modellen.
          </p>
          <p xml:id="i-L94cYhLGXpGQdz8tAsFn9T">
            Den nuvarande ordningen, där lagen ger arbetsgivarna mycket
            större friheter än något fackförbund någonsin skulle sluta avtal
            om, håller dock effektivt arbetsgivarna borta från förhandlingsbordet.
            Varför sluta avtal som innebär en konkurrensnackdel gentemot
            dem som står utanför kollektivavtalsmodellen? Allmän visstidsanställning
            måste tas bort ur LAS så att parterna får incitament att sluta
            överenskommelser med varandra.
          </p>
          <p xml:id="i-2Kiura36L9G8yQ7A27Xu61">
            Problemet med den så kallade 2/5-regeln är att arbetsgivare har
            möjlighet att stapla olika tidsbegränsade anställningar på varandra
            utan motivering så att en person kan arbeta i fyra år hos samma
            arbetsgivare fast i olika tidsbegränsade anställningar vilket
            innebär att personen i fråga inte erbjuds en fast anställning.
            Därutöver är det möjligt att kombinera de olika anställningsformerna
            i LAS med provanställning och säsongsanställning, vilket innebär
            att 2/5-regeln i praktiken inte gäller. Detta är orimligt.
          </p>
          <p xml:id="i-TWFN35wSVJ9j2WSkQY5CJz">
            Tillsvidareanställning ska vara norm på arbetsmarknaden och tidsbegränsade
            anställningar ska användas restriktivt och när det finns objektiva
            skäl för detta.
          </p>
          <head xml:id="i-MYFGQGdto3VazNtXCyZ5kU" type="h1">
            2. Tydligare regelverk kring vikariat
          </head>
          <p xml:id="i-Eb8TKLbVs7vphMh2bAJk37">
            I vissa branscher finns det problem med utnyttjandet av anställningsformen
            vikariat. Ett vikariat ska anges som ”anställning för att ersätta
            bestämd annan person”. I praktiken används vikariat på andra grunder
            och det är ofta oklart om vikarien ersätter en person som är frånvarande
            eller om det handlar om att täcka upp för lediga tjänster eller
            tillfälliga arbetstoppar. Om inte personen ersätter bestämd annan
            person ska inte heller anställningsformen vikariat användas. Med
            anledning av detta behövs ett förtydligande i LAS om hur man ska
            använda
          </p>
          <head xml:id="i-BbmEidAensjKpP1MHQmMKb" type="h1">
            3. Stärk rätten till högre sysselsättningsgrad
          </head>
          <p xml:id="i-DDVxzvytQFHgTY5JHDPKeC">
            Utnyttjandet utav deltidsanställningar ökar för varje år och
            många arbetsgivare väljer att anställa många till låga deltider
            istället för få med högre deltider eller rent av heltidstjänster.
            Allt för att öka arbetsgivarens flexibilitet. För den anställde
            innebär detta att du måste ha flera olika jobb för att få din
            ekonomi att gå ihop. De olika arbetenas scheman krockar ofta
            och för många innebär det även att aldrig ha lediga dagar.
          </p>
          <p xml:id="i-2y3pWYQhaVbgiGmebrop2G">
            Det är inte bara ett problem att arbetarna har låga deltider
            utan de jobbar även betydligt mer än vad som står på deras kontrakt
            utan att få en högre sysselsättningsgrad. De som arbetar inom
            detaljhandeln och som är anställda på 5 timmar per vecka har
            en faktisk arbetstid på 12,7 timmar per vecka. De som har 10
            timmar på sitt kontrakt arbetar i själva verket 14,1 timmar.
            Deltidsanställda används alltså̊, precis som tidsbegränsat och
            bemanningsanställda, som en buffertarbetskraft som varje månad
            – varje vecka – jagar extratimmar.
          </p>
          <p xml:id="i-5M8vfhLHKnEwpf6r3FChkD">
            Idag finns det en trygghet i LAS som säger att du kan begära
            en högre sysselsättningsgrad om sådan finns. Tyvärr så ser vi
            brister även i den, t.ex. att arbetsgivaren väljer att anställa
            fler deltider eller helt enkelt inte tillsätta den högre tjänsten.
            LAS måste stärkas så den enskilda arbetstagarens rätt ökar.
          </p>
          <p xml:id="i-E1MtPDqm4hKfUWR6p2y2Vs">
            Ett annat problem vi ser är att arbetsgivare ofta hänvisar till
            omorganisationer där de anställda helt plötsligt får lägre sysselsättningsgrader.
            Anledningen kan vara allt från att slimma organisationen till
            att öka flexibiliteten.
          </p>
          <head xml:id="i-17L8YE2mbNgZ3kjPtfJ1Et" type="h1">
            4. Förstärk företrädesrätten i lagen om anställningsskydd
          </head>
          <p xml:id="i-8sogMwJ8bjUfSoTADv6uQs">
            Under alliansregeringen förlängdes kvalifikationstiden för företrädesrätt
            till återanställning. Idag krävs sammanlagt tolv månaders anställning
            under de tre senaste åren och företrädesrätten gäller i nio månader
            efter att anställningen upphört. Eftersom det finns stora grupper
            som är hänvisade till korta tidsbegränsade anställningar ställs
            dessa personer utan det skydd som företrädesrätten annars skulle
            kunna vara. För att företrädesrätten ska ge ett tillräckligt skydd
            behöver den förstärkas. Om inte företrädesrätten förstärks kommer
            vi få ännu fler som får det svårare att få en fast och trygg anställning
            och då får varva tillfälliga anställningar med arbetslöshet. Det
            är av stor vikt för den enskilde men också för samhället att tillsvidareanställningar
            är grunden på arbetsmarknaden. Ytterligare ett problem med företrädesrätten
            är att det i vissa branscher är mer regel än undantag att arbetsgivaren
            tar in bemanningsföretag istället för att ta in tidigare uppsagd
            personal som egentligen skulle haft företrädesrätt till en viss
            tjänst.
          </p>
          <p xml:id="i-Ao1jFVqrN4FG14ecHgc2cq">
            Detta är orimligt och sätter företrädesrätten ur spel och skapar
            osäkerhet och otrygghet på arbetsplatsen. Lagar och regler på
            svensk arbetsmarknad ska följas och respekteras men tyvärr har
            företagen tagit sig friheten att förbise den arbetsrättsliga lagstiftningen
            som finns på svensk arbetsmarknad och gör bland annat företrädesrätten
            urholkad. Företrädesrätten måste åter bli tillämplig i praktiken.
          </p>
          <head xml:id="i-D6Trt5NkLTpeLwPdfa9pF4" type="h1">
            5. Sänkt övertidstak i arbetstidslagen
          </head>
          <p xml:id="i-WxFQf3acHE5YqkRHND6HJW">
            Ett problem som också visar på uppdelningen på arbetsmarknaden
            är att få jobbar mycket och övertid medan andra står utanför arbetsmarknaden
            eller ofrivilligt arbetar deltid. Det ser olika ut i olika branscher
            men det har varit ett problem under lång tid både inom LO-yrken
            och inom tjänstemannayrken. För ett par år sedan släppte TCO en
            rapport som visade att så mycket som 20 000 jobb skulle kunna
            skapas om just tjänstemännen arbetade mindre övertid, men det
            här är ett problem i många branscher, även inom LO-yrkena.
          </p>
          <p xml:id="i-QcaQyqzq5SN1eEeqkNe1Hc">
            Det är orimligt att samtidigt som kvinnor i handeln och hotell-
            och restaurangbranschen jagar timmar med otrygga anställningar
            i botten så jobbar heltidspersonal övertid. I kommuner och landsting
            ser vi samma tendenser att många jobbar på ofrivilliga deltidstjänster
            utan möjlighet till heltid.
          </p>
          <head xml:id="i-7f7U3cT35eexY66Eq4haS9" type="h1">
            6. Stärkt anställningsskydd vid upphandlingar
          </head>
          <p xml:id="i-GMu2M4eekNd3u2G8BAcsNQ">
            När upphandlingar genomförs kommer de anställda ofta i kläm i
            verksamheter då entreprenören byts ut men det finns personal som
            ska överlåtas. Upphandlingar genomförs på ett sätt som gör personalen
            otrygg. Egentligen ska överlåtelsedirektivet (EG-direktivet 77/187/EEG)
            skydda arbetstagarnas rättigheter vid övergång av företag, verksamheter
            eller delar av verksamheter. Den har införlivats i lagen om anställningsskydd
            (LAS 6 b §) och innebär att, när det sker en ”verksamhetsövergång”
            från en arbetsgivare till en annan, så får de anställningsavtal
            som gäller vid tidpunkten för övergången också följa med till
            den nya arbetsgivaren. Problemet är att byte av entreprenör inte
            i alla lägen är att anses som ”verksamhetsövergång” enligt LAS
            6 b §. Om det är ett nytt företag som tar över så gäller inte
            LAS. Det blir en konkurrens om de anställdas löner och villkor.
            Den nya entreprenören kan anställa vem den vill och kan sortera
            bort personal de inte tycker passar och heltidsanställningar blir
            prov- eller timanställningar. Det är också vanligt att personalen
            blir uppsagd och får söka om sin egen tjänst till sämre villkor
            och lägre lön. Helt oacceptabelt.
          </p>
          <head xml:id="i-WNKbNreZQiAEbW3JZLmN6A" type="h1">
            7. Ändra lagen om uthyrning av arbetskraft
          </head>
          <p xml:id="i-FrWarJgLhcxwpq9MV2kWDm">
            Bemanningsföretag är en del av svensk arbetsmarknad sedan lite
            mer än 20 år tillbaka. Bemanningsföretag ska vara en hjälp till
            företag att få tag i tillfällig personal för att hantera arbetstoppar.
            Det ska inte vara möjligt att hyra in arbetstagare för att tillgodose
            stadigvarande arbetskraftsbehov. En annan viktig princip är att
            företagen inte ska kunna säga upp personal för att sedan hyra
            in från bemanningsföretag för samma arbetsuppgifter.
          </p>
        </div>
        <div type="motSignatures">
          <list>
            <item xml:id="i-MYgNWKpCGZpfWeLwx1LJFw" who="i-TJUAnvTvoNJL7Xs36mcHa">
              Marianne Pettersson (S)
            </item>
          </list>
        </div>
      </div>
    </body>
  </text>
</TEI>
