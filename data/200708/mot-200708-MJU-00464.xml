<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00464">
  <teiHeader>
    <fileDesc>
      <titleStmt>
        <title>Torskfisket</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Torskfisket</title>
          <idno type="rdwebb">GV02MJ464</idno>
          <rs type="number">MJ464</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ464/text</ref>
          <ref type="dokument_url_html">http://data.riksdagen.se/dokument/GV02MJ464</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ464</ref>
          <ref type="doc">http://data.riksdagen.se/fil/93DB24DA-E7C1-45C1-B05D-7EFBB13C3B55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MFu41BpYBK8cAFJRWTAcxc" type="signed"/>
        <correspContext corresp="i-MFu41BpYBK8cAFJRWTAcxc">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-7XNFtTVQxXLw1kKoVbT85r" type="referral">
          <date when="2007-10-16"/>
        </correspAction>
        <correspAction xml:id="i-SQbkKKGKXWNKiUpyLcFLvN" type="dismissal">
          <date when="2007-10-16"/>
        </correspAction>
        <correspAction xml:id="i-52GGQpgc7Q4JckaWuB5zvN" type="numbering">
          <date when="2007-10-09"/>
        </correspAction>
        <correspAction xml:id="i-PH1XAaDHRD2W7Br2AK8hhi" type="submission">
          <date when="2007-10-05"/>
        </correspAction>
        <correspAction xml:id="i-22uYNuwis34w9AGKozS57a" type="transfer">
          <date when="2007-10-05"/>
        </correspAction>
        <correspAction xml:id="i-96Rgs8gJzg5fM2s7vpwsb1" type="assigned"/>
        <correspContext corresp="i-96Rgs8gJzg5fM2s7vpwsb1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NpHHQqAGDMaKhETRkhh5p4" type="motBody">
        <div xml:id="i-UY7dPpNSVeBF8CzdhuNR96" type="motProposal" subtype="förslag">
          <head xml:id="i-5FTaUZKbB2P8UhSHMNqty1">
            1 Förslag till riksdagsbeslut
          </head>
          <list xml:id="i-KVGweRRv7iceKC64zNBmkz" style="ol">
            <item xml:id="i-DkajYwTRwoQdmYyatYLizL">
              Riksdagen tillkännager för regeringen som sin mening vad som
              anförs i motionen om fiskestopp.
            </item>
            <item xml:id="i-3vKXCTh3XUvWVvyHwpmRWX">
              Riksdagen tillkännager för regeringen som sin mening vad som
              anförs i motionen om kunskap om industrifiskets konsekvenser.
            </item>
            <item xml:id="i-S1dBP7CMpSWGPFM2tQcbSE">
              Riksdagen tillkännager för regeringen som sin mening vad som
              anförs i motionen om en handlingsplan för att minska överkapaciteten.
            </item>
            <item xml:id="i-GWVDRoPrHTy7MJrxZz92YV">
              Riksdagen tillkännager för regeringen som sin mening vad som
              anförs i motionen om bottentrålning.
            </item>
            <item xml:id="i-89hY5ck9PRqu8uj63NCjJM">
              Riksdagen tillkännager för regeringen som sin mening vad som
              anförs i motionen om individuella årskvoter.
            </item>
            <item xml:id="i-4KHmL2RDjLPBSTCMFR5f8m">
              Riksdagen tillkännager för regeringen som sin mening vad som
              anförs i motionen om skattebefrielse för bränsle. 1
            </item>
            <item xml:id="i-6kLmV61bznENek4AihiR5z">
              Riksdagen tillkännager för regeringen som sin mening vad som
              anförs i motionen om normal oaktsamhet som tillräckligt villkor
              för att fällas för fiskebrott.
            </item>
            <item xml:id="i-Wy56i7AedQFGsNPs4CH3yf">
              Riksdagen tillkännager för regeringen som sin mening vad som
              anförs i motionen om differentierade sanktionsavgifter.
            </item>
          </list>
          <p xml:id="i-ApXJWxqsNwuY8k39GYGqp7">
            1 Yrkande 6 hänvisat till SkU.
          </p>
        </div>
        <div xml:id="i-H9r7vvefk3QRaYWZQhLVZk" type="motContent">
          <head xml:id="i-WBLWd45Zm1Y2XsoBX2An7Z" type="h1">
            2 Motivering
          </head>
          <head xml:id="i-5AYMV77VQkq72sAHFhbDKd" type="h2">
            2.1 Inledning
          </head>
          <p xml:id="i-VqFw7kgtmKrDdVfy4PAkbC">
            Utgångspunkten för Miljöpartiets arbete med fisket och andra
            areella näringar är att i första hand värna ekosystemens integritet.
            Detta är förutsättningen för en långsiktig, ekologiskt hållbar
            utveckling. Detta är basen för produktionen av ekosystemtjänster
            och förutsättningen för fortsatt liv och verksamhet. Det är grunden
            för vår natur, vårt liv och leverne, vår välfärd och vårt välbefinnande.
          </p>
          <p xml:id="i-FKMBt3g4Yo5zH6J942UH1s">
            Det finns stora problem med fisken och fisket i våra hav. Två
            särskilt utsatta fiskarter är ålen och torsken.
          </p>
          <p xml:id="i-QMGy2QQWzybQY9aMMqFKiq">
            Vad gäller torsken finns tre centrala, sammanhängande problem:
          </p>
          <list xml:id="i-MqBUKSJZeeNGcPVzWhribY" style="ul">
            <item xml:id="i-XFw9YyiRmWxhrxRR6mCLtJ">
              beståndet är utarmat
            </item>
            <item xml:id="i-5Px5THvUipdp3YRuYkreLP">
              fiskeflottans kapacitet är för stor
            </item>
            <item xml:id="i-LRs63VGFEqJL1qH9XXNutL">
              kontrollsystemet inte minst i Sverige är undermåligt.
            </item>
          </list>
          <p xml:id="i-CBd7VJTw5hqiCW7CdekQ49">
            De tre problemen hänger samman. Det utarmade beståndet gör att
            det är ont om fisk, särskilt för de småskaliga, kustnära fiskarna
            på östkusten. Den stora, delvis outnyttjade kapaciteten ger dålig
            lönsamhet och skapar ett utrymme och en frestelse att bryta mot
            reglerna. Det bristfälliga kontrollsystemet gör att inte ens besluten
            om de överdimensionerade kvoterna respekteras, vilket hämmar beståndets
            återhämtning.
          </p>
          <p xml:id="i-PNPP8vnQu4bFCLHWmeVpxa">
            Också fiskarna drabbas av situationen. Särskilt hårt drabbas
            småskaliga, kustnära fiskare, trots att de flesta aktörerna i
            fiskeripolitiken säger sig särskilt värna om småfiskarna. Dessa
            har dock inte samma flexibilitet och möjlighet att förflytta sig
            dit fisken finns som större fartyg. De drabbas hårdare av diverse
            regler som syftar till att minska fisketrycket och möjliggöra
            kontroll.
          </p>
          <p xml:id="i-KsQBpEGQUKXNhawCa3iTWF">
            Konkreta förslag till åtgärder för att öka beståndet, minska
            flottans kapacitet och förbättra fiskerikontrollen möter ofta
            som motargument att de slår mot det småskaliga och kustnära fisket.
            I själva verket råkar dessa särskilt illa ut av den nuvarande
            situationen. Marginella ändringar som genomförs utan att de centrala
            problemen angrips slår typiskt sett hårdast mot det småskaliga
            och kustnära fisket.
          </p>
          <head xml:id="i-MgZPSaRSSeLUusS7TdZdPr" type="h2">
            2.2 Beståndet
          </head>
          <p xml:id="i-NMP2Mt3N7pYZ9X7p8QJsQ4">
            Torskbeståndet i östra Östersjön (öster om Bornholm) ligger långt
            under säkra biologiska gränser. Det innebär bl.a. att reproduktionen
            hämmas. Fisken når inte till sina naturliga utbredningsområden.
            Det utarmade beståndet får konsekvenser för hela ekosystemet.
            Det kan bidra till både övergödningen och att andra fisken, också
            av intresse för fritids- och yrkesfiskare, minskar.
          </p>
          <p xml:id="i-SGMx2EBgbkZoCdY2PCv6U6">
            Forskarna vid Internationella havsforskningsrådet (ICES) har
            i flera år rekommenderat totalt stopp för torskfisket. Politikerna
            har i EU:s jordbruksministerråd dock konsekvent beslutat om kvoter
            långt över forskarnas rekommendationer.
          </p>
          <p xml:id="i-PrqkHPuHB1kq1TWWmoHYz8">
            Särskilt kustnära och småskaliga fiskare behöver större bestånd.
            De är mer beroende av andra fisken som drabbats och av att torsken
            når sina naturliga utbredningsområden. De har inte samma möjligheter
            som det mer storskaliga, långväga fisket att söka sig ut till
            havs där man fortfarande kan hitta torsk i större mängder.
          </p>
          <head xml:id="i-Mthmhp1zPYWhz27PGVkBKp" type="h3">
            2.2.1 Fiskestopp
          </head>
          <p xml:id="i-K1ESoPxeBwLUkVapX9ux9V">
            Miljöpartiet anser att Sverige aktivt bör verka för ett stopp
            för torskfisket i Östersjön, när forskarna vid ICES så rekommenderar.
            Stoppet bör gälla för hela Östersjön. Ansträngningar bör göras
            för att finna alternativ sysselsättning för i första hand de småskaliga
            och kustnära fiskarna under stoppet med uppgifter som att plocka
            upp spökgarn, fiskevård eller betald utbildning. Stoppet bör kombineras
            med kompensation från EU-medel till yrkesfiskare som inte kan
            finna alternativ sysselsättning. Kompensationen bör baseras på
            tidigare års rapporterade fångster. Ett tak för hur mycket ett
            företag kan få bör dock övervägas.
          </p>
          <p xml:id="i-U5RaSB9MDkWAjtM5Ank3p6">
            En sådan investering skulle vara ekonomiskt lönsam. Ett bestånd
            som återhämtat sig skulle ge betydligt större fångster än i dag
            och samtidigt ge ett ekosystem i bättre balans.
          </p>
          <head xml:id="i-DpWmc8TtPDrV6ba2vZ5Xsq" type="h3">
            2.2.2 Kunskap om industrifiskets konsekvenser
          </head>
          <p xml:id="i-X2gotX5BahxSGiSqdTr2EJ">
            Det cirkulerar olika uppgifter om industrifiskets konsekvenser
            för östersjötorskens fiskeridödlighet. Polska fiskare hävdar t.ex.
            att det är de stora svenska pelagiska trålarna som förstört torskbeståndet.
            Vissa svenska fiskare delar den uppfattningen. Andra menar att
            de pelagiska trålarna inte påverkar torsken eftersom de söker
            andra fiskar. Samtidigt kan konstateras att det förekommer bifångst
            av torsk i det pelagiska fisket.
          </p>
          <p xml:id="i-VP4XRFVFrU378iVXFN1NzN">
            Miljöpartiet anser att det behövs mer kunskap om det storskaliga
            pelagiska fiskets konsekvenser för torskdödligheten. Regeringen
            bör ge Fiskeriverket i uppdrag att undersöka dessa konsekvenser
            och bereda möjligheter för oberoende forskning i frågan.
          </p>
          <head xml:id="i-ANrzduP1zs69L48hYwcnrT" type="h2">
            2.3 Flottans kapacitet bör minskas
          </head>
          <p xml:id="i-8EyjZAjFLfeEbTZ3qBxewb">
            Den svenska torskflottan är överetablerad. Men det handlar om
            en överetablering i förhållande till resursbasen, fiskbeståndet,
            inte i förhållande till marknaden. Detta förhållande gör att politiker
            och ekonomer har svårare att förstå situationen och att hitta
            lämpliga sätt att handla. Vissa bedömare menar att flottan skulle
            behöva i det närmaste halveras för att nå acceptabel lönsamhet.
          </p>
          <head xml:id="i-HdAm4gedGnFCgy3kqkJMYo" type="h3">
            2.3.1 En handlingsplan mot överkapaciteten
          </head>
          <p xml:id="i-HXquKKiPGHq3mLKNQRWzrA">
            Miljöpartiet anser att regeringen bör ta fram en handlingsplan
            för att minska överkapaciteten i den svenska fiskeflottan, med
            början i torskfiskeflottan. Det behövs tydliga prioriteringar.
            Det småskaliga, kustnära fisket skall värnas gentemot bottentrålare
            och industrifisket. Det innebär att minskningen i första hand
            bör komma i andra segment. En kombination av åtgärder bör användas
            för att nå målen, bl.a. både kvoter och skrotningsbidrag.
          </p>
          <head xml:id="i-WxNn1UA4gCs6DLf7VUTEn2" type="h3">
            2.3.2 Bottentrålning
          </head>
          <p xml:id="i-CVRF2FxkrVQ8EapCj6p6NX">
            Fiskeriverket har redan i dag möjlighet att fördela fiskekvoter
            eller ransoner mer aktivt för att gynna det småskaliga kustfisket.
            Regeringen bör ge tydligare instruktioner till verket att använda
            detta instrument mer aktivt. Det småskaliga, kustnära fisket bör
            få så stora kvoter som det har kapacitet att utnyttja inom biologiskt
            säkra gränser. Bottentrålningen bör däremot begränsas eller förbjudas
            helt, både på grund av bristande möjligheter till selektering
            (t.ex. för att värna om stora, gamla honor som är särskilt värdefulla
            för reproduktionen) och för effekterna på havsbottnen. Ett förbud
            mot eller åtminstone begränsning av bottentrålning bör därför
            utredas.
          </p>
          <head xml:id="i-RdmWFNEjskGSuiWbymic1K" type="h3">
            2.3.3 Årskvoter
          </head>
          <p xml:id="i-55Y8tus6Vs8kvniZTxFN4B">
            Individuella årskvoter bör övervägas, eftersom detta skulle ge
            fiskarna större trygghet och möjlighet att planera fisket. Dessa
            åtgärder bör också kompletteras med höjda skrotningsbidrag, som
            är särskilt riktade mot andra segment än det småskaliga, kustnära
            fisket. Ett villkor för att få skrotningsbidrag bör vara att licensen
            dras in, så att bidraget inte kan användas för att investera i
            nya fiskefartyg.
          </p>
          <head xml:id="i-HAR7k7WsazyQ6NWLs6JxoW" type="h3">
            2.3.4 Skattebefrielse för bränsle
          </head>
          <p xml:id="i-HQr3MkEKn62fBd4mzSmukW">
            Regeringen bör också utreda om skattebefrielsen för fiskarnas
            fartygsbränsle bör kvarstå eller om det bör finnas ett tak för
            hur stor skattebefrielsen får vara per företag så att stöd till
            fiskenäringen inte sker på ett sätt som gynnar de stora bränsleslukande
            fartygen.
          </p>
          <head xml:id="i-KVCYVbwU2NsHcXfvtzWyGe" type="h2">
            2.4 Fungerande kontrollsystem
          </head>
          <p xml:id="i-5Vd9FtnaQfz6QNJFEP7zR4">
            Det svenska kontrollsystemet har utsatts för långvarig och omfattande
            kritik från EG-kommissionen. Sverige har fällts i EG-domstolen
            för bl.a. vårt ineffektiva kontroll­system. EG-kommissionen har
            inlett en ny process genom en formell underrättelse till regeringen
            2006. Successiva regeringar har underlåtit att ta itu med problemen.
          </p>
          <p xml:id="i-98BtikNvQ83rvcAiSzG1xE">
            Kommissionen har kritiserat missförhållanden i det svenska kontrollsystemet
            i två nya rapporter under 2007. I skrivande stund har det svenska
            torskfisket stoppats i Östersjön, då EG-kommissionen bedömer att
            vi redan fiskat upp vår kvot. Hade svensk fiskerikontroll nått
            upp till den standard som finns i Lettland hade detta förmodligen
            kunnat undvikas.
          </p>
          <p xml:id="i-5Sf8g9fe2PESBywan5u68g">
            Även om Sverige lyckas övertyga kommissionen att den har överskattat
            omfattningen av de svenska fiskarnas regelvidriga landningar och
            fisket öppnas igen riskerar det småskaliga kustnära fisket att
            drabbas särskilt. Det är mer begränsat av vinterväder­förhållanden.
            Det småskaliga och kustnära fisket drabbas särskilt hårt av kontroll­systemet.
            Dess brister bidrar till det låga beståndet och de problem som
            ett utarmat torskbestånd medför. Åtgärderna som krävs för att
            motverka det illegala fiske som överkapaciteten möjliggör måste
            vara tydliga och fyrkantiga för att vara kontrollerbara och få
            effekt, men rigida regler slår särskilt hårt mot det småskaliga
            och kustnära fisket. Inskränkningar i dagar till sjöss, som i
            vissa kretsar lanseras som lösningen på alla problem, slår hårdast
            mot just det småskaliga fisket som är mer väderberoende.
          </p>
          <p xml:id="i-Qm4bgp1RXapLYaWy4bh4Fj">
            Det svenska kontrollsystemet måste bli betydligt effektivare,
            vilket vi även tog upp i motion 2006/07:Mj309 Bristande fiskerikontroll.
            Det är bra att regeringen satsar på ökade anslag till Fiskeriverket
            för förstärkt arbete med kontroll. För att detta ska ge effekt
            behövs dock andra ändringar.
          </p>
          <head xml:id="i-9arM6PuSj4pa3NvweDACby" type="h3">
            2.4.1 Oaktsamhet
          </head>
          <p xml:id="i-4gyKGtFmUpAGhp3zLabcyd">
            EU-granskningar visar gång på gång att det svenska kontrollsystemet
            är synnerligen ineffektivt vid en europeisk jämförelse, då en
            försvinnande liten andel av upptäckta överträdelser leder till
            påföljd. År 2006 rapporterades 378 misstänkta brott, men endast
            13 domar eller strafförelägganden utdömdes. Enligt Kustbevakningen
            beror detta bl.a. på att det är svårt och resurskrävande att styrka
            misstanke om uppsåt i brotten. Som det är nu krävs nämligen uppsåt
            eller grov oaktsamhet för att dömas till fiskebrott, men Miljöpartiet
            anser att detta bör ändras så att normal oaktsamhet är tillräckligt.
          </p>
          <head xml:id="i-8bKKdUrsmP5myUjkLS8vjW" type="h3">
            2.4.2 Sanktionsavgifter
          </head>
          <p xml:id="i-Japf6HHKhUgaQWAQJoXGVR">
            Fiskesanktionsutredningen (SOU 2007:20) har nyligen presenterat
            förslag till administrativa sanktioner på yrkesfiskets område.
            Miljöpartiet anser att administrativa sanktioner behövs. De nivåer
            som föreslås av utredningen är dock för låga för att det ska ha
            någon nämnvärd effekt för andra än de som fiskar småskaligt. Miljöpartiet
            anser att sanktionsavgifterna bör baseras på företagets omsättning.
            På grund av osäkerheterna om riktigheten i rapporterade fångster
            i branschen är det dock mer ändamålsenligt i dagsläget att basera
            uppgifterna på fartygets motorstyrka.
          </p>
        </div>
        <div xml:id="i-Hhfc7KeuKUbJYpXtWr4vZd" type="signatureBlock">
          <list xml:id="i-RRuykr1AGz8U4hHBbFM8gd">
            <item xml:id="i-BQ6F196emwgGVjbdgvZPE" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-DbJvxSZp4qaWCmx1Aas7Ak" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-AE3MdMjRsauvgCWqRWj2oV" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-NkbMQW4ZRziVtGJ3AheqV6" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-GNKGpLrw9mQbdwEVL7x1HJ" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
