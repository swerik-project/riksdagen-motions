<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00001">
  <teiHeader>
    <fileDesc>
      <titleStmt>
        <title>med anledning av prop. 2009/10:160 Modern personalförsörjning för ett användbart försvar – vissa frågor om Försvarsmaktens personal</title>
        <author corresp="i-3S4u3rsmsb3bjgrsrZUU6Q">av Anders Karlsson m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:160 Modern personalförsörjning för ett användbart försvar – vissa frågor om Försvarsmaktens personal</title>
          <idno type="rdwebb">GX02Fö1</idno>
          <rs type="number">Fö1</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö1/text</ref>
          <ref type="dokument_url_html">http://data.riksdagen.se/dokument/GX02Fö1</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö1</ref>
          <ref type="doc">http://data.riksdagen.se/fil/6990D9A9-0490-427E-A529-767C0347438C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2mNEN1Zszf1P35pk3WZQhH</idno>
            <name>Michael Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FWGPPxcLZRFDrb58TQhLuJ</idno>
            <name>Mats Berglind</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQ4ajfo2oGGtEj5DSATC2F" type="basedOn"/>
        <correspContext corresp="i-BQ4ajfo2oGGtEj5DSATC2F">
          <ref>Proposition 2009/10:160</ref>
        </correspContext>
        <correspAction xml:id="i-7299NRq7wqbbjYkoUn6GMU" type="signed"/>
        <correspContext corresp="i-7299NRq7wqbbjYkoUn6GMU">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-2mNEN1Zszf1P35pk3WZQhH"/>
          <note type="signatory" corresp="i-FWGPPxcLZRFDrb58TQhLuJ"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-QtoGfrjQ5Gstz5ALuRuugA" type="referral">
          <date when="2010-04-09"/>
        </correspAction>
        <correspAction xml:id="i-WBkcsNKUQSScDaEfqfK4f" type="dismissal">
          <date when="2010-04-08"/>
        </correspAction>
        <correspAction xml:id="i-5N879nBxS1trP7dEpe7Ldj" type="dismissal">
          <date when="2010-04-08"/>
        </correspAction>
        <correspAction xml:id="i-2srWzhYvqdZw1MmEMBFXCU" type="transfer">
          <date when="2010-04-06"/>
        </correspAction>
        <correspAction xml:id="i-UVVGvPrDv8Bydh8HsBeNue" type="submission">
          <date when="2010-04-06"/>
        </correspAction>
        <correspAction xml:id="i-Su9kERP5pQfpcniUP1jMCP" type="assigned"/>
        <correspContext corresp="i-Su9kERP5pQfpcniUP1jMCP">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K5PXZLXSc2M5xdjsoRBYMj" type="motBody">
        <div xml:id="i-DwcjYdoLkM19XPu4sqKxHj" type="motProposal" subtype="förslag">
          <head xml:id="i-KtygqoJmtk3UW9GjK2X9eH">
            Förslag till riksdagsbeslut
          </head>
          <p xml:id="i-FwE6g91xJ6WMT9hRK97dX">
            Riksdagen avslår proposition 2009/10:160.
          </p>
        </div>
        <div xml:id="i-R1WsMhXj2wthnisz3t2oVS" type="motContent">
          <head xml:id="i-366JKFoAfD8MB53UvH2dYu" type="h1">
            Motivering
          </head>
          <p xml:id="i-CwhjMQW9ouDHTgL9Kq64z7">
            Målet för den rödgröna försvarspolitiken är att bevara Sveriges
            fred och självständighet, trygga stabiliteten i vårt närområde
            och att bidra till att stärka internationell fred och säkerhet.
          </p>
          <p xml:id="i-8fJGDWDxcYMFaTaKCC2YZ2">
            Sveriges försvar måste kontinuerligt förses med personal. Rätt
            person ska sättas in på rätt plats. Försvarsmaktens personalförsörjningssystem
            ska vara robust och uthålligt för att därmed vara trovärdigt.
            Det måste ha medborgarnas acceptans och förtroende. Andra länder
            måste sätta tillit till att Sverige kan leva upp till sin militära
            alliansfrihet inom ramen för den säkerhetspolitiska solidaritet
            som vi numera ingår i. Internationell säkerhet ska vila på samarbete
            och ett starkt globalt regelverk under FN:s ledning. Vår försvarsmakt
            måste vara både nationellt och internationellt trovärdig. Vi vill
            ha ett folkligt förankrat försvar som respekteras av medborgarna.
            Sveriges försvar måste ha en trovärdig nationell utformning som
            anpassas till de säkerhetspolitiska förhållandena. Ett robust,
            uthålligt och trovärdigt personalförsörjningssystem är en helt
            grundläggande förutsättning för detta.
          </p>
          <head xml:id="i-RWwbrogMq5nAwaUzuk3pCt" type="h2">
            Prioriteringar för Försvarsmakten
          </head>
          <p xml:id="i-7LGnGowDxAYokhmXvk9QcY">
            De nationella behoven ska utgöra grunden för Försvarsmaktens
            prioriteringar och förmågor. Dessa ska utifrån behov och förutsättningar
            kunna utnyttjas även internationellt, vilket i rådande omvärldsläge
            är den mest krävande uppgiften. Sverige har bidragit med truppinsatser
            för internationell fred och säkerhet i FN:s regi i mer än 50 år.
            Insatserna har varit uthålliga, flexibla och successivt anpassats
            till behoven. Våra bidrag till FN:s internationella fredsbevarande
            missioner har varit respekterade och högt uppskattade, även då
            svåra och krävande förhållanden gällt. Alla insatsförband behöver
            dock inte optimeras för internationell tjänstgöring.
          </p>
          <p xml:id="i-PaiHgXE3nJH6SfRva1CMw8">
            För fredsfrämjande internationell tjänst prioriteras markförband
            Hemvärnet med de nationella skyddsstyrkorna utgör en viktig del
            av Sveriges militära försvar som en snabbt gripbar resurs. Hemvärnet
            är också en viktig tillgång för samhället även vid andra kriser.
            Därutöver är hemvärnet kostnadseffektivt och bör finnas över hela
            landet. Vi vill se en ökad ambition jämfört med i dag. Därför
            måste hänsyn tas till hemvärnets behov och förutsättningar när
            det gäller utformningen av Försvarsmaktens personalförsörjning
            och organisation.
          </p>
          <p xml:id="i-MPYXRCnif28j8pg89Ho98z">
            Utgångspunkten för hela utredningsarbetet som lett fram till
            denna proposition ger intryck av att framtidens Försvarsmakt,
            förutom hemvärnet, i första hand utformas för internationella
            uppdrag och snabbinsatsstyrkor.
          </p>
          <p xml:id="i-S8m2Kva1BV5vTCYWx8T92a">
            Det är uppenbart att regeringen redan från början har bestämt
            sig för att helt överge totalförsvarsplikten i fred och införa
            ett militärt försvar bemannat enbart med hel- och deltidsanställda.
            Regeringens ensidigt utformade direktiv till utredningar och planeringsdirektiv
            till Försvarsmakten m.fl., pekar entydigt på denna avsikt. Några
            andra alternativ har man inte tillåtits att överväga.
          </p>
          <p xml:id="i-F3F4yyqt6g9TKzMDVmXi9K">
            Att ställa om hela Försvarsmakten för att flertalet insatsförband
            ska kunna sättas in i högintensiva stridsinsatser globalt är varken
            realistiskt eller önskvärt. En sådan färdriktning saknar dessutom
            enligt vår mening ett folkligt stöd. Regeringen har därför i sin
            retorik tvingats att successivt lyfta fram den nationella dimensionen
            för Försvarsmakten.Arbetet som har lett fram till denna proposition
            har därför bedrivits med fel förutsättningar. Den nationella dimension
            som regeringen numera säger sig värna har inte tillräckligt beaktats
            i utformningen av ett framtida personalförsörjningssystem.
          </p>
          <p xml:id="i-SvyKyKC3FUN899X2E76L8w">
            Regeringen har låtit utreda hur och inte om ett system med frivillig
            militär grundutbildning ska se ut. Detta är emellertid en liten
            del av ett sammanhängande personalförsörjningssystem. Hur ett
            sådant samlat system ska utformas föreslås inte. Regeringen har
            i mer skissartade former redovisat hur ett nytt system bör utformas.
            Om det däremot är genomförbart vet varken Försvarsmakten eller
            regeringen!
          </p>
          <head xml:id="i-GkdHd1L1UsT1CFAGaUajeB" type="h2">
            Lagrådets kritik
          </head>
          <p xml:id="i-SJKsY5wAp2QRDEyKf7A4Bc">
            Det som nu föreslås av regeringen är inte ett genomarbetat, heltäckande
            förslag till ett framtida personalförsörjningssystem utan det
            sträcker sig bara till avveckling av värnpliktsutbildningen i
            fred per den 1 juli 2010.
          </p>
          <p xml:id="i-CAZxL7xgGTbX5qN1YP12Xk">
            Hur det framtida systemet för personalförsörjningen inom Försvarsmakten
            ska fungera är dock fortfarande ytterst oklart. I utdraget från
            Lagrådets protokoll från sammanträdet den 3 mars 2010 står bl.a.
            följande att läsa:
          </p>
          <p xml:id="i-NCuRiAWXq2QS54JQ78tvho">
            Vad som föranlett de föreslagna ändringarna i lagen om totalförsvarsplikt
            samt föreslagna följdändringar i vissa andra lagar är att totalförsvarets
            personalförsörjning är avsedd att i framtiden kunna tillgodoses
            bl.a. genom möjligheten till frivillig militär utbildning. Utbildningen
            är ämnad att ersätta grundutbildningen enligt lagen om totalförsvarsplikt.
            Införandet av densamma är egentligen den viktigaste reformen i
            sammanhanget men den kommer inte regleras i någon lag utan i en
            av regeringen beslutad förordning. Försvarsdepartementet har emellertid
            ännu inte utarbetat något förslag till en sådan förordning. (Utredningen
            om totalförsvarsplikten har i SOU 2009:63 s. 83-87 lagt fram ett
            förslag till en förordning som departementet möjligen kan använda
            som förlaga.) Det skulle onekligen ha underlättat för Lagrådet
            och andra bedömare om departementet kunnat tillhandahålla ett
            eget förslag till förordning. Lagrådet vill också påpeka att riksdagen
            enligt 8 kap. 14 § första stycket regeringsformen har rätt att
            meddela föreskrifter i ett ämne som regeringen har behörighet
            att besluta föreskrifter i.
          </p>
          <head xml:id="i-XcjBxR2QkXgMCSG8VMu564" type="h2">
            Regeringens förslag innebär stor osäkerhet
          </head>
          <p xml:id="i-Qtjb4bwATM1B2VNNLY2uzi">
            Underlaget vad gäller lagar, redovisning av vilka förordningar
            som måste beslutas eller vilka kollektivavtal som måste gälla
            är mycket bristfälligt. Svaren på dessa frågor har regeringen
            hänskjutit till en utredningsman att klarlägga. Dennes arbete
            ska vara avslutat i december 2010. Med hänsyn till remisstider
            och lagstiftningsarbetet kommer de nya lagarna på området sannolikt
            att kunna träda i kraft tidigast den 1 januari 2012 dvs. tidigast
            18 månader efter att systemet förändrats.
          </p>
          <p xml:id="i-74gVjJopqmZ4pmsT9RhKCL">
            Försvarsmakten har tydligt i sitt underlag till regeringen från
            januari 2009 redovisat ett stort antal osäkerheter och svårigheter
            i det system som regeringen nu driver fram under största tidspress.
            Försvarsmaktens villkor och krav, för att myndighetens beräkningar
            över huvud taget ska gälla, är många och tuffa. Försvarsmakten
            går så långt att den anser att ansvaret för en så omfattande reform
            är en gemensam samhällsangelägenhet som berör landets ledning,
            ett flertal departement, många myndigheter, arbetsgivar- och arbetstagarorganisationer
            m.fl.. Försvarsmakten har vidare framhållit att medborgarnas förståelse
            och acceptans för kraven på Försvarsmakten påverkar hela rekryteringskraften.
          </p>
          <p xml:id="i-SxntW8ZcFKNN7xz1vY44fZ">
            I dag utgörs cirka en tredjedel av försvarsbudgeten av personalkostnader.
            Ett yrkesbaserat försvar riskerar att medföra betydligt ökade
            kostnader. Försvarsmaktens personalkostnader riskerar att bli
            systematiskt underkompenserade i den framtida budgetbehandlingen.
            Regeringen har inte visat hur denna kostnadsökning ska finansieras
            och vad som då blir föremål för nedprioritering.
          </p>
          <p xml:id="i-VFPHiSwxafbwjnwv1oNwXH">
            En viktig förutsättning enligt Försvarsmaktens underlag är att
            det måste genomföras betydande avveckling av redan anställd personal,
            rationaliseringar i försvarets egen organisation samt ambitionssänkningar
            och betydande rationaliseringar inom stödverksamheten. Detta är
            förutsättningar för att planen ska kunna förverkligas. Den s.k.
            Stödutredningen i Försvarsdepartementet har avslutats. Några besparingar
            har ännu inte genomförts.
          </p>
          <p xml:id="i-BfpjGCdRBs4yJ2Vxp56NgJ">
            Arbetet med att avveckla redan anställda, att rationalisera grundorganisationen
            och logistik- och stödverksamheten har även det skjutits på framtiden.
            De är således högst oklart vilka besparingar som faktiskt kommer
            att åstadkommas och vilka resurser som därmed kan frigöras för
            att finansiera de kostnadsökningar som blir följden.
          </p>
          <p xml:id="i-CtzLstFtQmnbQHg4FcmyMx">
            Regeringen ställer inte bara Försvarsmakten utan även riksdagen
            och Sveriges invånare inför flera oklarheter:
          </p>
          <list xml:id="i-NwVYaA9BV771mAzJHXG8zM" style="ul">
            <item xml:id="i-4ZHBiNsuLTarYCqmxs46nd">
              De lagar, förordningar eller avtal som ger ett robust och uthålligt
              system föreligger inte.
            </item>
            <item xml:id="i-3fxMitCCDUKbNjBpMn8twy">
              Personalkostnaderna i ett nytt system kommer med största sannolikhet
              att öka.
            </item>
            <item xml:id="i-DHCedW1PeRpbd3efrH81pm">
              Hur kostnaderna ska finansieras skjuter regeringen på framtidens
              riksdagar och regeringar att avgöra.
            </item>
          </list>
          <p xml:id="i-DWfyUVu7sBCU9NVLfwZWsT">
            Det är därför i dag omöjligt att veta om den unikt skarpa och
            långa kravlista, fylld med en rad av brasklappar, som Försvarsmakten
            uppställt på det arbetsmarknadspolitiska området kommer att uppfyllas
            och levereras av statsmakterna och av arbetsmarknadens parter.
          </p>
          <p xml:id="i-HJiPBEafHTmbuFkeCyLyZM">
            Det är inte möjligt att bedöma vad det rätt skissartat redovisade
            kommande systemet kommer att kosta och hur det ska finansieras.
            Vår bedömning är att det kommer att bli underfinansierat. Vilka
            förmågor och kapaciteter som Sverige då måste avstå från är inte
            ens överslagsmässigt redovisade. Propositionen bygger således
            på en nästan oändligt lång rad osäkra antaganden och förutsättningar
            och villkor som måste uppfyllas.
          </p>
          <p xml:id="i-Re4s358nEhuLZpWKnEESG">
            Inför valet 2006 fanns en omvandling av det värnpliktsbaserade
            försvaret till ett yrkesförsvar inte på den borgerliga agendan.
            Regeringen har slarvat fram och presenterat ett illa underbyggt
            förslag utan att under processen föra en offentlig debatt. Lagförslaget
            föreslås träda i kraft redan den 1 juli i år uppenbarligen för
            att medborgarna inte ska kunna få säga sin mening i det kommande
            valet.
          </p>
          <p xml:id="i-C7g5gCc3VjvCQyAFDP194G">
            Försvarsutskottet har i betänkande 2008/09:FöU10 enigt framhållit:
          </p>
          <list xml:id="i-QD9KaTAv9Tocr4qGfHPXG7" style="ul">
            <item xml:id="i-8TuxfjH7ENwKsYZG9rDAZc">
              Regeringen redovisar utan förslag till riksdagen sin syn på den
              framtida personalförsörjningen inom Försvarsmakten.
            </item>
            <item xml:id="i-29J4h35uGuGAUuFCXKHZ5h">
              Riksdagen kommer att ta ställning till den närmare utformningen
              av Försvarsmaktens personalförsörjning då regeringen lämnar konkreta
              förslag.
            </item>
          </list>
          <p xml:id="i-5dm7zQ4dEapDed6fx1acsy">
            Enligt vår mening står det därmed klart att riksdagen ännu inte
            medgivit någon förändring i personalförsörjningssystemet. Regeringens
            agerande under de senaste åren har föregripit och inkräktat på
            riksdagens beslutandeområden.
          </p>
          <p xml:id="i-HpnywSjrzsp3e9MHqxB1u8">
            Att ställa riksdagen inför sådana villkor och inte säkerställa
            en uppslutning av en bred riksdagsmajoritet är uppseendeväckande.
            En så genomgripande omläggning av Försvarsmaktens personalförsörjning
            måste bygga på ett väsentligt mer genomarbetat underlag än det
            som regeringen nu lägger fram. Det måste vara systemsammanhängande
            Vi anser att det måste finnas en bred blocköverskridande majoritet
            bakom det system som bör gälla i framtiden. Ett kommande system
            måste redovisas, föreslås och antas i sin helhet vid ett tillfälle!
            Regeringen får därför ensam ta ansvar för detta illa förberedda
            och underbyggda och oprövade systemskifte i svensk försvarspolitik
            och dess konsekvenser. Vi är inte beredda att, på en så osäker
            grund med det beslutsunderlag som nu föreligger, medverka till
            detta vågspel med Sveriges försvar.
          </p>
          <p xml:id="i-W4XFhkFDdohtx349nqGaxH">
            När det gäller propositionens skrivningar om Försvarsmaktens
            personalpolitik välkomnar ett bättre omhändertagande av våra återvändande
            soldater. Dock är ett antal remissinstanser tveksamma till att
            förslaget om belöningsmedalj begränsas till internationella insatser
            och menar att även den nationella dimensionen borde beaktas. Det
            nämns också att tillämpningen av medalj för personal som skadats
            i vid stridshandlingar kan bli komplicerad eftersom vederbörande
            får medaljen för skada, inte för berömvärd insats.
          </p>
          <p xml:id="i-KHETmKF5sWYFh1kfub6ufy">
            Försvarshögskolan erinrar också om svårigheten. Man uttrycker
            det så här: erinrar om svårigheten att ovärdigt tilldela en sådan
            utmärkelse. Inte minst så måste begreppet skada definieras. Man
            anför också att frågan om monument bör utredas vidare före beslut.
          </p>
          <p xml:id="i-GfhUgmDFvU8DDUf52HtMbZ">
            Svenskar som förtjänstfullt deltar i utländska missioner ska
            visas uppskattning för sitt arbete på rätt sätt. Regeringens iver
            att förstöra våra gemensamma trygghetssystem bidrar knappast till
            att förbättra situationen för soldater som varit i internationell
            tjänstgöring. Det handlar om ersättningar vid sjukdom, en fungerande
            vård, anställningsvillkor och situationen för deras familjer.
            Det är viktigt att försvaret som myndighet tar hand om dem som
            gjort internationell tjänst.
          </p>
          <p xml:id="i-EX6gqXUR33ZZMLVMDmi4cB">
            Vi rödgröna anser att om Sverige ska ändra i pliktlagen ska det
            ske med bred majoritet i Sveriges riksdag. I nuläget råder det
            osäkra antaganden och oklara förutsättningar, vilket Försvarsmakten
            själv påpekat. Det råder t.ex. oklarheter om arbetsmarknadslagstiftningen
            ska kunna efterföljas. Att förhastat avskaffa plikten, baserat
            på regeringens bristande underlag, äventyrar Försvarsmaktens kvalitet
            och den förankring som försvaret har hos svenska folket.
          </p>
          <p xml:id="i-Nqsw2insaiNMPeqpbvN5RK">
            Vår mening är att en fullständig bedömning kan ske tidigast under
            nästa mandatperiod. Om den borgerliga regeringen med denna proposition
            avskaffar plikttjänstgöringen, kommer en eventuell rödgrön regering
            att genomföra en förutsättningslös översyn av det helt frivilliga
            personalförsörjningssystemet efter ett år.
          </p>
        </div>
        <div xml:id="i-XXjeFkUkRnDCmr2pGa7ABk" type="motSignatures">
          <list xml:id="i-EaeXVaYSSFDPBAzKLCVmvJ">
            <item xml:id="i-Sba78bB5ibj6FPyNzNk2Gm" who="i-3S4u3rsmsb3bjgrsrZUU6Q">
              Anders Karlsson (s)
            </item>
            <item xml:id="i-QhPanoQBVs3XUyX3fiQGvp" who="i-GymTck6WQqRkdN12tqCZDr">
              Peter Jonsson (s)
            </item>
            <item xml:id="i-XND7Kc1kCsoyWpf2wAPJCn" who="i-2mNEN1Zszf1P35pk3WZQhH">
              Michael Hagberg (s)
            </item>
            <item xml:id="i-X9xq6etxcmrJFHA12fR3FJ" who="i-FWGPPxcLZRFDrb58TQhLuJ">
              Mats Berglind (s)
            </item>
            <item xml:id="i-3YVaeBq2p4kpnCatxPAidV" who="i-RJ83sTtQ8c3R3VD4B55j8P">
              Åsa Lindestam (s)
            </item>
            <item xml:id="i-Rw8cLcH1sjpXuRkLZnCbY7" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
            <item xml:id="i-YQSYGugfUMBsFKimRTKhMZ" who="i-YDnK8VSSiRoNGUj2EGkAeD">
              Peter Jeppsson (s)
            </item>
            <item xml:id="i-BD5V6B532Na1C8GsAbuB8d" who="i-4dHfDoweVJM2iAJu9BCQqo">
              Tommy Waidelich (s)
            </item>
            <item xml:id="i-5b4kbHVKMwjYfPZT6vgA8y" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-84VsF8gSMCJwyvCKWx1vjd" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
