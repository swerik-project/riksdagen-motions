<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00112">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__112/mot_1961__ak__112-001.pdf"/>
      <fw xml:id="i-Py9KZu7YPDECdmdFkGa5ra">
        Motioner i Andra kammaren, nr 112 år 1961 11
      </fw>
      <div xml:id="i-96ccujcGoeVLNuaCKvNGtx" type="motHeader">
        <div xml:id="i-KqZQhTAvDanSCUduSNYdmX" type="motTitle"/>
        <div xml:id="i-P827u5DaYJSNAw9b1hQiwA" type="motSubmissionInfo"/>
      </div>
      <div xml:id="i-NAV5qxRsDn9YoK2B1S2Msh" type="motBody">
        <div xml:id="i-L6wdiep7qLcx74KvUZZipe">
          <p xml:id="i-A1YK6zZjUBsVoRgYaFu9Kn" type="titleString">
            Nr 112 Av herr Ståhl, om tillskapande av en ny svensk edition
            av bibeln.
          </p>
          <p xml:id="i-N8CaZnyeFhArJokBdit9C4">
            Bibelns betydelse för vårt folk och dess utveckling på kulturens
            skilda områden, religiöst, moraliskt, litterärt, rättsligt, kan
            icke mätas eller upp- skattas. Redan långt innan den av menigheten
            själv kunde läsas, hade dess bud, såsom framgår av medeltida landskapslagar,
            blivit erkända som rätte- snöre för enskild och samhälle: ”Kristus
            är främst i vår lag”. När reforma- tionen och 1541 års översättning
            genom ärkebiskop Laurentius Petri gjort Bibeln tillgänglig för
            den läskunnige, kom den att bli Boken. Genom 400 år har den i
            god och ond tid framför alla andra auktoriteter varit en fyrbåk
            och vägvisare, en tuktare och tröstare under generationernas färd
            från vagga till grav. Den gav tro och fäste för jordelivet och
            evigheten, lugn och förtröstan i nödår och faror, besinning för
            den mäktige och rätt även åt den svage. Bibeln införde i våra
            förfäders samlevnad budet om barmhärtighet, om man så vill social
            känsla och hänsyn århundraden innan orden uppfun- nits. Denna
            Bibelns normerande auktoritet förblev för vårt folks stora fler-
            tal i det väsentliga orubbad till långt in på förra århundradet
            och är det ännu i dag i sannolikt betydligt större kretsar än
            man ofta tänker sig. Likväl tyder många tecken därpå, att Bibelns
            auktoritet och inflytande i vårt folk undergår en radikal förändring
            genom den djupgående omstöp- ningsprocess, i vilken de senaste
            årtiondenas och världskrigens tekniska, ekonomiska och sociala
            omvälvning försatt vår generation, som ställt tills nyss orubbliga
            sanningar under debatt, och gjort även de högsta värden relativa.
            Måhända är redan den tid för alltid förbi, då Bibeln oomstritt
            gällde som Guds uppenbarelse och därför blev åtlydd såsom hans
            bud. Att även Bibeln införts i den kritiska forskningens renande
            eld behöver dock på längre sikt ingalunda minska dess vikt och
            värde för kommande släkten. Kanhända skall dess ord om nåd, kärlek
            och barmhärtighet, om tröst och befrielse just genom forskningens
            rikare belysning kunna bli av ännu större värde för framtidens
            människor än hittills. Deras erfarenhet skall kanske också med
            större övertygelsekraft än för många i vår tid visa omistligheten
            av evangeliets sederegler för människornas samliv. Förutsättningen
            för denna Bibelns betydelse synes dock vara, att dess budskap
            äger en sådan språklig dräkt, att det förmår tala till sin samtid.
            Många sakkunniga bedömare av vår nu gällande 1917 års kyrkobibel
            är från religiösa, pedagogiskt-moraliska, filologiska och litterära
            utgångspunkter ense om, att dess språk icke i allo fyller sitt
            höga syfte. Här skall ingen kritik riktas mot de olika generationer
            exegeter och filologer, som från
          </p>
          <pb facs="riksdagen-motions-pdf/data/1961/mot_1961__ak__112/mot_1961__ak__112-002.pdf"/>
          <fw xml:id="i-PLPumzG3Qrgzg66Lai8bKD">
            12 Motioner i Andra kammaren, nr 112 år 1961
          </fw>
          <p xml:id="i-FwLDCNvfA84axKoAFs1B2D">
            1773 till 1917 arbetade med denna svenska bibelöversättning.
            De sökte att på bästa sätt förmedla Bibelns innehåll till sin
            tid. Det är för dem och deras verk intet nedsättande att konstatera,
            hur denna edition av Bibeln redan vid dess fastställelse underkastades
            på käll- och stilstudier välgrundad kri- tik, framförd av såväl
            teologer som profana filologer och stilister. Att den- na översättning
            icke kan sägas hålla det mått man har rätt att uppställa för Bibeln
            på svenska är numera en insedd sanning av de flesta som är i tillfälle
            att jämföra den med inte bara äldre svenska översättningar utan
            även nyare editioner på engelska, danska och andra moderna språk,
            stadda i lika hastig utveckling som vårt. Denna jämförelse har
            kommit att ställa t.o.m. den allvarliga frågan — vilken självfallet
            här inte ens skall disku- teras — huruvida det finns ett samband
            mellan vår religiöst och litterärt mindre tillfredsställande bibeledition
            å ena sidan och å den andra det för- hållandet, att sekulariseringsprocessen
            enligt många iakttagare förefaller ha fortgått snabbare i Sveriges
            folk än i flertalet övriga västerländska nationer. Frågeställningen
            har refererats i detta sammanhang för att be- lysa nödvändigheten
            av att Bibeln såsom urkund för kristen tro är klädd i sådan dräkt,
            som inför vårt folk icke fördunklar utan fastmer förstärker det
            ljus som utstrålar från en levande bok. De litterära brister,
            som vidlåder särskilt vissa partier av 1917 års sven- ska bibeledition,
            har så ofta och så ingående av olika sakkunniga analyse- rat och
            uppvisats, att av ytterligare vittnesbörd knappast göres behov.
            Re- dan Frans G. Bengtssons kvickögda jämförelse av ”Kapitlet
            om Jehu” i bibel- editionerna av 1917, en illustrerad folkbibel,
            tryckt på 1840-talet och Melins översättning, tryckt 1877, är
            ett belysande detaljexempel. En i höst utgiven nyöversättning
            av Höga Visan, verkställd av Viveka Heyman, bekräftar in- trycket,
            att i och för sig ovanskliga litterära värden faktiskt blivit
            för- vanskade genom det försök till folklighet i språk och uttryckssätt,
            som kännetecknar delar av 1917 års svenska kyrkobibel. Även ur
            litterär syn- punkt synes alltså många skäl tala för en Bibel
            på bättre och resligare sven- ska. Nästan enhälligt framfördes
            detta önskemål av ett antal sakkunniga i uttalanden för Dagens
            Nyheter förliden sommar, f.ö. en diskussion som jämte den nyss
            färdigställda engelska bibelöversättningen kommit många års planer
            på en riksdagsmotion i ämnet att bli verklighet. Här skall åter-
            ges endast ett avsnitt av professorn i orientaliska språk i Uppsala
            H. 8. Nyberg:
          </p>
          <p xml:id="i-3QsZy2DV38rg6nY1ehQHFh">
            I Nya Testamentet är den rätta tonen icke träffad. Det Gamla
            lider myc- ket av att det textkritiska är försummat och att de
            filologiska principer, efter vilka tolkningen har gjorts, inte
            är ordentligt genomtänkta. Språket i Nya Testamentet lider av
            den stora och överflödiga mångordigheten, som förrycker stilen;
            stilen i Gamla Testamentet är åtminstone mer pregnant. Eller kanske
            rättare sagt: Mångordigheten framträder ännu mer i Nya Testamentet
            — med alla dess ”ju” eller ”och” och ”ty” som ofta inleder
          </p>
          <pb facs="riksdagen-motions-pdf/data/1961/mot_1961__ak__112/mot_1961__ak__112-003.pdf"/>
          <fw xml:id="i-FYynjcbBpeQScSLekDJD3v">
            Motioner i Andra kammaren, nr 112 år 1961 13
          </fw>
          <p xml:id="i-9xcNwPRz4NDRTcYpuuCuvc">
            meningar — än i Gamla, även om förhållandet är tillräckligt tydligt
            även där.
          </p>
          <p xml:id="i-M3KXpe7EU2o3jJ8g46zvhG">
            Så långt professor Nyberg. Att behovet av en ny översättning
            av Bibeln är trängande för aktivt kyrkofolk i landet bevisas därav,
            att Missionssäll- skapet Bibeltrogna vänner föranstaltat om en
            sådan. Arbetet med Nya "Testamentet beräknas bli klart inom en
            närmare framtid. Översättning av hela Bibeln har pågått snart
            40 år och väntas ta ytterligare ett antal år. Bland dem som arbetat
            med Nya Testamentet har nämnts professor Hugo Odeberg och teol.
            dr David Hedegård. Denna översättning torde ha även ett samfundsbetonat
            syfte.
          </p>
          <p xml:id="i-Cee25uU1EekEYes64AZR5Z">
            Det kan tilläggas, att kyrkomötet redan 1920 framförde en önskan
            om en ny bibelöversättning. Däremot inskränkte sig 1957 års kyrkomöte
            till att i skrivelse till Kungl. Maj:t begära revision av den
            till 1917 års kyrko- bibel knutna ordförklaringen. Om vad som
            här anförts kan anses tillräckligt övertygande för att ådaga-
            lägga, att en ny svensk kyrkobibel framstår som ett angeläget
            önskemål ur religiösa, kristet-moraliska och litterära bedömningsgrunder
            inställer sig därefter den kanska svårare frågan, hur ett så omfattande
            verk inom rimlig tid lämpligen och bäst skall kunna genomföras.
            Erfarenheten av en bibel- kommission, som blev färdig först efter
            144 år, kan näppeligen sägas mana till efterföljd. Dess arbete
            har av sakkunniga karakteriserats såsom för- åldrat då det äntligen
            var färdigt. En annan utväg är att uppdra åt ett fåtal enskilda
            sakkunniga att gripa sig det stora verket an. Som ett tredje sätt
            har rekommenderats, att lämpliga personer utsåges att översätta
            olika delar av Bibeln. Slutligen har under diskussionen även den
            tanken framförts, vil- ken måhända vore lättast att med framgång
            förverkliga, att arbetet finge karaktär av en genomgripande revision
            av 1917 års Bibel. Vilken av dessa utvägar som bör beträdas ankommer
            icke på lekmannen att uttala någon mening om. Detta avgörande
            skall efter ingående prövning träffas i den relativt begränsade
            kretsen av närmast sakkunniga. Härmed är också utsagt, att i en
            framställning av denna art det vore för- mätet att ens antyda
            några riktlinjer för en ny edition av en svensk kyrko- bibel.
            Huruvida dess språk skall utformas efter moderna eller arkaiserande
            stilideal, om bilden av Bibelns värld skall bevaras i ursprungligt
            skick eller genom olika pedagogiska hjälpmedel bör göras mer tillgänglig
            för framtida generationer — frågor, varom dagens meningar kan
            vara delade — måste överlåtas till avgörande av den eller dem,
            som får det med översättnings- uppdraget förenade ansvaret. Endast
            i ett avseende må ett önskemål framföras, nämligen att om möj-
            ligt hela arbetet kan verkställas inom rimlig tid, och att översättningen
            av Nya Testamentet färdigställes i första rummet.
          </p>
          <pb facs="riksdagen-motions-pdf/data/1961/mot_1961__ak__112/mot_1961__ak__112-004.pdf"/>
          <fw xml:id="i-Cef55eFxn8mYzPKPU19JWX">
            14 Motioner i Andra kammaren, nr 112 år 1961
          </fw>
          <p xml:id="i-FGTqHEiLz6dbMyJBcC2U1E">
            Med stöd av vad som här anförts får jag föreslå riksdagen besluta,
            att i skrivelse till Kungl. Maj:t anhålla om erforderliga' och
            lämpliga åtgärder för att om möjligt inom rimlig tid tillskapa
            en ny svensk edition av Bibeln, i första rummet av Nya Testamentet.
          </p>
          <p xml:id="i-2KCafsJK7J6nWfTxQdNHzq" type="date">
            Stockholm den 20 januari 1961
          </p>
          <div xml:id="i-WwJ9jYiU85xuzsPouGBsQR" type="signatureBlock">
            <list xml:id="i-JWv7TPCtfHARwknLUw4aDV">
              <item xml:id="i-Fh4RSQr56vUemVhk8m5zuB" who="i-7cCozgpY4EZrWku38osFxG" type="signature">
                Manne Ståhl
              </item>
            </list>
          </div>
        </div>
      </div>
    </body>
  </text>
</TEI>
