<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--02025">
  <teiHeader>
    <fileDesc>
      <titleStmt>
        <title>med anledning av proposition 1979/80:143 med förslag till ny lagstiftning om handelsbolag m. m.</title>
        <author>av Lennart Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:143 med förslag till ny lagstiftning om handelsbolag m. m.</title>
          <idno type="rdwebb">G3022025</idno>
          <rs type="number">2025</rs>
          <ref type="dokument_url_text">http://data.riksdagen.se/dokument/G3022025/text</ref>
          <ref type="dokument_url_html">http://data.riksdagen.se/dokument/G3022025</ref>
          <ref type="dokumentstatus_url_xml">http://data.riksdagen.se/dokumentstatus/G3022025</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DMh3exABdyie4FuycG7Nae</idno>
            <name>LENNART ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7gSKVFq5GsgutoVdRQPtCt</idno>
            <name>STIG OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-67sJzJFZCQBoYeZPc4AYiP</idno>
            <name>INGEMAR KONRADSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7LEZYrqDXVZzSnSBmcTCn6</idno>
            <name>ELVY NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Rb9LcfDrAi5Y6rVKoFXtAg</idno>
            <name>OWE ANDRÉASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-J3NKkjk3fui1NdHtGf8Tpv</idno>
            <name>INGRID SEGERSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TdAzz59hy3kzXEvPVnNU8Z" type="signed"/>
        <correspContext corresp="i-TdAzz59hy3kzXEvPVnNU8Z">
          <note type="signatory" corresp="i-DMh3exABdyie4FuycG7Nae"/>
          <note type="signatory" corresp="i-7gSKVFq5GsgutoVdRQPtCt"/>
          <note type="signatory" corresp="i-67sJzJFZCQBoYeZPc4AYiP"/>
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="r-0"/>
          <note type="signatory" corresp="i-7LEZYrqDXVZzSnSBmcTCn6"/>
          <note type="signatory" corresp="i-Rb9LcfDrAi5Y6rVKoFXtAg"/>
          <note type="signatory" corresp="i-J3NKkjk3fui1NdHtGf8Tpv"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__2025/mot_197980__2025-001.pdf"/>
      <fw xml:id="i-gZSgSMJxTxtUhn1GJZV9p">
        Motion 1979/80:2025
      </fw>
      <div xml:id="i-TRnxkuXJVGmyAhyFc2cagh" type="motHeader">
        <div xml:id="i-Ay38S2Nnx3CZ61HRSjpNcu" type="motTitle"/>
        <div xml:id="i-UFx9pNkHsmczpMLyvZ9qUL" type="motSubmissionInfo"/>
      </div>
      <div xml:id="i-YNyrd9Afkct6oRbbYbvFX3" type="motBody">
        <div xml:id="i-7Las2NTUSJ75GU3SFyiZXf">
          <p xml:id="i-9RPQgJYbWizzg7v493tqLg" type="titleString">
            av Lennart Andersson m. fl. med anledning av proposition 1979/80:143
            med förslag till ny lagstiftning om handelsbolag m. m.
          </p>
          <p xml:id="i-BJ7XE8RtYpgdKNEmUCRkwe">
            Inledning
          </p>
          <p xml:id="i-RoJMPtHLpCtpiraHYSa8hX">
            I proposition 1979/80:143 läggs fram förslag till ny lag om handelsbolag
            och enkla bolag. Förslaget innehåller få förändringar i förhållande
            till gällande lagstiftning. Vidare läggs i propositionen fram
            förslag till lag om årsredovis- ning m. m. i vissa företag. Förslaget
            gäller huvudsakligen handelsbolag och enskilda näringsidkare.
            Vidare föreslås bestämmelser om koncernredovis- ning i koncerner
            med ett annat moderföretag än aktiebolag. ekonomisk förening eller
            stiftelse. Slutligen föreslås i propositionen vissa ändringar
            i aktiebolagslagen. Förslaget bygger bl. a. på två promemorior
            från brottsfö- rebyggande rådet om revisorernas verksamhet och
            om förstärkt skydd för det bundna aktiekapitalet. Vidare föreslås
            ändringar beträffande de s.k. 50/50-bolagen. Förslagen till lag
            om handelsbolag och enkla bolag samt till lag om årsredovisning
            m. m. i vissa företag liksom beträffande koncernbegreppet bygger
            på betänkanden av 1974 års bolagskommitté. Dessa betänkanden har
            varit föremål för en omfattande remissbehandling. Ett genomgående
            drag i regeringens behandling av de aktualiserade frågorna är
            att synpunkterna från arbetstagarorganisationerna och de rättsvårdande
            myndigheter som har god inblick i den ekonomiska brottslighetens
            utbredning och metoder inte har tillmätts någon vikt. När vi nu
            motionsledes skall behandla de i propositionen aktualiserade frågorna,
            har vi inte möjlighet att göra den fullständiga omarbetning av
            förslagen som i och för sig skulle vara önskvärd med hänsyn till
            våra målsättningar att vidga inflytandet för de anställda liksom
            att med all kraft bekämpa den ekonomiska brottsligheten. Vi får
            koncentrera oss på ett begränsat antal frågor som vi bedömer vara
            väsentliga i sammanhanget. I en del av dessa lägger vi fram förslag
            som bör föranleda ändringar i de nu framlagda lagförslagen. I
            andra fall krävs viss ytterligare utredning, varför vi får inskränka
            oss till att begära förslag från regeringen med angivande av våra
            principiella ståndpunkter.
          </p>
          <p xml:id="i-2a4p1jhzuNkLbLLpRfrooZ">
            Handelsbolag m. m.
          </p>
          <p xml:id="i-86ZVp37LhmHsZssf6yhwy9">
            Frågan om att införa styrelse i handelsbolag har varit aktuell
            alltsedan bestämmelserna om styrelserepresentation för de anställda
            i aktiebolag och
          </p>
          <p xml:id="i-NvCyv8NEBeehWbSURHKtQF">
            1" Riksdagen 1979/80. 3 saml. Nr 2024-2026
          </p>
          <pb facs="riksdagen-motions-pdf/data/197980/mot_197980__2025/mot_197980__2025-002.pdf"/>
          <fw xml:id="i-AkVCntBTh7KH3BYQc58KoH">
            Mot. 1979/80:2025 4
          </fw>
          <p xml:id="i-7ybAMqAHgEtwSp6n4ry6QW">
            ekonomiska föreningar tillkom. Bolagskommittén föreslog att styrelse
            skulle finnas i handelsbolag som under det senast förflutna räkenskapsåret
            har sysselsatt i genomsnitt minst 25 arbetstagare. Vid remissbehandlingen
            har detta förslag kritiserats av ett stort antal remissinstanser.
            Sammanfattnings- vis går kritiken ut på att handelsbolagets grundstruktur
            gör att en styrelse typiskt sett framstår som främmande för denna
            associationsform samt att det bör vara möjligt att finna andra
            former för att tillgodose de anställdas berättigade anspråk på
            medinflytande. Åtskilliga remissinstanser har dock menat att det
            företagsdemokratiska intresset av en reform bör väga över i jämförelse
            med de betänkligheter av nyssnämnda innebörd som har framförts.
            Regeringen har i propositionen stannat för att en reform som innebär
            krav på styrelse och styrelserepresentation för de anställda i
            handelsbolag inte bör genomföras. Den noggranna penetration av
            frågan om styrelse i handelsbolag liksom frågan om att ställa
            krav beträffande handelsbolags kapital som skett genom bolagskommitténs
            arbete och remissbehandlingen har enligt vår mening visat att
            de argument som förts fram mot dessa två förslag är sakligt övertygande.
            Man kan emellertid inte som regeringen gjort i propositionen stanna
            vid detta och nöja sig med att uttala vissa förhoppningar om att
            frågan om de anställdas inflytande skall lösas på andra vägar
            som inte närmare precise- ras. De argument som finns mot styrelse
            i handelsbolag och mot krav beträffande reglering av handelsbolags
            kapital visar enligt vår mening att handelsbolag är en tvivelaktig
            form för företagsamhet i större skala. Det är bolagsmännens ekonomi
            som är garantin för handelsbolagens förbindelser, och beträffande
            den ekonomin gäller ingen offentlighet. Även i företagsde- mokratiskt
            hänseende leder handelsbolaget till problem. Motsvarande invändningar
            kan f. ö. resas mot näringsverksamhet i större skala bedriven
            som enskild firma. Den logiska slutsatsen av detta är att mera
            omfattande verksamhet bara bör få bedrivas i aktiebolagsform.
            Däremot kan handels- bolagsformen som komplement till enskild
            firma vara ändamålsenlig för småföretag. Vi anser att gränsen
            lämpligen kan dras vid tjugofem anställda i enlighet med bestämmelserna
            i lagen om styrelserepresentation för de anställda i aktiebolag
            och ekonomiska föreningar. Vi föreslår att riksdagen nu ställer
            sig bakom denna principiella ståndpunkt samt hos regeringen begär
            utredning om behovet av undantag, t. ex. beträffande vissa konsortier,
            och om vilken övergångstid som kan behövas för en reform av denna
            innebörd. Enligt uppgift i remissyttrande från Advokatsamfundet
            förekommer det redan i dag i inte obetydlig utsträckning att styrelse
            finns tillsatt i handelsbolag. Vidare är det enligt vår mening
            troligt att de större handelsbolagen arbetar med direktion eller
            motsvarande organ. Dessa förhållanden skulle kunna utnyttjas för
            att övergångsvis tillförsäkra de
          </p>
          <pb facs="riksdagen-motions-pdf/data/197980/mot_197980__2025/mot_197980__2025-003.pdf"/>
          <fw xml:id="i-VSinsVUZMHEyWii1xAMJso">
            Mot. 1979/80:2025 5
          </fw>
          <p xml:id="i-FPs7PrBdxtbnwZYRCNm8sX">
            anställda i handelsbolagen ett motsvarande inflytande som gäller
            för aktiebolagen genom styrelserepresentationen. Riksdagen bör
            därför hos regeringen hemställa om förslag redan till hösten 1980
            till en reglering som innebär att i de större handelsbolagen som
            har styrelse eller direktion bereds de anställda representation
            enligt motsvarande grunder som gäller enligt styrelserepresentationslagen.
            Denna reglering skulle då gälla provisoriskt i avvaktan på den
            av oss förordade reformen om obligatoriskt krav på aktiebolagsform
            för verksamhet med minst tjugofem anställda. I propositionen erinrar
            departementschefen om att det i olika samman- hang har uttalats
            att aktiebolagslagen kan behöva reformeras som en följd av utvecklingen
            på medbestämmandeområdet. Bl. a. hänvisas till LU 1979/ 80:2.
            När den socialdemokratiska regeringen lade fram förslag om den
            nya aktiebolagslagen uttalades att utvecklingen på medbestämmanderättens
            område borde avvaktas innan en mer genomgripande reformering vidtogs
            av den associationsrättsliga lagstiftningen sett från företagsdemokratisk
            syn- punkt. Eftersom utvecklingen på bl. a. medbestämmanderättens
            område har stannat av sedan regeringsskiftet 1976 (jfr motion
            1979/80:995 av Olof Palme m. fl. om ändring i medbestämmandelagen,
            m. m.) och någon ändrad inställning inte tycks skönjas vare sig
            från regeringens sida eller från Svenska arbetsgivareföreningen
            kan det finnas skäl att nu aktualisera en översyn av aktiebolagens
            organisation och arbetsformer i syfte att säkerställa ett vidgat
            inflytande för de anställda. Vi förordar att riksdagen gör ett
            uttalande av denna innebörd, som ges regeringen till känna.
          </p>
          <p xml:id="i-K8rBHjdywUpdGuhqaj7B1A">
            Årsredovisning
          </p>
          <p xml:id="i-VE9MSKZRgP2iojFFD3evcN">
            I propositionen föreslås att regler om årsredovisning skall införas
            även för andra företagsformer än aktiebolag och ekonomiska föreningar.
            Regering- ens förslag överensstämmer med det från 1974 års bolagskommitté
            och har den innebörden att den som enligt bokföringslagen har
            att upprätta årsbokslut också skall vara skyldig att upprätta
            årsredovisning, om under räkenskapsåret i medeltal minst tio anställda
            har sysselsatts i företaget. Inom bolagskommittén förordade en
            minoritet att skyldigheten att upprätta årsredovisning borde åläggas
            alla som enligt bokföringslagen har att upprätta årsbokslut och
            att det alltså inte borde ställas krav på visst antal anställda.
            Minoriteten anför i sin reservation att det är obestridligt att
            möjligheterna till insyn i företagen för anställda, kreditgivare,
            kunder, statliga och kommunala myndigheter, den ekonomiska forskningen
            samt massmedia är minst lika betydelsefulla beträffande mycket
            små företag som för större företag. Man tar också upp påståendet
            att de anställdas behov av insyn i företagen i huvudsak tillgodoses
            inom ramen för medbestämmandelagen och påpekar att detta är en
            felsyn. Detta beor på att en förutsättning för att medbestämmandelagens
            regler skall gälla är att arbetsgivaren står i
          </p>
          <pb facs="riksdagen-motions-pdf/data/197980/mot_197980__2025/mot_197980__2025-004.pdf"/>
          <fw xml:id="i-E87E6xxAXd93FoetNswL6D">
            Mot. 1979/80:2025 6
          </fw>
          <p xml:id="i-5CTY8dTF91EmzLEs1n3NaD">
            kollektivavtalsförhållande till arbetstagarorganisation. Denna
            förutsättning brister ofta i fråga om de små företagen. Minoriteten
            menar därför att det från de anställdas synpunkt strängt taget
            är mera motiverat med offentlig årsredovisning för de små företagen
            än för de större. Minoritetens uppfattning har fått starkt stöd
            under remissbehandlingen. De argument som anförs från regeringens
            sida mot denna ståndpunkt är inte bärkraftiga. Vi föreslår alltså
            att krav på årsredovisningsskyldighet för alla som enligt bokföringslagen
            har att upprätta årsbokslut tas in i lagen om årsredovisning m.
            m. När det gäller ordningen för offentliggörande av årsredovisningen
            bör enligt vår mening, som också ett par remissinstanser varit
            inne på, lagregleringen innebära att företaget åläggs att direkt
            tillhandahålla sin årsredovisning på begäran av envar. Endast
            om en sådan begäran inte villfars, bör vägen gå via länsstyrelsen.
          </p>
          <p xml:id="i-TbxqpGaNYEJ7xSeXdebBFh">
            Revision
          </p>
          <p xml:id="i-Urb4N5msQGtEDEQsGFet2k">
            I propositionen föreslås att kretsen av företag, för vilka de
            föreslagna reglerna om revision bör gälla, bör sammanfalla med
            den krets av företag som enligt regeringens förslag skall avge
            årsredovisning. Vidare innebär propositionen att revisorn bör
            vara auktoriserad, om för ett företag tillgångarnas nettovärde
            för de två senaste räkenskapsåren överstiger 1000 basbelopp eller
            om för ett företag antalet anställda under vart och ett av de
            två senaste räkenskapsåren i medeltal överstigit 200. I och för
            sig skulle det vara önskvärt med skyldighet att anlita kvalificerad
            revisor för alla företag som enligt vår uppfattning bör vara skyldiga
            att upprätta årsredovisning. Som vi återkommer till senare bör
            emellertid i första hand de tillgängliga revisorsresurserna tas
            i anspråk för en skärpning när det gäller kraven på aktiebolagen.
            Vi godtar därför propositionsförslaget nu på denna punkt. Frågan
            om revisionsskyldighetens utsträckande till ytterligare grupper
            av företag får aktualiseras längre fram.
          </p>
          <p xml:id="i-B4jet7Q3Q879c6JZczGF6N">
            Koncernredovisning
          </p>
          <p xml:id="i-2GwDm7u4XwjYzjbTexBLmb">
            I aktiebolagslagen regleras endast koncerner där moderföretaget
            är ett aktiebolag. Bolagskommitténs förslag till koncernregler
            avser först och främst företagskombinationer i vilka moderföretaget
            är en enskild firma med skyldighet att upprätta årsbokslut eller
            annan bokföringspliktig juridisk person än aktiebolag eller ekonomisk
            förening. Kommittén föreslår att moderföretaget i en sådan koncern
            skall avge koncernredovisning om koncernen har minst tio anställda.
            En minoritet inom kommittén har i en reservation föreslagit att
            skyldigheten att avge koncernredovisning knyts till skyldigheten
            att upprätta årsbokslut och att det alltså inte bör ställas upp
            något krav på visst antal anställda. I reservationen framhålls
            att en koncerns
          </p>
          <pb facs="riksdagen-motions-pdf/data/197980/mot_197980__2025/mot_197980__2025-005.pdf"/>
          <fw xml:id="i-9HBoXa7Jw4NaA9iyrBDuDH">
            Mot. 1979/80:2025 7
          </fw>
          <p xml:id="i-CRi5MFXMM3aRBbukbWQCgj">
            verksamhet kan vara omfattande och betydande även med ett färre
            antal anställda än tio. Det vore otillfredsställande för de anställda
            och samhället i stort om dessa koncerner skulle vara undantagna
            från skyldigheten att avge koncernredovisning. Även för sådana
            mycket små koncerner som inte kan sägas ha någon verksamhet av
            betydande omfattning föreligger ett stort behov av koncernredovisningsregler.
            Möjligheterna till insyn är nämligen mer begränsade i de mindre
            koncernerna än i de större av samma skäl som anförts beträffande
            skyldigheten att avge offentlig årsredovisning. Med hänvisning
            till de anförda skälen anser vi att skyldigheten att avge koncernredovisning
            bör knytas till skyldigheten att upprätta årsbokslut. Riksdagen
            bör besluta i enlighet härmed. Kommittén har också behandlat frågan
            om s. k. sidoordnade koncerner. En sådan föreligger om en fysisk
            eller juridisk person som inte är skyldig att upprätta årsbokslut
            enligt bokföringslagen har ett bestämmande inflytande över två
            eller flera bokföringsskyldiga juridiska personer. Enligt utredning-
            ens förslag skulle den fysiska eller juridiska personen som har
            det bestämmande inflytandet över företagen i den sidoordnade koncernen
            bli skyldig att avge koncernredovisning, om den sidoordnade koncernen
            under det senast förflutna räkenskapsåret har sysselsatt i medeltal
            minst tio anställda. Enligt kommitténs mening föreligger i sidoordnade
            koncerner samma risk för manipulationer med företagens ekonomiska
            ställning och rörelseresultat som då fråga är om ett moder-dotterföretagsförhållande.
            Departementschefen har på grundval av den kraftiga remisskritiken
            kommit fram till att förutsättningar saknas för att föreslå införande
            av koncernredovisningsregler för de av kommittén beskrivna sidoordnade
            koncernerna. Mot bakgrund framför allt av den kritik som bokföringsnämn-
            den anfört är vi beredda att för dagen acceptera departementschefens
            ståndpunkt. Däremot bör man inte nu släppa frågan. Om det inte
            är möjligt att gå vidare med regler om koncernredovisning måste
            man på andra vägar förbättra informationen om den här typen av
            företagsgrupperingar. Vi förordar därför att frågan blir föremål
            för fortsatt utredning. Det anförda bör ges regeringen till känna.
          </p>
          <p xml:id="i-Y2dKU9a3a9a21NoWnKSiuH">
            S. k. 50/50-bolag
          </p>
          <p xml:id="i-3ASd17hsdLkJY9rXyVwinY">
            Såväl bolagskommittén som regeringen föreslår att den grundläggande
            bestämmelsen i 1 kap. 2 $ aktiebolagslagen ändras så att det klart
            framgår att 50/50-bolag inte skall behandlas som koncernföretag.
            Kommittén gick också igenom koncernbegreppet i den arbetsrättsliga
            lagstiftningen och föreslog att 50/50-bolagssituationen jämstställs
            med koncernförhållande vid tillämpning- en av anställningsskyddslagen,
            studieledighetslagen, föräldraledighetslagen och semesterlagen.
            Däremot ansåg kommittén att det föreslagna koncern- begreppet
            i aktiebolagslagen borde få vara bestämmande i lagen om styrelserepresentation.
            En minoritet inom kommittén hävdade i en reserva-
          </p>
          <pb facs="riksdagen-motions-pdf/data/197980/mot_197980__2025/mot_197980__2025-006.pdf"/>
          <fw xml:id="i-GGxK1tamsjTkfT8yK9xBPT">
            Mot. 1979/80:2025 8
          </fw>
          <p xml:id="i-LXDeovCPR28habKvWYfP9P">
            tion att gällande rätt beträffande koncernbegreppet enligt styrelserepresen-
            tationslagen har den innebörden att ett koncernförhållande föreligger
            mellan ägaraktiebolagen och 50/50-bolagen samt att det från materiell
            synpunkt är önskvärt att 50/50-bolagen omfattas av koncernbegreppet
            enligt styrelsere- presentationslagen. Regeringen intar i propositionen
            den ståndpunkten att det är för tidigt att nu genomföra en särreglering
            i anställningsskyddslagen med de därtill anslutande lagarna eller
            i semesterlagen. Frågan bör övervägas närmare inom ramen för pågående
            utredningsarbete. Till dess detta arbete har nått resultat bör
            lagarnas nuvarande koncernbegrepp inte rubbas. När det däremot
            gäller styrelserepresentationslagstiftningen ansluter sig regeringen
            i propositionen till den bedömning som kommittémajoriteten har
            gjort i fråga om 50/50-bolagen. När det gäller regeringens ståndpunkt
            beträffande koncernbegreppet i den arbetsrättsliga lagstiftningen
            godtar vi denna med hänvisning till vad LO anfört i sitt remissyttrande.
            I fråga om styrelserepresentationslagen har vi samma uppfattning
            om gällande rätt som minoriteten i bolagskommittén. Det finns
            då enligt vår mening inte någon anledning att nu separat genomföra
            någon ändring på denna punkt.
          </p>
          <p xml:id="i-3VK1jU72eW9nEEM9BFxdrW">
            Företagsrevisionen och revisorernas verksamhet
          </p>
          <p xml:id="i-JYnA6ro1FRzcYNdwVAyVxp">
            Frågan om en översyn av företagsrevisionen har behandlats av
            riksdagen vid flera tillfällen under senare år med anledning av
            socialdemokratiska motioner. Till lagutskottets betänkande 1979/80:3
            uttalade vi i ett särskilt yttrande bl. a. att den BRÅ-promemoria
            om revisorernas verksamhet som nu behandlas i föreliggande proposition
            endast berör en mindre del av de många problem som i dag föreligger
            på företagsrevisionens område. Om revisorsfunktionen skall bli
            det effektiva instrument vid bekämpandet av ekonomisk brottslighet
            som alla säger sig eftersträva, måste betydligt mer långtgående
            och genomgripande förändringar av nu gällande ordning komma till
            stånd. Revisor tillsätts av bolagsstämman och inte av organ som
            är fristående från bolaget. Särskilt i fåmansbolag, där aktieägarkrets
            och styrelse ofta är identiska, innebär det att revisorn utses
            av den han skall kontrollera. Detta förhållande finner vi vara
            en mycket allvarlig brist i nuvarande ordning. Frågan om att skapa
            en självständigare och från olika partsintressen mera oberoende
            ställning för revisorn måste därför enligt vår uppfattning ges
            högsta prioritet i det arbete som enligt uppgift då pågick inom
            regeringskansliet i syfte att förstärka företagsrevisionen i olika
            avseenden. Andra frågor av stor betydelse för att förbättra revisionens
            kvalitet är utbildningen för revisorer samt revisionens inriktning,
            innehåll och omfatt- ning. Vidare uttalade vi att i den händelse
            den aviserade regeringsproposi- tionen i frågan inte skulle innefatta
            förslag i dessa avseenden kommer vi att på nytt aktualisera motionärernas
            förslag att tillsätta en utredning med
          </p>
          <pb facs="riksdagen-motions-pdf/data/197980/mot_197980__2025/mot_197980__2025-007.pdf"/>
          <fw xml:id="i-YKy5hA1Xmr8RLPeQJb3gTL">
            Mot. 1979/80:2025 9
          </fw>
          <p xml:id="i-PjpinaQcJFwesN7q3TCB2U">
            uppgift att företa en övergripande översyn av hela företagsrevisionen.
            De förslag som nu föreläggs riksdagen i propositionen på revisionens
            område är mycket blygsamma. I enlighet med vad vi tidigare uttalat
            förordar vi därför att riksdagen begär en utredning med uppgift
            att företa en övergripande översyn av hela företagsrevisionen.
            I det arbetet bör övervägas att förstärka revisorns ställning
            på det sättet att han utses av en oberoende instans, förslagsvis
            statlig myndighet. Utöver frågor om revisionens inrikt- ning,
            innehåll och omfattning bör särskilt utredas förutsättningarna
            för en långtgående upplysningsplikt gentemot det allmänna. Redan
            nu finns det emellertid anledning att föreslå vissa förändringar.
            BRÅ-arbetsgruppen rekommenderar i promemorian att kvalificerad
            revi- sion på sikt skall krävas i alla aktiebolag. Som riktpunkt
            för den slutliga övergången till denna ordning anges den 1 januari
            1982. Regeringen anser sig emellertid inte kunna förorda någon
            ytterligare skärpning av kraven på kvalificerad revision i enlighet
            med promemorians förslag. I sitt remissyttrande anför Föreningen
            auktoriserade revisorer (FAR) på grundval av en gjord enkät att
            antalet auktoriserade och godkända revisorer kommer att ha fördubblats
            inom en period om 5-6 år. Enkätens resultat ger enligt FAR:s uppfattning
            grund för bedömningen att kapacitetstillväxten inom kåren av kvalificerade
            revisorer under den närmaste 5-årsperioden väl skall räcka till
            för de behov som successivt ökade krav på kvalificerade revisorer
            skulle innebära. En lagstiftning innebärande krav på kvalificerade
            revisorer i alla aktiebolag inom en 5-årsperiod torde således
            inte möta något hinder i fråga om tillgängliga resurser.
          </p>
          <p xml:id="i-3k7i3qGchWb9gxAL4JQ2mK">
            Vi föreslår för vår del att krav på kvalificerad revisor ställs
            i alla nystartade aktiebolag fr.o.m. den 1 januari 1982. Därefter
            bör föreskrivas en övergångstid på tre år, varefter samtliga bestående
            aktiebolag skall ha kvalificerad revisor. I BRÅ:s promemoria rekommenderas
            att kommerskollegium får en kraftig resursförstärkning för att
            utöva tillsyn på revisorsområdet. Regering- en hänvisar till att
            kollegiets organisation f. n. är under utredning och att rekommendationen
            därför bör prövas senare. Vi vill för vår del understryka angelägenheten
            av att tillsynen förbättras. Om detta kräver nya resurser eller
            om en omfördelning kan ske inom ramen för kollegiets samlade organisation
            undandrar sig vår bedömning. Det är emellertid angeläget att förslag
            från regeringen redovisas snarast. Detta bör ges regeringen till
            känna.
          </p>
          <p xml:id="i-23ti6CWdpbmXpXfjz2WUix">
            Byte av firma och säte
          </p>
          <p xml:id="i-VWg898gdiTa8bJ39asKmGm">
            I propositionen behandlas ytterligare en BRÅ-promemoria, nämligen
            om förstärkt skydd för det bundna aktiekapitalet. I denna promemoria
            framhåller arbetsgruppen att firmabyten och ändringar i fråga
            om styrelsens säte ofta ingår som ett led i en rad åtgärder som
            syftar till att vilseleda bolagets borgenärer och andra intressenter.
            Mot denna bakgrund föreslår
          </p>
          <pb facs="riksdagen-motions-pdf/data/197980/mot_197980__2025/mot_197980__2025-008.pdf"/>
          <fw xml:id="i-P6VEDZyXVcsRqs4Stp5zE">
            Mot. 1979/80:2025 10
          </fw>
          <p xml:id="i-C4ZuxeCKX9hJ8VnTust8ke">
            arbetsgruppen att en ändring av bolagsordningen såvitt den rör
            bolagets firma och styrelsens säte skall få registreras endast
            om ändringen är påkallad av marknadsmässiga, organisatoriska eller
            andra särskilda skäl. Vidare skall det krävas att ett yttrande
            företes av en kvalificerad revisor om att det finns full täckning
            för bolagets registrerade aktiekapital och att såvitt känt någon
            allvarlig betalningsanmärkning mot bolaget inte har förekommit
            under det närmaste föregående året. Regeringen tar i propositionen
            inte upp detta förslag utan förordar mindre långtgående åtgärder.
            Dessa går ut på att bolaget blir skyldigt att genast underrätta
            länsstyrelsen i det län där bolagets styrelse har sitt säte om
            ett beslut om firmabyte eller ändring av sätesort. Underlåter
            bolaget att underrätta länsstyrelsen bör detta kunna leda till
            att beslutet om ändring av bolagsordningen vägras registrering.
            Vi kan för vår del t. v. godta den av regeringen förordade lösningen,
            dock med det tillägget att i underrättelsen till länsstyrelsen
            skall anges skälen till varför firmabyte eller ändring av sätesort
            vidtas. Denna redovisning bör bestyrkas av bolagets revisor.
          </p>
          <p xml:id="i-KJajP5XfJdMchNyaUTe1aJ">
            Aktiekapitalets storlek
          </p>
          <p xml:id="i-PdDaggRP5gzpjTCBK7qSCC">
            I den nämnda BRÅ-promemorian föreslås vissa åtgärder i syfte
            att påskynda avvecklingen av de s. k. 5 000-kronorsbolagen. Eftersom
            så kort tid återstår till avvecklingen, som skall ske vid utgången
            av år 1981, avvisar regeringen propositionen förslaget. Vi vill
            i det sammanhanget erinra om att enligt de ursprungliga besluten,
            som sedermera ändrats av den borgerliga riksdagsmajoriteten, skulle
            dessa bolag ha varit avvecklade vid utgången av år 1978. Det finns
            emellertid enligt vår mening skäl att överväga en höjning av aktiekapitalets
            storlek, dvs. minimibeloppet, redan med hänsyn till penningvärdeförsämringen.
            Frågan om en höjning kan emellertid påverkas också av andra omständigheter,
            varför den lämpligen kan bedömas i samband med det förslag som
            vi tidigare framfört om aktiebolaget som obligatorisk företagsform
            vid verksamhet av viss storleksordning.
          </p>
          <p xml:id="i-2ibPkBPqMhwDZXn9zQeimd">
            Lagändringar
          </p>
          <p xml:id="i-6jqmnyCMAjPCZaXVDzgXFp">
            Flera av de i det föregående framförda förslagen förutsätter
            ändringar i de lagförslag som framlagts i propositionen. Vi förutsätter
            att vederbörande utskott utarbetar erforderlig lagtext.
          </p>
          <p xml:id="i-SkzpMRx2ZVVTLMqx4qQYEf">
            Hemställan
          </p>
          <p xml:id="i-JK7dUEmCDYUtDdScpTvXmy">
            Med hänvisning till vad som anförts hemställs att riksdagen 1.
            antar de ändringar i förslaget till Lag om årsredovisning m. m.
            i vissa företag som följer av förslagen beträffande årsredovisning
            och koncernredovisning,
          </p>
          <pb facs="riksdagen-motions-pdf/data/197980/mot_197980__2025/mot_197980__2025-009.pdf"/>
          <fw xml:id="i-KXWFmf8iPEVa8GKc43rUVq">
            Mot. 1979/80:2025 11
          </fw>
          <p xml:id="i-R6jPkL2odd2SwA3qugTRBj">
            2. antar de ändringar i förslaget till Lag om ändring i aktiebolags-
            lagen (1975:1385) som följer av förslagen beträffande de s. k.
            50/50-bolagen, kvalificerad revisor i aktiebolag samt byte av
            firma och säte, 3. fattar principbeslut om aktiebolaget som obligatorisk
            form för näringsverksamhet med minst 25 anställda samt hos regeringen
            hemställer om utredning i anslutning härtill i enlighet med vad
            som anförs i motionen, 4. hos regeringen begär förslag till lagstiftning
            om representation för de anställda i vissa handelsbolags styrelser
            eller direktioner i enlighet med vad som anförs i motionen, 5.
            beslutar som sin mening ge regeringen till känna vad som i motionen
            anförs om a) en översyn av aktiebolagslagen i syfte att vidga
            de anställdas inflytande, b) utredning om informationen beträffande
            s. k. sidoordnade koncerner, c) en övergripande utredning om företagsrevisionen,
            d) kommerskollegiets resurser för tillsyn på revisorsområdet,
            e) aktiekapitalets storlek.
          </p>
          <p xml:id="i-Q25U4C7k6yekbY48ji1xtL" type="date">
            Stockholm den 25 april 1980
          </p>
          <div xml:id="i-NR97buH4GMg59MR8YJGkcC" type="signatureBlock">
            <list xml:id="i-MHYcL1MSyj7HgEU6nzbUXU">
              <item xml:id="i-W2Y7dZydWgvEZyyniErTNq" who="i-DMh3exABdyie4FuycG7Nae" type="signature">
                LENNART ANDERSSON (s)
              </item>
              <item xml:id="i-MezRAG9F6Tfv8VywEtFdJn" who="i-7gSKVFq5GsgutoVdRQPtCt" type="signature">
                STIG OLSSON (s)
              </item>
              <item xml:id="i-17ry1SVEkAW8yBwistUb2F" who="i-7LEZYrqDXVZzSnSBmcTCn6" type="signature">
                ELVY NILSSON (s)
              </item>
              <item xml:id="i-PhSiF98tPCbEZW5Az4Azf3" who="i-67sJzJFZCQBoYeZPc4AYiP" type="signature">
                INGEMAR KONRADSSON (s)
              </item>
              <item xml:id="i-9mjuDvY61LiJRtz8Rnquit" who="i-Rb9LcfDrAi5Y6rVKoFXtAg" type="signature">
                OWE ANDRÉASSON (s)
              </item>
              <item xml:id="i-ENHineqRrKHtVB9HcBfD6J" who="i-DZnrxW2kSEVtagNyHZpyyH" type="signature">
                BENGT SILFVERSTRAND (s)
              </item>
              <item xml:id="i-3FwX7z4fH88A9q6a5esoem" who="i-J3NKkjk3fui1NdHtGf8Tpv" type="signature">
                INGRID SEGERSTRÖM (s)
              </item>
            </list>
          </div>
          <p xml:id="i-9AqJQuuJsH72KT1LzFiJko">
            ARNE ANDERSSON (s) i Gamleby
          </p>
        </div>
      </div>
    </body>
  </text>
</TEI>
