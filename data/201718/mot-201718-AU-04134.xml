<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-04134">
  <teiHeader>
    <fileDesc>
      <titleStmt>
        <title>med anledning av prop. 2017/18:214 Ett entreprenörsansvar för lönefordringar i bygg- och anläggningsbranschen</title>
        <author corresp="i-VdihabCvvgRAFyrwU5mdKf">av Jessica Polfjärd m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4134 av Jessica Polfjärd m.fl. (M, C, L, KD)</title>
          <idno type="rdwebb">H5024134</idno>
          <rs type="number">4134</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5024134/text</ref>
          <ref type="dokument_url_html">http://data.riksdagen.se/dokument/H5024134</ref>
          <ref type="dokumentstatus_url_xml">http://data.riksdagen.se/dokumentstatus/H5024134</ref>
          <ref type="docx">http://data.riksdagen.se/fil/9ABE6058-3771-42BF-ABCB-AA338271627E</ref>
          <ref type="pdf">http://data.riksdagen.se/fil/E83022A7-25A9-4284-8ECA-19102697DE73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-SvMHLyZPvreCGKnj63vgkc</idno>
            <name>Erik Slottner</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-CEDZdwsFFvziXHJiLCMjPY"/>
        <correspContext corresp="i-CEDZdwsFFvziXHJiLCMjPY">
          <ref>Proposition 2017/18:214</ref>
        </correspContext>
        <correspAction xml:id="i-8Ne97AnbGBxEzx9CykDmy4" type="signed"/>
        <correspContext corresp="i-8Ne97AnbGBxEzx9CykDmy4">
          <note type="signatory" corresp="i-VdihabCvvgRAFyrwU5mdKf"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-SvMHLyZPvreCGKnj63vgkc"/>
        </correspContext>
        <correspAction type="submitted" xml:id="i-T8bkcunE8WaMcbJb7G7oqN">
          <date when="2018-04-25"/>
          <time when="13:17:58"/>
        </correspAction>
        <correspAction type="dismissed" xml:id="i-KShukC3F4c312cAMEh8SM7">
          <date when="2018-04-26"/>
        </correspAction>
        <correspAction type="reviewed" xml:id="i-4AmRTj1Vr5UuQSznXuGdKG">
          <date when="2018-04-26"/>
          <time when="10:53:31"/>
        </correspAction>
        <correspAction type="referred" xml:id="i-MHJdEZGJc8o3iPduzNur1C">
          <date when="2018-04-27"/>
        </correspAction>
        <correspAction type="assigned" xml:id="i-MtHPNZ55QDkj5Sd4BzdasD">
          <date when="2018-06-19"/>
          <time when="17:00:13"/>
        </correspAction>
        <correspContext corresp="i-MtHPNZ55QDkj5Sd4BzdasD">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-WAbHm8ngsdTK8dUKRjdtGo"/>
        <correspContext corresp="i-WAbHm8ngsdTK8dUKRjdtGo">
          <ref type="uppgift">2017/18:AU14</ref>
          <ref type="ref_dok_id">H501AU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU14</ref>
          <ref type="ref_dok_titel">Ett entreprenörsansvar för lönefordringar i bygg- och anläggningsbranschen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4134 av Jessica Polfjärd m.fl. (M, C, L, KD) med anledning av prop. 2017/18:214 Ett entreprenörsansvar för lönefordringar i bygg- och anläggningsbranschen</div>
      </div>
      <div type="motBody">
        <div type="motProposal" subtype="förslag">
          <head xml:id="i-7g2GHhJzcjmHv1mAPe82B6">
            Förslag till riksdagsbeslut
          </head>
          <list style="ol">
            <item xml:id="i-U21bCBi5V13pGVKxKN6Bki">
              Riksdagen avslår proposition 2017/18:214 Ett entreprenörsansvar
              för lönefordringar i bygg- och anläggningsbranschen.
            </item>
            <item xml:id="i-VzTah5svSasBY2kaAkrwko">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag om ett
              entreprenörsansvar i ett led för utstationerade arbetstagare i
              enlighet med vad som utvecklas i motionen och tillkännager detta
              för regeringen.
            </item>
            <item xml:id="i-XvBo7tLYxRsSJoqDriDvCY">
              Riksdagen beslutar att den nya lagen och lagändringarna ska träda
              i kraft den 1 januari 2019.
            </item>
          </list>
        </div>
        <div type="motContent">
          <head type="h1" xml:id="i-KnL6frX3zAySguvfKYm36F">
            Motivering
          </head>
          <p xml:id="i-3onJfkYDenD91jkGDdB29c">
            Vi delar regeringens analys att det finns problem med osund konkurrens
            inom byggsektorn. Seriösa företag ska inte kunna konkurreras ut
            av företag som bryter mot lagar och regler. Det är bl.a. mot den
            bakgrunden som alliansregeringen drev igenom ett ROT-avdrag, omvänd
            skattskyldighet för mervärdesskatt och regler om personalliggare
            i byggbranschen. Det är emellertid viktigt att nya åtgärder möter
            ett verkligt behov, i synnerhet om förslaget också riskerar att
            medföra negativa konsekvenser.
          </p>
          <p xml:id="i-5f3tW5AEx2ajpEHaTxj3jR">
            När det gäller det specifika problem som ett entreprenörsansvar
            är tänkt att lösa, att skydda arbetstagare som inte får betalt
            för ett utfört arbete, finns redan i dag flera olika verktyg.
            Det finns t.ex. system för indrivning av fordringar och möjlighet
            att få en dom på betalningsskyldighet. En arbetstagare kan också
            ansöka om att arbetsgivaren ska försättas i konkurs. I en konkurs
            har arbetstagaren förmånsrätt till betalning av vissa lönekrav
            framför de flesta övriga fordringsägarna. En arbetstagare kan
            även ha rätt till lönegaranti enligt lönegarantilagen. Det finns
            vidare bestämmelser om skydd för arbetstagares lön i entreprenadsituationer
            i svenska kollektivavtal, t.ex. i byggavtalet, entreprenadmaskinavtalet
            och plåt- och ventilationsavtalet. Avtalslösningen i byggavtalet
            innebär att en arbetstagare som inte får ut lön från en underentreprenör
            i kedjan ytterst har möjlighet att få ersättning från en fond
            som inrättats av Sveriges Byggindustrier.
          </p>
          <p xml:id="i-JHkv1aU3sCAkoSTJXyC2pD">
            När det gäller omfattningen av problemet med obetalda lönefordringar
            finns inga uppgifter om att det skulle vara vanligt förekommande.
            Det påpekas också av remissinstanserna. Enligt Sveriges Byggindustrier
            finns det inte ett enda konkret exempel på en sådan obetald lönefordran.
            Tillväxtverket anser också att det är oklart hur stora problemen
            med löneutbetalningar är och om befintliga möjligheter till skydd
            för arbetstagares löneanspråk är otillräckliga. Även regeringen
            framhåller att den verkliga omfattningen av problemet är okänd.
            Vi anser därför att det är omotiverat att införa en så pass långtgående
            förändring som ett entreprenörsansvar innebär.
          </p>
          <p xml:id="i-WUqqRF6kssVR9BxH1udT9Z">
            Flera remissinstanser framhåller att regeringens förslag i nuvarande
            utformning skulle få negativa effekter. Bland annat kan det innebära
            svårigheter för mindre och nya företag att få uppdrag, då en uppdragsgivare
            väljer bort företag som denne inte känner till för att undvika
            risker. Även specialiserade företag skulle få det svårare. Regeringens
            förslag skulle också kunna innebära att betalningar till underentreprenörer
            skjuts fram tills det är klarlagt att entreprenören inte drabbas
            av några krav från underentreprenörens anställda. Längre betalningstider
            riskerar att skapa likviditetsproblem hos underentreprenörerna.
            Enligt Golvbranschen kan ett entreprenörsansvar innebära mer komplicerade
            upphandlingar där högre krav ställs på de företag som ska anlitas,
            något som typiskt sett drabbar små och medelstora företag hårdast.
            Förslaget innebär också att seriösa företag missgynnas, medan
            oseriösa gynnas. Det skapar inte incitament att göra rätt för
            sig.
          </p>
          <p xml:id="i-GE1x963zVCwU569qhoEdvv">
            Tillämpningsdirektivet innebär att medlemsländerna måste införa
            ett entreprenörsansvar i ett led i byggsektorn för utstationerade
            arbetstagares minimilön. Det förslag regeringen lägger fram omfattar
            flera led, samtliga arbetstagare i byggsektorn och gäller hela
            lönefordran. Enligt direktivet får medlemsstaterna också föreskriva
            att en entreprenör som vidtagit rimliga kontrollåtgärder inte
            ska hållas ansvarig. Det finns också en möjlighet att i stället
            för ett entreprenörsansvar vidta andra lämpliga åtgärder som i
            ett direkt underentreprenörsförhållande möjliggör effektiva och
            proportionella sanktioner mot entreprenören i syfte att komma
            till rätta med bedrägerier och missbruk i situationer där det
            är svårt för arbetstagarna att hävda sina rättigheter. Dessa möjligheter
            har regeringen inte utnyttjat. Regeringens förslag innebär en
            kraftig överimplementering av direktivet. Inte heller det tillkännagivande
            från riksdagen som regeringen hänvisar till som grund för förslaget
            sträcker sig lika långt då det endast avser utstationerade arbetstagare.
            Det är särskilt anmärkningsvärt mot bakgrund av att konkreta problem
            inte kunnat påvisas.
          </p>
          <p xml:id="i-8PwmcRwGWGs2DzY7WPUMhX">
            Vi anser att de utredningar som legat till grund för förslaget
            inte på allvar undersökt alternativa möjligheter för att skydda
            arbetstagare som inte får sin lön utbetald. Remissinstanserna
            påpekar också att det skulle kunna finnas mindre ingripande lösningar.
            Bland annat föreslår Advokatsamfundet särskilda krav på kontroller
            av underentreprenörer, och andra remissinstanser föreslår någon
            form av försäkringslösning.
          </p>
          <p xml:id="i-Fh5FDRe9SuwG1TrCpowKAy">
            Det entreprenörsansvar som regeringen föreslår är primärt och
            strikt. Att det är primärt innebär att en arbetstagare kan vända
            sig direkt till underentreprenören utan att vidta åtgärder mot
            sin arbetsgivare. Vi anser att det är rimligt att kräva att arbetstagaren
            först framställer någon form av krav eller försöker få ersättning
            på något sätt från sin arbetsgivare innan ett entreprenörsansvar
            inträder. Att entreprenörsansvaret är strikt innebär att en uppdragsgivare
            inte kan undgå ansvar genom att vidta rimliga kontrollåtgärder,
            vilket är fullt möjligt enligt direktivet. En sådan möjlighet
            skulle innebära ett tydligt incitament för uppdragsgivare att
            faktiskt utföra kontroller inför anlitandet av en underentreprenör.
            Sådana möjligheter finns dessutom i det entreprenörsansvar som
            finns i lagen om rätt till lön och annan ersättning för arbete
            utfört av en utlänning som inte har rätt att vistas i Sverige.
            Det vore därför följdriktigt att införa en sådan möjlighet även
            i detta fall.
          </p>
          <p xml:id="i-BU7rysVN61yPLtz9b7x3m">
            Ytterligare en problematisk aspekt med förslaget är att det riskerar
            att göra befintliga kollektivavtal ogiltiga. Enligt Svenskt Näringsliv
            och Sveriges Byggindustrier går lagförslaget långt utöver det
            skydd som parterna i byggavtalet, Sveriges Byggindustrier och
            Byggnads enats om. Eftersom lagen endast är semidispositiv om
            kollektivavtalet innebär ett skydd för arbetstagaren som är likvärdigt
            med skyddet i lagen riskerar de befintliga kollektivavtalen att
            bli obsoleta. Vi menar att det är ett ingrepp i parternas autonomi
            och den svenska modellen. Regeringen bör säkerställa att kollektivavtal
            som ger ett skydd i nivå med vad tillämpningsdirektivet föreskriver
            gäller.
          </p>
          <p xml:id="i-KUALAtn5zUR2bRULjz9xSW">
            Sist men inte minst är tiden för ikraftträdande, den 1 augusti,
            mycket kort. Det ger inte branschen nödvändig tid för omställning,
            t.ex. för att kunna ändra i de standardavtal som finns på området
            eller genomföra ändringar i kollektivavtal vid behov. Vi föreslår
            därför att ikraftträdandet flyttas fram till den 1 januari 2019.
          </p>
          <p xml:id="i-V2RzxcsAzL1mgr4cACJj79">
            Sammanfattningsvis anser vi att det finns flera problem med förslaget.
            Vi yrkar därför avslag på propositionen i sin helhet. Vi vill
            att regeringen ska återkomma med ett förslag som innebär att Sverige
            genomför direktivet utan överimplementering: ett entreprenörsansvar
            i ett led för utstationerade arbetstagare där en uppdragsgivare
            som vidtar rimliga kontrollåtgärder inte ska hållas ansvarig.
            Därtill bör arbetstagaren ha vänt sig till sin arbetsgivare för
            att försöka få ut lönen innan ett entreprenörsansvar kan inträda.
            Regeringen måste också säkerställa att kollektivavtalslösningar
            som finns för att skydda arbetstagare i en situation då lön inte
            betalas ut fortsatt gäller om direktivets skyddsnivå upprätthålls.
          </p>
        </div>
        <div type="motSignatures">
          <list>
            <item xml:id="i-H2kjs5gNgn8pPSzcYdX4Gc">
              Jessica Polfjärd (M)
            </item>
            <item xml:id="i-7bEGpvESbkrXoZqxrdZ9RH">
              Annika Qarlsson (C)
            </item>
            <item xml:id="i-DXJDsiuff1YGtMPtJgn31s">
              Said Abdu (L)
            </item>
            <item xml:id="i-5xavpwYhnVE8F3B8WLR3P7">
              Erik Slottner (KD)
            </item>
          </list>
        </div>
      </div>
    </body>
  </text>
</TEI>
