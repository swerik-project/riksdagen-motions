<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-02818">
  <teiHeader>
    <fileDesc>
      <titleStmt>
        <title>Säkerhetspolitik för att värna Sverige </title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2818 av Beatrice Ask m.fl. (M)</title>
          <idno type="rdwebb">H6022818</idno>
          <rs type="number">2818</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6022818/text</ref>
          <ref type="dokument_url_html">http://data.riksdagen.se/dokument/H6022818</ref>
          <ref type="dokumentstatus_url_xml">http://data.riksdagen.se/dokumentstatus/H6022818</ref>
          <ref type="docx">http://data.riksdagen.se/fil/1BFCB6A9-E27F-4FD9-9B3E-0016A16AE34C</ref>
          <ref type="pdf">http://data.riksdagen.se/fil/42FD5E24-51B3-48C4-BD80-374F4395C5D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XEa91LAB7rgndxBebG1j1L" type="signed"/>
        <correspContext corresp="i-XEa91LAB7rgndxBebG1j1L">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-H52NfPtyftnjmS13e7QFNR">
          <date when="2018-11-30"/>
          <time when="14:27:42"/>
        </correspAction>
        <correspAction type="reviewed" xml:id="i-PG6LqTkYwr2YNWwQhrvmTM">
          <date when="2018-11-30"/>
          <time when="15:51:41"/>
        </correspAction>
        <correspAction type="referred" xml:id="i-7er6dzn1VcFiLfFkJzY2RE">
          <date when="2018-12-05"/>
        </correspAction>
        <correspAction type="assigned" xml:id="i-UqN11YDzLViCECWgTDwNmJ">
          <date when="2019-06-24"/>
          <time when="15:25:41"/>
        </correspAction>
        <correspContext corresp="i-UqN11YDzLViCECWgTDwNmJ">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-TydAbaXGqzHxJhUFGJH9Du"/>
        <correspContext corresp="i-TydAbaXGqzHxJhUFGJH9Du">
          <ref type="uppgift">2018/19:UU12</ref>
          <ref type="ref_dok_id">H601UU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU12</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2818 av Beatrice Ask m.fl. (M) Säkerhetspolitik för att värna Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-Q1eDVc9gtmq7Zhu19Smq9Z">
            Förslag till riksdagsbeslut
          </head>
          <list style="ol">
            <item xml:id="i-FQWNtNwjQMCCcshfMn8zD5">
              Riksdagen ställer sig bakom det som anförs i motionen om ett
              svenskt Natomedlemskap och tillkännager detta för regeringen.
            </item>
            <item xml:id="i-PmzttKWBd3uvqbgMCrTZ2e">
              Riksdagen ställer sig bakom det som anförs i motionen om EU:s
              försvarssamarbete och nordiskt försvarssamarbete och tillkännager
              detta för regeringen.
            </item>
            <item xml:id="i-SnbPfQY5cBVKSBvTCAUp2D">
              Riksdagen ställer sig bakom det som anförs i motionen om internationella
              insatser och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4DBLyqbYmKVLk1BacBf3ko">
            Ett svenskt Natomedlemskap
          </head>
          <p xml:id="i-UUAaYYLTSEvBPSu2WCgyrw">
            Förutsättningarna för ett svenskt Natomedlemskap har aldrig varit
            bättre än vad de är idag. Alla allianspartier är nu för ett svenskt
            Natomedlemskap. Sverige har också under ett antal år och regeringar
            fördjupat samarbetet med Nato på flera plan.
          </p>
          <p xml:id="i-4fRxgqjkxyWRy6q2Cqk3p3">
            Nato är den viktigaste garanten för säkerhet och stabilitet i
            Europa och har varit så sedan försvarsalliansens bildande 1949.
            Grunden för Nato är det kollektiva försvaret och de solidariska
            försvarsgarantierna som vilar på FN-stadgans artikel 51 om varje
            lands rätt till enskilt eller kollektivt självförsvar vid ett
            väpnat angrepp från ett annat land. Nato har en demokratisk värdegrund
            och majoriteten av medlemmarna är sådana som vi benämner likasinnade
            och redan har samarbeten med eller vill fördjupa samarbeten med.
          </p>
          <p xml:id="i-C8Tpa63jCnC1ELBYr33Hf6">
            Efter kalla krigets slut skiftades mycket av Natos fokus mer
            mot internationella insatser som den i Afghanistan. Natos förmåga
            till att genomföra effektiva freds­främjande insatser är fortfarande
            en viktig del i organisationens verksamhet, men tyngdpunkten har
            sedan Rysslands aggression mot Ukraina 2014 åter flyttats tillbaka
            mot det kollektiva försvaret.
          </p>
          <p xml:id="i-Qm5ni26t8Q5nQntWqCka8N">
            Nato har från och med 2014 vidtagit åtgärder för att stärka försvarsalliansens
            östra flank genom att placera ut trupp och materiel samt inrätta
            nya högkvarter i länderna i östra Europa. Det visar att Nato kan
            leva upp till sina åtaganden gentemot sina medlemmar och fortsatt
            kan leverera säkerhet i ett Europa som blivit mer osäkert de senaste
            åren.
          </p>
          <p xml:id="i-9ToRVsYpab1Efgxya1R4yL">
            Moderaterna anser att Sverige ska ansöka om medlemskap i Nato
            för att stärka Sveriges säkerhet och för att genom medlemskapet
            kunna bidra till övriga medlems­länders, och särskilt våra grannländers,
            säkerhet. Genom ett medlemskap i Nato så blir vi en del av det
            kollektiva försvaret, med dess solidariska försvarsgarantier som
            delas med 29 andra medlemsländer. Säkerhetsgarantin från USA,
            genom Nato, kan inte underskattas. Likaså möjliggörs nära samarbete,
            samordning och arbetsfördelning bland alla de nordiska länderna.
          </p>
          <p xml:id="i-A6TJoXJAbqHjBjSyTCe78u">
            Sverige skulle som medlem också kunna ha en gemensam försvarsplanering
            för snabbt och samfällt agerande vid en eventuell kris samt få
            sitta med vid bordet och ha inflytande när viktiga beslut som
            påverkar Sveriges säkerhet tas.
          </p>
          <p xml:id="i-J9romRiynjtpiHPG1XyEb6">
            Moderaterna vill att Sverige ska delta i internationella samarbeten
            som Nato, men även inom de inom EU, FN och Norden. Nej till Nato
            är en isolationistisk hållning. Nato är i grunden en värdegemenskap
            som baseras på centrala västliga värderingar som demokrati, rättsstat
            och respekt för mänskliga rättigheter.
          </p>
          <p xml:id="i-WQGwGtG8LrGQmf6rzUwMub">
            Det är samtidigt viktigt att ha en nykter syn på samarbetet inom
            Nato och de utmaningar som organisationen står inför när det gäller
            till exempel situationen i Turkiet och de olika uppfattningar
            som finns mellan olika Natoländer om var försvarsalliansen ska
            lägga sitt främsta fokus.
          </p>
          <p xml:id="i-BuLs4unr5jdPPgL9XSCPJr">
            Tyvärr så har den regeringen Löfven istället för att förhålla
            sig till det nya säkerhets­läget och behovet av försvarsgarantier
            fastnat i partiinterna låsningar och nostalgiskt önsketänkande.
          </p>
          <p xml:id="i-J2Gt2rQrFerJAyiwdLPWAV">
            Att söka medlemskap i Nato innebär att Sverige måste göra ett
            gediget förarbete. Det handlar om att skapa ett brett folkligt
            och parlamentariskt stöd, skapa stöd för ett svenskt medlemskap
            hos dagens medlemsstater och se till att det militära och juridiska
            ramverket ska finnas på plats. Att få dessa förberedelser på plats
            kommer att vara en viktig del i att skapa trovärdighet i vår ambition
            att söka medlemskap.
          </p>
          <p xml:id="i-QwSV66HuUaadPqM3i9w3yA">
            Ett beslut om ett svenskt Natomedlemskap ska även tas i nära
            dialog och gärna tillsammans med Finland. Men ytterst är detta
            självständiga beslut som respektive land äger.
          </p>
          <p xml:id="i-8DKdjkKW38uyQWi3tRAqVU">
            Under tiden Sverige arbetar för ett medlemskap ska vi fördjupa
            existerande samarbe­ten med Natoländerna på så många områden som
            möjligt för att skapa förutsättningar för att ge och ta emot civil
            och militär hjälp i händelse av kris och konflikt i enlighet med
            den svenska solidaritetsförklaringen.
          </p>
          <p xml:id="i-Wo8vSKFsEW6XSrca5jczsD">
            Det är viktigt att Sverige är öppet för ett eventuellt Natomedlemskap,
            särskilt mot bakgrund av säkerhetsläget. Att kategoriskt stänga
            dörren till Nato som regeringen Löfven har gjort minskar det svenska
            handlingsutrymmet. Istället bör Sverige likt Finland ha en Natooption
            inskriven i regeringsförklaringen. I den finska skrivningen så
            står att Finland bevarar möjligheten att ansöka om medlemskap
            i Nato.
          </p>
          <p xml:id="i-LfdiTgwg62NmNQHiDmmiEY">
            Slutligen anser Moderaterna att det bör tillsättas en ny utredning
            som ser över Sveriges internationella försvarssamarbeten, inklusive
            Nato. Sedan Krister Bringéus utredning presenterades så har det
            hänt ett flertal saker som påverkar den internationella säkerhetspolitiska
            miljön. Det handlar till exempel om ett djupare försvarssamarbete
            inom EU, en ny administration i Washington och ett nära förestående
            Brexit.
          </p>
          <p xml:id="i-NfTMhqLd7oPV65EmgtBVHv">
            Utredningen bör utifrån det nya säkerhetspolitiska läget ta fram
            en rapport som analyserar och redogör för innebörden av olika
            former av samarbeten respektive medlemskap med länder och i organisationer,
            samt dessas för- och nackdelar inom det försvars- och säkerhetspolitiska
            området, i dag och i framtiden.
          </p>
          <p xml:id="i-RbPDK1mXdsBy1UqPmqdJPj">
            Utredningen bör också lägga särskild tonvikt på en analys av
            samarbetet inom Nato och redovisa hur Sverige skulle kunna bli
            medlem av Nato och vilka konsekvenser ett eventuellt svenskt Nato
            skulle få när det gäller ekonomiska åtaganden, andra säkerhets­politiska
            samarbeten samt för Sveriges säkerhetspolitiska situation och
            läget i Sveriges närområde.
          </p>
          <head type="h1" xml:id="i-2XFY5fAbVm2PtPFyPMk6hE">
            EU-försvar och nordiskt samarbete
          </head>
          <p xml:id="i-3CArSuJoA7XTPVFbSBSTmN">
            EU:s försvarssamarbete har sedan 2016 börjat fördjupas på ett
            sätt som vi inte sett tidigare inom samarbetet i Unionen. Nu pågår
            ett antal parallella processer som bland annat syftar till att
            stärka samarbetet när det gäller bland annat försvarsforskning,
            förmågor och krishantering.
          </p>
          <p xml:id="i-Dxpk9rp7yM9CnWCj4KQjxj">
            Utvecklingen av EU:s försvarspolitik sker i ett skede av säkerhetspolitisk
            oro i Sveriges närområde där Europas länder kommer att behöva
            ta ett större ansvar för sin egen säkerhet. Rätt utformat kan
            detta arbete förstärka den transatlantiska länken som spelar en
            avgörande roll för att värna freden och säkerheten i Europa. Fokus
            för EU:s försvarssamarbete bör vara att öka den operativa effekten
            och samordningen, inte bara nya strukturer, samarbetsavtal och
            byråkratier.
          </p>
          <p xml:id="i-Wjd8mSWdUv1yf6Je61CuPB">
            I substans måste Sverige bli bättre på att formulera vad som
            är vårt nationella intresse. Centrala fokusområden för Sverige
            bör vara närområdet, en öppen och transparent försvarsmarknad
            och ett fortsatt starkt samarbete med USA och Storbritannien.
          </p>
          <p xml:id="i-MtQHKbaQ5zygPa15ea2t5S">
            Att EU inte ska duplicera det Nato gör bör vara en grundprincip,
            men det behöver inte betyda att all överlappning är av ondo. Det
            är bra att kompetens att hantera vissa frågor som till exempel
            hybridhot, strategisk kommunikation och cybersäkerhet finns både
            hos Nato och EU. Sedan 2016 finns det också en gemensam deklaration
            mellan EU och Nato där principer för det framtida samarbetet lagts
            fast.
          </p>
          <p xml:id="i-AFrBmtdtvF2GpBp2PURXcQ">
            EU-samarbetet har även en central roll att spela för samordning
            kring frågor i skärningspunkten mellan ekonomi och säkerhet. Det
            kan till exempel gälla stora infrastrukturprojekt som Nord Stream
            2 som har bäring på energisäkerheten, men i allra högsta grad
            även på Europas säkerhet i stort. Idag finns det inte någon samsyn
            mellan medlemsländerna kring hur EU ska agera i denna fråga. Den
            nordliga gruppen, vilken består av länderna i Norden och Baltikum
            samt Nederländerna, Tyskland och Storbritannien, är en viktig
            plattform för Sverige att agera genom. Med länderna i norra Europa
            delar vi gemensamma säkerhetspolitiska hot och utmaningar och
            tillsammans är vi en starkare kraft för att lyfta dessa hot och
            utmaningar inom EU. Sverige bör arbeta för ett mer samfällt agerande
            från den nordliga gruppens sida.
          </p>
          <p xml:id="i-R5mZCEXFMh5qrQonxgPv6B">
            Sverige bör axla ett större ansvar och driva frågor som rör säkerhet
            i Sveriges närområde och genom detta lyfta frågorna inom EU.
          </p>
          <p xml:id="i-4RDVJ5ptxGDrxxPPo51XfX">
            Samarbetet med europeiska länder som utsätts för ryska påtryckningar
            och aggression bör stärkas. Det kan till exempel handla om samverkan
            för att stärka motståndskraften mot hybridhot som när det gäller
            informationskrigföring och cyber- och energisäkerhet.
          </p>
          <p xml:id="i-S83FySqN4aPB3hYZ3jTM8t">
            Den svenska staten måste också bli bättre på att stödja forskning
            och innovation inom försvarssektorn. Här bör vi vara aktiva för
            att svenska företag och försvars­myndigheter ska kunna få del
            av medlen i EU:s försvarsfond. Målet är att nyutveckla och undvika
            dubbelarbete. Europa skall primärt konkurrera med aktörer utanför
            Väst, men söka samarbete och arbetsfördelning inom EU och Nato-sfären.
          </p>
          <p xml:id="i-2Jz2AFszyxcvbJXh7zuDXG">
            Dessutom bör försvarsdepartementet ta ledningen i att stärka
            dialogen mellan departement, försvarsmyndigheter och försvarsindustri
            för att bättre kunna identifiera svenska intressen på både kort
            och lång sikt i det europeiska försvarssamarbetet.
          </p>
          <p xml:id="i-5VKrNrasPF7VyyxUbdHQ8R">
            Sverige ska vara en stark röst för öppenhet och bredd. Vi har
            nu och i framtiden viktiga vänner och allierade utanför EU. Det
            finns ingen anledning att i framtiden stänga ute Storbritannien
            från försvars- och säkerhetssamarbetet lika litet som exempelvis
            Norge eller USA.
          </p>
          <p xml:id="i-Y3JcSqr5CTiDdVqb6YfZ9d">
            Utöver EU:s försvarssamarbete är även den nordiska och nordisk-baltiska
            dimen­ionen viktig. Försvarssamarbetet inom Norden, både bi- och
            multilateralt samt inom NORDEFCO, har stärkts de senaste åren.
            Det är bra och ett viktigt komplement till samarbetena inom Nato
            och EU. Den nordiska kontexten kan utgöra en bra språngbräda för
            att öka samarbetet med länder i vårt närområde för att motstå
            rysk påverkan via hybridkrigföring.
          </p>
          <p xml:id="i-WZ858R4KHTwdBHyGsoBs37">
            Dessutom bör Sverige upprätta utökade samarbeten med till exempel
            Ukraina kring cyber- och energisäkerhet samt desinformation som
            gynnar båda parterna. Sverige kan bistå med resurser och vi kan
            lära oss mycket av ett land som de senaste åren har fått utstå
            omfattande angrepp. Vi moderater har även pekat på betydelsen
            av ökad nordisk samverkan när det gäller totalförsvar och cybersäkerhet,
            något vi också har lyft i Nordiska rådet.
          </p>
          <p xml:id="i-QmqDJ7J1w3jpZNhhbtrjyT">
            Ett sätt att operationalisera det nordiskt-baltiska samarbetet
            vore att ge en person/grupp i uppdrag att ta fram ett handlingsprogram
            för hur det försvars- och säkerhetspolitiska samarbetet kan fördjupas
            på ett konkret sätt. 2009 presenterade den före detta norske utrikes-
            och försvarsministern Thorvald Stoltenberg en liknande rapport
            för det nordiska samarbetet. Många av de förslag som Stoltenbergrapporten
            innehöll har idag blivit verklighet.
          </p>
          <p xml:id="i-33hJef9uwLk6PFDEMLVkbb">
            En viktig sak är att svenska förband och förband bör öva mer
            i de baltiska länderna, och gärna i större och mer komplexa sammanhang
            med andra Natoländer. En ökad svensk närvaro i Estland, Lettland
            och Litauen är en viktig signal om att Sveriges säkerhet är djupt
            förknippad med baltisk säkerhet. Att stärka den svensk-baltiska
            kopplingen är något som har en djup resonansbotten inom Moderaterna
            ända sedan det kalla kriget och där Socialdemokratin hamnade på
            fel sida i historien.
          </p>
          <head type="h1" xml:id="i-Pwz6jmeQSNDEeHHQkJTni9">
            Internationella insatser
          </head>
          <p xml:id="i-PLci7bWofJcqA8SYnf7HZp">
            Sverige står inför ett antal utmaningar i de internationella
            insatserna. Det handlar om var, i vilken kontext och med vem som
            Sverige ska göra internationella insatser, men även om hur vi
            blir bättre på samverkan mellan civila och militära delar för
            att skapa långsiktighet och hållbarhet.
          </p>
          <p xml:id="i-CuMiUnoeceUwGJ7hwmhbjj">
            För närvarande så är Sveriges största insats i Mali där vi bidrar
            till den FN-ledda operationen MINUSMA med ca 250 personer. MINUSMA
            syftar till att skapa säkerhet, stabilitet och långsiktig utveckling
            i en region som drabbats hårt av våld och terror. Sverige bidrar
            med ett förband med hög kompetens vilket höjer kvaliteten i hela
            insatsen.
          </p>
          <p xml:id="i-TYmSYFmiDK5ootN4n8NVMT">
            Den svenska insatsen i Mali har, jämte de i Afghanistan och Kosovo,
            varit en av de största och svåraste som det svenska försvaret
            genomfört. Därför måste en grundlig utvärdering av insatsen genomföras.
            Inte minst viktig är diskussionen om var och i vilket sammanhang
            svenska insatser gör mest nytta.
          </p>
          <p xml:id="i-QB3zbjXY7VKP4Nt4HbRMuu">
            Mali har dessutom varit den första större FN-ledda insatsen Sverige
            deltagit i på länge. Erfarenheterna från Mali visar på att FN-systemets
            förmåga att hantera freds­främjande insatser brister på flera
            punkter. Sverige bör i framtiden noga överväga i vilken kontext
            vi kan göra störst nytta med vårt deltagande.
          </p>
          <p xml:id="i-UtGgTVniEyMPrguuXhv3iQ">
            Försvarsmakten har indikerat att allt för omfattande och komplexa
            internationella insatser har en negativ inverkan på försvarets
            möjligheter att bygga nationell förmåga, särskilt när insatsen
            pågår en längre tid. Insatsen i Mali är ett sådant exempel där
            Sverige skickar kvalificerade förband som skulle behövas hemma
            för utbildning och övning. Sverige bör därför avveckla medverkan
            i MINUSMA-insatsen. Försvarsmakten har också indikerat att man
            helst ser att prioriteringsordningen för svenskt deltagande i
            internationella insatser bör vara under ledning av främst Nato,
            sedan EU och sist FN.
          </p>
          <p xml:id="i-D7LYcYkYaxb1jKUdutJ2Wf">
            Den så kallade Cruz-rapporten om säkerhet i internationella insatser
            lyfter ett antal åtgärder för att förbättra säkerhet och funktionalitet
            i Förenta nationernas insatser. Där pekas bland annat på att många
            av de styrkor som sätts in i insats ofta är undermåligt utbildade
            och därför har dåliga förutsättningar att lösa sina uppgifter
            på plats.
          </p>
          <p xml:id="i-QbnzSxjCRMb4q2xM7344Qg">
            Här skulle Sverige kunna göra stor skillnad genom att bistå med
            utbildningsinsatser till andra länder med sämre förutsättningar.
            Den uppgiften skulle också kunna lösas av förband som det inte
            är lika kritisk tillgång på i Sverige.
          </p>
          <p xml:id="i-6mCdSL3BJQHFkhMPpNFvpF">
            I den närmsta framtiden bör fokus istället ligga mer på insatser
            i Sveriges närom­råde. Ett alternativ som nämnts är en fredsfrämjande
            insats i Ukraina. Vi ställer oss även positiva till svenskt deltagande
            i en framtida fredsfrämjande insats i Ukraina så länge det inte
            sker över huvudet på regeringen i Kiev utan i aktivt deltagande
            med det land som nu utsätts för rysk aggression.
          </p>
          <p xml:id="i-TnM7necibtHXNJTTVkJjLg">
            Sverige bör också överväga att samarbeta närmre Polen, Estland,
            Lettland och Litauen, och deras samarbetspartners, i deras respektive
            länder. Långsiktiga samarbeten kan mycket väl tillföra internationell
            erfarenhet och interoperabilitet samtidigt som det ger direkta
            fördelar för säkerheten i vårt närområde.
          </p>
          <p xml:id="i-GqLnTqVkZgR97AqMKbdrYg">
            Det krävs ett helhetsgrepp kring frågan om svenska internationella
            insatser. Det handlar både om hur vi kan göra störst nytta med
            de resurser Sverige besitter, men även om hur internationella
            insatser på gott och ont påverkar det svenska försvaret och dess
            förmåga samt hur Sveriges nationella intressen kan gynnas av deltagande
            i en insats. Därför bör det göras en bred analys av frågan.
          </p>
        </div>
        <div type="motSignatures">
          <list>
            <item xml:id="i-QzctBgy4Z8E2WmGnMvec4T">
              Beatrice Ask (M)
            </item>
            <item xml:id="i-Aeodsswfhpght57USyJFBq">
              Hans Wallmark (M)
            </item>
            <item xml:id="i-E7F1KkGM3qARn8jThRg5Dg">
              Jan R Andersson (M)
            </item>
            <item xml:id="i-TWAGnrHEUwyU5s9qpnDATm">
              Hans Rothenberg (M)
            </item>
            <item xml:id="i-WVnhAj2PEaNx1QywJZtspx">
              Pål Jonson (M)
            </item>
            <item xml:id="i-WBTyuqhr7LtzSCDxTrdEpU">
              Margareta Cederfelt (M)
            </item>
            <item xml:id="i-CVjbfminQrznZ5qftZoKBP">
              Alexandra Anstrell (M)
            </item>
            <item xml:id="i-25STdta8EjbrWHthba669b">
              Magdalena Schröder (M)
            </item>
            <item xml:id="i-AV2KwRhneghPEhWUFsvAwB">
              Lars Püss (M)
            </item>
            <item xml:id="i-X517umXrvHYsbCkoZgRCYE">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
