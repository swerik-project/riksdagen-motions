<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-00778">
  <teiHeader>
    <fileDesc>
      <titleStmt>
        <title>Militärt försvar</title>
        <author corresp="i-TrXGyxsScvTSQxnJXvtZZW">av Sven-Olof Sällström m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:778 av Sven-Olof Sällström m.fl. (SD)</title>
          <idno type="rdwebb">HB02778</idno>
          <rs type="number">778</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB02778/text</ref>
          <ref type="dokument_url_html">https://data.riksdagen.se/dokument/HB02778</ref>
          <ref type="dokumentstatus_url_xml">https://data.riksdagen.se/dokumentstatus/HB02778</ref>
          <ref type="pdf">https://data.riksdagen.se/fil/87FDDBC6-957C-41AE-B41F-CBF97A65C2E5</ref>
          <ref type="docx">https://data.riksdagen.se/fil/615027C8-F8EB-4E69-8D76-A988D86776B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KmjjRuCw2jtXhxJg7fhgXE</idno>
            <name>Lars Wistedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2J2wE3W8hwNZbGpwcXgC4m</idno>
            <name>Lars Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QUM2kEtSXmfoH9MgYDFQ4L" type="signed"/>
        <correspContext corresp="i-QUM2kEtSXmfoH9MgYDFQ4L">
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-KmjjRuCw2jtXhxJg7fhgXE"/>
          <note type="signatory" corresp="i-2J2wE3W8hwNZbGpwcXgC4m"/>
        </correspContext>
        <correspAction xml:id="i-FjmHKoxKN1VSQy2TiMErA" type="submitted">
          <date when="2023-10-03"/>
          <time when="11:44:36"/>
        </correspAction>
        <correspAction xml:id="i-4qupRTjQvKjsZhjZg5bRkS" type="reviewed">
          <date when="2023-10-03"/>
          <time when="12:21:29"/>
        </correspAction>
        <correspAction xml:id="i-9Xpx1xXox2Tyrq5PqhKX8S" type="referred">
          <date when="2023-10-17"/>
        </correspAction>
        <correspAction xml:id="i-AEUDqoknT3mgy8d3eTXLfA" type="assigned">
          <date when="2024-05-02"/>
          <time when="15:56:14"/>
        </correspAction>
        <correspContext corresp="i-AEUDqoknT3mgy8d3eTXLfA">
          <ref type="assignedTo">Försvarsutskottet</ref>
        </correspContext>
        <correspAction xml:id="i-CwBe8h6nyfXNQNGHk4W3Ux" type="behandlas_i"/>
        <correspContext corresp="i-CwBe8h6nyfXNQNGHk4W3Ux">
          <ref type="uppgift">2023/24:FöU1</ref>
          <ref type="ref_dok_id">HB01FöU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WCBJSUmmCLMWSfJiok2oWy" type="behandlas_i"/>
        <correspContext corresp="i-WCBJSUmmCLMWSfJiok2oWy">
          <ref type="uppgift">2023/24:FöU3</ref>
          <ref type="ref_dok_id">HB01FöU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU3</ref>
          <ref type="ref_dok_titel">Personalförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AhznypejnMckXa25KG563h" type="behandlas_i"/>
        <correspContext corresp="i-AhznypejnMckXa25KG563h">
          <ref type="uppgift">2023/24:FöU6</ref>
          <ref type="ref_dok_id">HB01FöU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LE3SjbED7uPXk7ooF5BZXq" type="behandlas_i"/>
        <correspContext corresp="i-LE3SjbED7uPXk7ooF5BZXq">
          <ref type="uppgift">2023/24:UU11</ref>
          <ref type="ref_dok_id">HB01UU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:778 av Sven-Olof Sällström m.fl.
          (SD) Militärt försvar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GKQH4XRdYPpteoHHGHSfGe">
            Förslag till riksdagsbeslut
          </head>
          <list>
            <item xml:id="i-7oEZNMVuXYrnyDjBSpZKLU" sortKey="Yrkande 1">
              Riksdagen ställer sig bakom det som anförs i motionen om att
              införa ett tvåprocentsmål per försvarsbeslutsperiod och tillkännager
              detta för regeringen.
            </item>
          </list>
          <list>
            <item xml:id="i-QvvxM2PdYHruRikN8Hpqht" sortKey="Yrkande 2">
              Riksdagen ställer sig bakom det som anförs i motionen om att
              regeringen i sitt arbete bör beakta Försvarsmaktens roll och tillkännager
              detta för regeringen.
            </item>
          </list>
          <list>
            <item xml:id="i-7cbZnLRcdFstAxwBPWBqBb" sortKey="Yrkande 3">
              Riksdagen ställer sig bakom det som anförs i motionen om att
              regeringen i sitt arbete bör beakta direktiven i motionen och
              tillkännager detta för regeringen.
            </item>
          </list>
          <list>
            <item xml:id="i-PadcxaZZYkjQkSzpTD2i62" sortKey="Yrkande 4">
              Riksdagen ställer sig bakom det som anförs i motionen om att
              regeringen behöver ta hänsyn till förslaget om ledning och samverkan
              och tillkännager detta för regeringen.
            </item>
          </list>
          <list>
            <item xml:id="i-VkFzyuWfQwFZ4VUycGh1Zq" sortKey="Yrkande 5">
              Riksdagen ställer sig bakom det som anförs i motionen om att
              regeringen borde överväga förslaget om internationella insatser
              och tillkännager detta för regeringen.
            </item>
          </list>
          <list>
            <item xml:id="i-DYZtuLZC2QEtVjVu5jr1Ug" sortKey="Yrkande 6">
              Riksdagen ställer sig bakom det som anförs i motionen om att
              regeringen i sitt arbete bör beakta personalfrågan och tillkännager
              detta för regeringen.
            </item>
          </list>
          <list>
            <item xml:id="i-A1Q7mPuEdwi31QqGQzBBzL" sortKey="Yrkande 7">
              Riksdagen ställer sig bakom det som anförs i motionen om att
              regeringen i sitt arbete bör beakta veteranfrågor och tillkännager
              detta för regeringen.
            </item>
          </list>
          <list>
            <item xml:id="i-LhHAJdMSt8EgYFpfMk32Jr" sortKey="Yrkande 8">
              Riksdagen ställer sig bakom det som anförs i motionen om att
              regeringen i sitt arbete bör beakta frivilligorganisationerna
              och tillkännager detta för regeringen.
            </item>
          </list>
          <list>
            <item xml:id="i-XRD6q81dtgVBVnWCT62Nis" sortKey="Yrkande 9">
              Riksdagen ställer sig bakom det som anförs i motionen om att
              regeringen borde beakta Försvarsmaktens materielförsörjning och
              tillkännager detta för regeringen.
            </item>
          </list>
          <list>
            <item xml:id="i-MqcENrhn5NHArKwQRWgzX4" sortKey="Yrkande 10">
              Riksdagen ställer sig bakom det som anförs i motionen om att
              regeringen borde beakta fortsatta satsningar på forskning och
              utveckling och tillkännager detta för regeringen.
            </item>
          </list>
          <list>
            <item xml:id="i-HvA9D5VM5CpffcXf1qA2Fe" sortKey="Yrkande 11">
              Riksdagen ställer sig bakom det som anförs i motionen om att
              regeringen borde beakta inriktningen för armén och tillkännager
              detta för regeringen.
            </item>
          </list>
          <list>
            <item xml:id="i-77HdDqcoyFK5j7iuurzT44" sortKey="Yrkande 12">
              Riksdagen ställer sig bakom det som anförs i motionen om att
              regeringen borde beakta inriktningen för marinen och tillkännager
              detta för regeringen.
            </item>
          </list>
          <list>
            <item xml:id="i-47QNX9FyAoxkmDnqpoCLBJ" sortKey="Yrkande 13">
              Riksdagen ställer sig bakom det som anförs i motionen om att
              regeringen borde beakta inriktningen för flygvapnet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-EBjsXo9owPZVPgUmTuFAEn" type="h1">
            Ett trovärdigt försvar kräver en långsiktig finansiering
          </head>
          <p xml:id="i-QZMWvXycQ238WG3fYm8iiP">
            Rysslands angrepp på Ukraina den 24 februari 2022 visar tydligt
            på behovet av att omedelbart och kraftfullt stärka det svenska
            försvaret. Den ryska ledningen har mycket tydligt visat att man
            är beredd att bryta mot internationella regler och bestämmelser
            för att uppnå sina imperialistiska mål – inklusive militärt våld
            i en omfattning som vi inte upplevt sedan 1945. Det militära våldet,
            som urskillningslöst riktats mot både militära och rent civila
            mål, har även kombinerats med organiserade brott mot folkrätten,
            i form av avrättning och tortyr av krigsfångar och civila ukrainska
            medborgare. Sveriges fram­tida försvarspolitik måste utgå ifrån
            att Ryssland med dess nuvarande, likartade eller följande regim,
            inte kommer att följa internationella regler och avtal utan istället
            utnyttja de svagheter som dessa innebär för de demokratiska länderna
            i den västliga försvars­alliansen och dess olika partner. Det
            är också viktigt att understryka att Rysslands ambition kommer
            vara att återta den markstridsförmåga som gått förlorad i Ukraina,
            och den nuvarande bedömningen är att detta kommer ske inom några
            år. Denna motion syftar till att på både kort och lång sikt höja
            och säkerställa att Försvarsmakten har rätt förutsättningar för
            att skapa en avhållande tröskeleffekt mot Ryssland. Härvid skall
            hela landet kunna försvaras i samverkan med det civila försvaret
            mot en dimensionerande motståndare som utgörs av ett Ryssland
            med fortsatta imperialistiska stormakts­ambi­tioner. Försvaret
            av Sverige börjar med en upprustning av försvaret i enlighet med
            Natos artikel 3 och bygger därefter vidare på Sveriges övriga
            åtaganden och kommande uppgifter inom försvarsalliansen.
          </p>
          <p xml:id="i-cQpS1Bov5Y8CVjGApyBNc">
            Det kommer att krävas långsiktiga investeringar och medvetna
            ekonomiska sats­ningar för att återta och bygga upp vår operativa
            förmåga. För att kunna genomföra detta effektivt måste Försvarsmakten
            få motsvarande långsiktiga inriktningar och tydliga ekonomiska
            ramar som inte påverkas av makroekonomiska effekter eller regerings­skiften.
            Omvärlden har mot vår önskan blivit betydligt mer osäker och de
            misstag som gjorts med besparingar och neddragningar under 1990-talet
            fram tills idag får inte återupprepas. Generellt bör försvarsanslagen
            minst motsvara 2 procent av BNP, enligt Natos direktiv, men fokus
            måste ligga på verklig förmågehöjning. I direktiven till Försvarsmakten
            måste sålunda måluppfyllnaden vad avser militära förmågor vara
            i huvudfokus och inte procentuella ekonomiska redovisningsmål.
            I direktiven till Försvarsmakten ska dessa förmågemål tydligt
            beskrivas och vara mätbara. Sverige­demokraterna anser att 2 procent
            utgör ett golv och inte ett tak.
          </p>
          <head xml:id="i-89dQnXD9L2MC9jGKXkAjLP" type="h1">
            Försvarsmaktens roll
          </head>
          <p xml:id="i-UEDvmTgeQPrDv6zu32rqwy">
            Sveriges försvar bygger på en deklarerad folkvilja att Sverige
            skall vara en självständig och fri nation med en försvarsmakt
            som på ett trovärdigt sätt har en verklig förmåga att i samverkan
            med det civila försvaret skydda landet och dess medborgare. Försvarsmakten
            ska med stöd av civilförsvaret och eventuella framtida allierade
            kunna hävda vår territoriella integritet under fred och kris samt
            kunna avvärja en invasion över land- eller sjögräns i händelse
            av väpnat angrepp och krig. Försvaret av Sverige ska kunna föras
            dynamiskt och uthålligt över och inom vårt territorium. Sverige
            ska ha en militär förmåga och beredskap som avhåller en möjlig
            motståndare från att angripa Sverige samt ha förmåga att bistå
            allierade länder inom ramen för de olika försvarssamarbetena så
            att den gemensamma försvarsförmågan verkar krigsavhållande. Ett
            ryskt angrepp på Sverige kommer sannolikt inledas och kombineras
            med hot om insättande av mass­förstörelsevapen, påverkansoperationer,
            cyberattacker, sabotageoperationer under falsk flagg men även
            med mer direkta militära operationer såsom luftangrepp med fjärr­stridsmedel
            i syfte att bryta vår försvarsvilja innan ett eventuellt direkt
            militärt angrepp inleds. Ryssland kommer oberoende av utgången
            av kriget i Ukraina att dra lärdomar därav och vi måste därför
            planera mot en motståndare som kommer att både satsa på nyutveckling
            av såväl materiel som metoder men som även bygger upp en större
            krigs­makt av mer traditionell typ, det vill säga med stor personalstyrka
            och stora mängder med äldre och billigare materiel som kan sättas
            in i ett utnötningskrig. Den ryska utvecklingen måste noggrant
            följas upp och analyseras och tjäna som grund för en framtida
            forskning för anpassning av det svenska försvaret och kommande
            försvars­beslut.
          </p>
          <p xml:id="i-A4GXFf9FvPYMCQ6dCoZnp">
            Ytterst är det den högsta politiska beslutande makten som avgör
            hur, var och när kampen skall föras. Landets samlade försvarsvilja
            är beroende av tilltron till systemet, Försvarsmaktens och det
            civila försvarets upplevda förmåga att effektivt värna landet
            och befolkningen samt den politiska ledningens förmåga att fatta
            beslut i tid. Ryssland kommer att lägga stora resurser på att
            redan innan rena öppna krigshandlingar utbrutit bryta vår försvarsvilja
            och motståndskraft. Sverigedemokraterna anser att vårt total­försvar
            – och därmed i synnerhet det militära försvaret – skall ha en
            god förmåga att självständigt hantera såväl svåra kriser som krig
            under en period av minst tre månader. Vid försvaret av Sverige
            måste stridskrafterna förfoga över en god tillgång av såväl teknologiskt
            avancerade system som mängdmateriel och ammunition. En stark och
            folkligt förankrad försvarsvilja uppnås främst genom återuppbyggnad
            av värn- och civilplikten samt ett tydligt ökat stöd för våra
            frivilligorganisationer.
          </p>
          <p xml:id="i-13zw52qNHD22PL9uFvD93c">
            Den dagsaktuella hotbilden får inte utgöra den viktigaste utgångspunkten
            när vi beslutar om försvarets storlek och organisation utan en
            långsiktig strategisk bedömning av den dimensionerande motståndarens,
            dvs Rysslands, förmåga och intentioner i vårt närområde måste
            vara riktmärket. Försvarsplaneringen måste utgå från att vi måste
            ha kapacitet att möta ett ”worst case scenario” och bygga på kvalitetssäkrade
            underrättelse­analyser som tar hänsyn till så kallade low probability
            but high impact- scenarion.
          </p>
          <head xml:id="i-WofkmQaKWkiaYmvLvStcj5" type="h1">
            Direktiven till det militära försvaret
          </head>
          <p xml:id="i-6JBQ6YffC8sBgBLaqNjSYd">
            Det svenska försvaret ska med alla till buds stående medel bevara
            rikets frihet, själv­ständighet och statsskick. Det militära försvarets
            uppbyggnad kräver långsiktighet och tydligt kommunicerade målbilder
            på grund av långa ledtider vid materielbeställningar men även
            för att ta fram och implementera nya koncept. På motsvarande sätt
            krävs lång tid att utbilda professionella chefer och specialister.
          </p>
          <p xml:id="i-F8qGKc4vmDvptKjDBXgwFd">
            Med anledning därav är det av yttersta vikt att målbilden är
            väl förankrad hos såväl Försvarsmakten som den politiska nivån
            och att den tar höjd för tänkbara, om än inte alltid uppenbara,
            försämringar i omvärldsläget och utveckling av den dimensionerande
            fiendens förmågor. Vid långsiktig försvarsplanering bör därför
            den önskvärda försvars­förmågan vara den dimensionerande variabeln
            och inte en statisk, konjunkturkänslig ekonomisk ram. Denna önskvärda
            förmåga skall vara kommunicerad och accepterad, inte bara internt
            utan även gentemot våra samarbetspartners inom ramen för Nato
            och EU.
          </p>
          <p xml:id="i-DtGmxJHkpFgQ9ABD7QWAgN">
            Riksdag och regering fastställer de säkerhetspolitiska målsättningarna
            och tilldelar anslag så att Försvarsmakten kan nå sina mål. Vidare
            ansvarar riksdag och regering för att beordra beredskapshöjningar
            samt militära insatser, både nationellt och interna­tio­nellt.
            På Försvarsmakten ligger att utifrån tilldelade resurser planera,
            genomföra och utvärdera verksamhet för att nå de uppsatta säkerhetspolitiska
            målen, utveckla strategi och taktik samt planera för och genomföra
            militära operationer. Försvarsmakten ska kunna genomföra selektiva
            beredskapshöjningar och dess förband ska därefter med delar kunna
            genomföra mobilisering med kort förberedelsetid samt med huvuddelen
            senast inom 1–2 veckor. För att kunna producera krigsförband är
            Försvarsmakten beroende av regementen, flottiljer och marinbaser
            samt övnings- och skjutfält. För att få bedriva verksamhet vid
            övnings- och skjutfälten krävs miljötillstånd. Processen från
            ansökan till slutligt tillstånd tar lång tid, som regel flera
            år. Den långdragna processen påverkar Försvarsmaktens möjlighet
            att etablera nya regementen och skjutfält. Sverige­demokraterna
            anser därför att nödvändiga miljötillstånd ska utfärdas i anslutning
            till beslut om upprättande av nya regementen eller övnings- och
            skjutfält och att undantas från gängse processer, inklusive att
            förtur för försvarsverksamhet skall vara den ledande principen.
          </p>
          <head xml:id="i-K56Exok6j8ZASu8jtmjU2L" type="h2">
            Försvarsmaktens huvuduppgifter
          </head>
          <p xml:id="i-NZWFJVRN1Hitf1dpth7j3v">
            Det militära försvaret ska i fred och kris, enskilt eller i samverkan
            med andra myndig­heter eller allierade nationer, ha förmåga att:
          </p>
          <list style="ul">
            <item xml:id="i-5H3g7DUu1pgehmf5bcDMqb">
              Över tid hävda Sveriges territoriella integritet till lands,
              till sjöss och i luften.
            </item>
            <item xml:id="i-JWEK4LxA2St1ZPu5VkerJq">
              Tidigt upptäcka, identifiera och i vissa fall neutralisera hot
              mot rikets säkerhet.
            </item>
            <item xml:id="i-2bnUJi38EAwmZ5xZ1Q4w14">
              Snabbt sprida kritiska resurser, till exempel flygförband och
              luftvärnssystem, för att undgå olika former av bekämpning.
            </item>
            <item xml:id="i-5ZaXbFcu5knMnfQ7dXkKR5">
              I samverkan med andra myndigheter bistå med utbildning och insatser
              för skydd av samhällskritiska funktioner, till exempel energiförsörjning,
              strategiska kommunika­tioner och vattenförsörjning.
            </item>
            <item xml:id="i-21AF8gBoawfBpzWAD6nSUP">
              Kunna bistå allierade nationer/samarbetspartners i vårt närområde.
            </item>
            <item xml:id="i-CDEucZWVPniWywjMWn6w8Q">
              Kunna stödja allierade nationers/samarbetspartners förbands förflyttning
              genom eller gruppering inom svenskt territorium.
            </item>
            <item xml:id="i-Dy4afjC4jC8tjJ3f7dKmmU">
              Kunna genomföra selektiva beredskapshöjningar för att tidigt
              kunna besätta/bevaka/skydda infallsportar, basområden samt knutpunkter
              för genomförande av allmän mobilisering.
            </item>
            <item xml:id="i-MfrroqTjzbVa3qgBPBcLDG">
              Kunna delta i av FN, Nato och EU beslutade fredsbevarande operationer
              under förutsättning att detta inte menligt påverkar vår nationella
              försvarsförmåga.
            </item>
          </list>
          <p xml:id="i-BmWfbPfQBeE6zCLAUitgij">
            Vid ett väpnat angrepp eller hot om förestående väpnat angrepp
            ska det militära försvaret, enskilt eller i samverkan med allierade
            nationer/samarbetspartners, ha förmåga att:
          </p>
          <list style="ul">
            <item xml:id="i-D7Vwsy2evUGbB1FxzYnsLv">
              Möta och hejda en angripare i tre strategiska riktningar.
            </item>
            <item xml:id="i-C64XxLm2ugDLtksDDiva7p">
              Efter hand kraftsamla och i samverkan mellan samtliga vapengrenar
              slå en angripare i en riktning.
            </item>
            <item xml:id="i-9jjbzFp3xaiHqG1Zo1E9gQ">
              Militärt bistå en allierad nation/samarbetspartner i vårt närområde
              utifrån gällande gemensam försvarsplanering.
            </item>
            <item xml:id="i-M24eqgynqDYcSgoM2L4F2v">
              Övervaka och skydda sjöförbindelser i Östersjön och Västerhavet,
              med särskild vikt lagd vid förbindelser till Göteborgs hamn och
              sjöförbindelserna till de baltiska staterna.
            </item>
            <item xml:id="i-VBF3Zu3FMQjAiv3wZ2gWbM">
              Hindra en angripare från att överraskande ta eller ockupera strategiskt
              viktiga områden, till exempel Stockholm, Gotland och de strategiskt
              viktiga förbindelserna mellan Norge och Finland.
            </item>
            <item xml:id="i-UVoUmbJpdZGjQKugMJmnMY">
              Hindra eller försvåra för en angripare att med sabotageförband,
              fjärrstridsmedel och/eller strategiska flygangrepp angripa centrala
              ledningsfunktioner, basområden eller kritisk infrastruktur.
            </item>
            <item xml:id="i-YDvEctdZHNdJuD5Nyf3BvX">
              Ta emot, transitera och stödja allierade förband på/genom svenskt
              territorium.
            </item>
            <item xml:id="i-D667zm3c8PvD1nHbdhz6df">
              Genomföra gemensamma operationer med allierade förband/samarbetspartners
              förband.
            </item>
            <item xml:id="i-LHFr1VUcUwPekeyBxEjdWn">
              Genomföra operativa koncentreringstransporter till lands, till
              sjöss och/eller i luften i syfte att kunna kraftsamla tillgängliga
              militära resurser för att nå ett avgörande. Detta ska kunna ske
              både inom riket och inom ramen för gemensam försvars­plan­läggning
              även utanför svenskt territorium.
            </item>
          </list>
          <head xml:id="i-QX7R86SJ4AjqaDQuYXcuUW" type="h1">
            Ledning och samverkan
          </head>
          <p xml:id="i-KSNpgLyu8YiZ5aQWcqbkjB">
            En presumtiv motståndare strävar efter att lamslå vår ledningsförmåga
            så att våra möjligheter att i rätt tid och på rätt plats möta
            en angripare med våra samlade resurser försvåras eller helt omöjliggörs.
            Detta kan mycket väl inledas långt före ett öppet väpnat angrepp
            till exempel i form av cyberattacker, desinformationskampanjer,
            sabotage mot kritiska samhällsfunktioner, eliminering av centrala
            beslutsfattare samt biologisk krigföring. För att motverka detta
            måste Sverige förfoga över ett robust gemensamt kommunikationssystem
            som tillåter samverkan mellan myndigheter och ledningsnivåer.
            Vidare måste ledning i olika situationer kontinuerligt övas i
            syfte att säkerställa vår förmåga att fatta svåra beslut i kritiska
            situationer och med begränsat beslutsunderlag. Dylika ledningsövningar
            bör ske återkommande inom hela totalförsvaret och på samtliga
            nivåer. En viktig del av dessa övningar är att öka personkännedomen
            inom och mellan organisationer så att oförutsedda problem utan
            uppenbar lösning kan hanteras snabbt och effektivt i samverkan
            med andra ansvarsområden. Ledningscentraler och andra mål som
            kan vara värdefulla för en angripare ska ha tillgång till bergrum
            eller på annat sätt skyddas. Spridning och redundans är kompletterande
            skyddsmetoder, varför det är viktigt att antalet centraler blir
            större och att spridningsprincipen nyttjas. Strate­giskt viktiga
            ledningscentraler ska omgärdas av sekretess och vara skyddsobjekt.
            Den högsta ledningen och ledningscentralernas staber ska ha en
            hög beredskap och öva kontinuerligt. För att effektiv ledning
            skall kunna utövas krävs ett så bra gemensamt beslutsunderlag
            som det är möjligt att få fram, i synnerhet när det gäller att
            ensa läges­uppfattningen inom och mellan myndigheter. Detta kräver
            säkra och robusta lednings­system och vana att hantera dessa.
            Samverkan med övriga nordiska länders totalförsvars ledningsfunktioner
            bör samövas och på sikt kommer detta även gälla Natos lednings­struktur.
          </p>
          <head xml:id="i-3pWAe8L5WEFsWHizGzdaMo" type="h1">
            Internationella insatser
          </head>
          <p xml:id="i-FmGpoANTaXTwUdtdiLRUzP">
            I och med Sveriges kommande inträde i Nato så kommer grunderna
            för vårt interna­tionella engagemang förändras och få ett tydligare
            fokus på vårt närområde och den gemensamma försvarsplaneringen
            för norra Europa och Arktis.
          </p>
          <p xml:id="i-UrqpaA38pC71JKxvDz4ZFw">
            Försvarets huvudinriktning kommer vara det nationella försvaret
            och till avsevärt mindre del fokusera på internationella insatser
            av mer expeditionär typ. Vi behöver ta höjd för att kunna ha förband
            och eller förmågor baserade i våra grannländer under längre perioder,
            exempelvis Baltikum, inom ramen för Natogemensamma initiativ,
            till exempel Forward Enhanced Presence. Det kan även handla om
            att stödja fredsbevarande insatser med till exempel tekniskt systemstöd,
            logistik, reservdelsförsörjning som en del i ett logistikcentrum.
            På motsvarande sätt kommer vi behöva skapa förutsättningar för
            allierade förband att kunna transitera, gruppera, öva, förrådsställa
            och/eller verka från/på/genom svenskt territorium. Försvarsmakten
            behöver även ha förmåga att med vissa förmågor, till exempel transporter,
            stödja andra delar av totalförsvaret som stödjer annat land, till
            exempel vid naturkatastrofer eller omfattande räddningstjänstinsatser.
            Tyngdpunkten bör dock ligga på deltagande baserat på den Natogemensamma
            försvars­planeringen och upprätthållandet av den nationella beredskapen
            i vårt närområde. Sverige kan även fortsättningsvis delta i insatser
            inom ramen för FN och OSSE men detta bör då ske efter särskilda
            beslut och vara baserat på individuell frivillighet.
          </p>
          <head xml:id="i-5c51LXXMR7S9JP8qzJoNm2" type="h1">
            Försvarsmaktens personal
          </head>
          <p xml:id="i-G7CZkfiWAJxpqeQjR6SjHT">
            Försvarsmaktens personal är dess viktigaste resurs och mycket
            behöver göras för att säkerställa en god tillgång på dugliga och
            professionella ledare som kan verka som förbandschefer i kris
            och krig. Detta gäller även flera kategorier av nyckelpersonal,
            till exempel flygförare, fartygschefer, artilleriofficerare m.fl.
            och olika personalkategorier med specialiserad teknisk inriktning
            inom samtliga vapengrenar. Officerskåren som helhet måste ha en
            åldersstruktur och fysisk status som motsvarar de krav som ställs
            för att kunna föra ett aktivt befäl under kris och krig. Utgångspunkten
            måste vara en bred bas av yngre befäl som utgör grund för urval
            till högre befattningar redan vid relativt ung ålder. I händelse
            av krig måste vi räkna även med omfattande förluster som snabbt
            behöver ersättas, vilket tydligt framgår av erfarenheterna från
            Ukraina. Det kommer inte finnas tid eller utbildare i tillräcklig
            omfattning för att under krig kalla in nya värnpliktiga, utan
            en väl tilltagen mobiliseringsreserv måste finnas och som snabbt
            kan repetitions­utbildas innan de tillförs ett förband med ersättningsbehov.
            Grundprincipen ska vara att varje krigsförband har en egen initial
            mobiliseringsreserv där personalen genomfört grundutbildning tillsammans
            med de krigsplacerade soldaterna. Ovanstående gäller i ännu större
            grad chefer på främst plutons‑, kompani- och bataljonsnivå varför
            särskilt reservofficerarna är en viktig grupp.
          </p>
          <p xml:id="i-Gi7VSj11CQ3y78YBFy5NBF">
            Det måste finnas en god tillgång på reservofficerare utöver krigsorganisationens
            ramar och de måste ha hög professionalitet, vilket bör säkerställas
            genom att ge denna kategori förhöjd status i arbetslivet samt
            att reservofficerare inte skall kunna nekas att tjänstgöra/öva
            i Försvarsmakten. Tvärtom så ska det istället ses som en merit
            och värderas därefter i det civila. Utbildningen av yrkesofficerare
            bör tydligt kraftsamlas mot en hög professionalism och en mycket
            god förmåga att utbilda och leda krigs­förband. Härvid bör personligt
            ledarskap och ingående kunskap om förbandets organisation, stridsteknik
            samt uppträdande inom närmaste högre förbands ram särskilt prioriteras,
            varvid tonvikten skall ligga på praktiska kunskaper och färdigheter.
            Försvarsmakten bör även överväga möjligheten till karriärväxling
            för äldre yrkes­officerare, till exempel genom att officeren under
            den yrkesverksamma delen av livet erbjuds utbildningar på universitet/högskolor
            som kan komma andra delar av total­försvaret till nytta.
          </p>
          <head xml:id="i-AqAKuFphqfRECEUxbH2wbg" type="h1">
            Veteranfrågor
          </head>
          <p xml:id="i-WGsNpi1eSmPyV7iNEikugR">
            I över 70 år har Sverige bidragit med personal till olika internationella
            fredsinsatser. Under dessa år har totalt cirka 100 000 svenska
            kvinnor och män ställt upp för att bidra i arbetet för fred och
            stabilitet när det internationella samfundet har kallat. Många
            är de länder där våra veteraner tjänstgjort, men oavsett var insatserna
            har genomförts har de en sak gemensamt: De har alla inneburit
            stora personliga risker, umbäranden och slit för den enskilde.
            Till följd av detta har ett antal svenskar stupat under insatserna,
            och ett stort antal har kommit hem med fysiska eller psykiska
            sår, som för vissa har blivit till livslånga trauman. Trots Sveriges
            långvariga engagemang och vilja att ställa upp när det internationella
            samfundet kallat, var omhändertagandet och stödet till våra veteraner
            länge nästintill obefintligt. De åtgärder som genomförts på senare
            år är välkomna men långt ifrån tillräckliga. Fortfarande hamnar
            enskilda i kläm, vilket är fullständigt oacceptabelt. Idag hänförs
            begreppet veteran enbart till de som genomfört utlands­uppdrag,
            men Sverigedemokraterna verkar för att vidga begreppet till att
            omfatta även personal som tjänstgjort nationellt.
          </p>
          <head xml:id="i-2jPiyvZpFvogBTTCigMYa3" type="h1">
            Frivilligorganisationerna
          </head>
          <p xml:id="i-Xf3rygk4B1mzzSwsser4yF">
            En synnerligen viktig del i folkförankringen av försvarsviljan
            utgörs av frivillig­organisationerna. De utgör därutöver såväl
            en rekryteringsgrund som en plattform för personlig kompetensutveckling
            inom en rad specialområden som är av synnerligen stor vikt för
            totalförsvarets kompetensförsörjning. Frivilligorganisationerna
            ska ha ett nära samarbete med och stöd av Försvarsmakten i sin
            verksamhet, varvid det är av synner­ligen stor vikt att de medel
            som Försvarsmakten får utnyttja för frivilligverksamhet också
            till fullo utnyttjas. Hemvärnet bör kompletteras med ett återinförande
            av drift­värnet för att skydda kritisk infrastruktur. Såväl hemvärn
            som driftvärn ska utrustas med modern materiel, samövas med såväl
            Försvarsmakten som övriga totalförsvars­myndig­heter samt kunna
            innehålla en mycket hög insatsberedskap.
          </p>
          <head xml:id="i-DYcJNgWu5vHX43XDPaeh7H" type="h1">
            Försvarsmaktens materielanskaffning och materielförsörjning
          </head>
          <p xml:id="i-CyW9DQunPRY4LMnUMVXYKX">
            Tillgången på modern materiel i tillräcklig omfattning är av
            yttersta vikt för Försvarsmaktens förmåga att lösa sina huvuduppgifter.
            Materieltillgången måste säkerställas så att det finns en tillräcklig
            disponibel reserv att tillgå i händelse av att ordinarie förlagringsplatser
            inte är tillgängliga vid mobilisering eller att viktiga komponenter
            är under omsättning. Kriget i Ukraina visar tydligt att även kvantitet
            är en kvalitet i sig och bidrar kraftigt till stridskrafternas
            uthållighet, även om materielen i sig inte är av modernaste snitt.
            De ledande principerna för Försvarsmakten materielförsörjning
            bör därför vara:
          </p>
          <list style="ul">
            <item xml:id="i-DYyk8WJ5iyJr27SLT11ZsF">
              Att de operativa förbanden har god tillgång till materiel och
              ammunition som säkerställer en operativ uthållighet efter mobilisering
              på minst tre månader.
            </item>
            <item xml:id="i-JFV3BkD95Uusx3Ma2etyoN">
              Att Försvarsmaktens operativa förmåga säkerställs under det att
              kritiska system ersätts eller fasas in.
            </item>
            <item xml:id="i-5UekHcJgBdUZYJWuSCtEfG">
              Att Försvarsmakten har mycket god kontroll över materielens skick
              och förvaring samt förmåga att snabbt omfördela till där behov
              finns/förväntas uppstå.
            </item>
            <item xml:id="i-AQETsTpj1vTnTXaMVfVWhW">
              Att det finns god tillgång på vapen, ammunition, läkemedel och
              förbruknings­materiel för att täcka minst 3 månaders intensiv
              krigföring.
            </item>
            <item xml:id="i-WYkpyE6baU1BrWzCbPqoGU">
              Att vapen, ammunition och övrig materiel, t ex reservdelar, är
              kompatibla (inklusive förrådsbenämnda/nummersatta för smidigt
              gemensamt tillhandahållande) med allierade nationers i vårt närområde.
            </item>
          </list>
          <head xml:id="i-Ha7S9rsXpmeRN86wE452BG" type="h1">
            Forskning och utveckling (FoU)
          </head>
          <p xml:id="i-FjCq4YA66u2jZBmyAU1y17">
            Statligt finansierad forskning och utveckling är grundläggande
            för vår försvarsindustri och bör koncentreras till områden där
            vi är framgångsrika. De produkter som svensk försvarsindustri
            har att konkurrera med på världsmarknaden är nästan uteslutande
            initierade genom statliga FoU-anslag. Det starka intresset i försvarshänseende
            innebär att avsteg och tillämpning av undantag från EU-rättens
            grundprinciper om statsstöd är motiverade och måste användas.
            Förvärv av svensk högteknologisk försvarsmateriel medför även
            en stark återföring till samhällsekonomin, bland annat genom direkta
            arbetstillfällen och utökade exportmöjligheter.
          </p>
          <head xml:id="i-WjT5133mvywS1zF9ZiSvkH" type="h1">
            Inriktning för armén
          </head>
          <p xml:id="i-78h1QYHkAbijLghdoqSH8M">
            En fältarmé med olika typer av brigader, kompletterat med ett
            nationellt lokalförsvar som försvarar strategiska knutpunkter
            och infallsportar, är nödvändigt om hela Sverige ska kunna försvaras.
            För att kunna nå ett avgörande måste brigaderna kunna insättas
            samordnat och kraftsamlat varför divisionsledningsförmåga och
            förstärkningsförband måste finnas att tillgå. Divisionerna kommer
            även att behöva tillföras olika typer av förstärkningsförband,
            i syfte att underlätta skydd, rörlighet, understöd och underhåll.
            Vissa förstärkningsförband bör vara särskilt utbildade taktiska
            enheter för strid i urbaniserad terräng vilka skall kunna verka
            inom hela landet. För försvar av särskilt viktiga platser, såsom
            flygplatser, hamnar och andra förbindelsepunkter, bör ett antal
            lokalförsvarsförband sättas upp. Bataljonerna bör så långt som
            möjligt vara bemannade med lokalt rekryterade värnpliktiga/överföringsvärnpliktiga
            samt samövas med hemvärn/driftvärn. I och med att värnplikten
            återigen har aktiverats kommer lokal­försvarsförbanden efter hand
            att kunna personalförsörjas genom överföring av äldre värnpliktiga
            från fältarmén. För att klara av att utbilda och repetitionsöva
            samt förrådshålla dessa lokalförsvarsförband finns det på sikt
            ett behov av att göra en översyn av den nuvarande organisationens
            uppbyggnad.
          </p>
          <head xml:id="i-MxvWfNvjVJ2nTb9JZXd9Ar" type="h1">
            Inriktning för marinen
          </head>
          <p xml:id="i-M9kyzbJ4ZpZJfKs68Hhgw">
            En modern, välutbildad och insatsberedd marin är en förutsättning
            för att Sverige och Östersjöområdet, inklusive de maritima underhållslinjerna
            till de baltiska staterna och Finland, effektivt ska kunna försvaras
            i samverkan med övriga länder i Östersjö­regionen. Dimensioneringen
            av de marina förband som ska lösa dessa uppgifter måste ske med
            beaktande av att Sverige är den nation som har längst kust i Europa
            – 270 mil. Därutöver måste även beaktas att Sverige i och med
            ett Natointräde kommer att vara en central del i att bevaka och
            skydda förbindelserna över östra Östersjön på ett helt annat sätt
            än hittills. Marina operationer måste kunna planeras och genomföras
            inom detta inom ramen för Nato för att säkerställa att motståndarens
            marina stridskrafter inte kan verka inom området. Vidare måste
            hänsyn tas till att antalet tillgängliga fartyg alltid är lägre
            än det nominella antalet, på grund av exempelvis underhållsåtgärder.
            Ett antal av flottans fartygstyper riskerar i dagsläget att antalsmässigt
            understiga en sådan nivå att flottan kan lösa ut sina operativa
            uppgifter. På grund av detta måste ytterligare fartyg införskaffas
            under närmast följande försvarsbeslutsperioder. När det gäller
            utvecklingen av svenska sjöstridsförmågor så bör särskilt vår
            kompetens inom undervattenskrigföring prioriteras och övriga sjöstridsförmågor
            utvecklas i långsiktig samverkan med Nato så att optimal sammansättning
            av de gemensamma operativa förbanden uppnås.
          </p>
          <p xml:id="i-NKEEH6K4NxufQmjeptZMRq">
            För skydd av vår kustlinje och för att skydda de strategiskt
            viktiga inloppen till våra baser och hamnar så är operativt rörliga
            amfibieförband med långräckviddiga sjömåls­robotar av yttersta
            vikt. De kan snabbt omgrupperas från ett område till ett annat
            och deras taktiska rörlighet inom ett operationsområde medger
            utspridd gruppering med möjlighet till kraftsamlad eldgivning
            mot motståndarens fartygsgrupper. För att uppnå optimal operativ
            effekt ska dessa förband ha god förmåga att samverka med flygvapnet,
            både för övervakning/överföring av måldata och för kombinerade
            vapeninsatser. Marinens ytstridsfartyg och basområden kommer att
            vara prioriterade mål för en angripare vid ett anfall mot Sverige.
            För deras skydd så kommer det krävas förmåga avseende skydd mot
            fjärrstridmedel (kryssningsrobotar, långräckviddiga flygburna
            sjömålsrobotar) men även för närförsvar mot taktiska flygangrepp
            och sjömålsrobotar med kortare räckvidd men även mot attackhelikoptrar
            baserade på fartyg såväl som på ockuperade delar av landet. Det
            är därför viktigt att marinen delar en gemensam läges­bild med
            flygvapnet så att hot kan identifieras och i tid bekämpas men
            även att samtliga vapengrenar besitter god förmåga att utföra
            till tid och rum samordnat skydd mot motståndarens flygstridskrafter.
          </p>
          <head xml:id="i-4Umh2jthPnchRnrWY9JV5P" type="h1">
            Inriktning för flygvapnet
          </head>
          <p xml:id="i-FZTm9gyW3huJXRhT7WqM7e">
            Flygvapnet är den vapengren som har den högsta förmågan att snabbt
            och med hög effekt kunna identifiera, lokalisera och bekämpa en
            potentiell motståndare. Ett starkt flygvapen utgör därför även
            en väsentlig del av totalförsvarets förmåga att avhålla en angripare
            från att med militära medel angripa Sverige. Flygvapnets beredskap
            och uthållighet är därför av vital betydelse för landets försvar
            och måste i alla lägen prioriteras. Den snabba materiella och
            teknologiska utvecklingen inom flygvapnets verksamhetsområde kräver
            därför kontinuerlig modernisering, förnyelse samt utveckling av
            taktik och samverkan med allierade stridskrafter. Försvarsmakten
            bör därför i närtid utreda huruvida nationellt utvecklade och
            producerade flygstridskrafter (därmed avses hela systemet, från
            flygplan till ammunition och ledningsinfrastruktur) är optimalt
            eller om Sverige istället borde närma sig en Natogemensam lösning,
            i syfte att kunna tillgodogöra sig gemensamma underhålls- och
            ledningsförhållanden (ammunition, reservdelar, interoperabilitet
            mellan ledningssystem etc.). Att utbilda och vidareutbilda piloter
            innebär stora kostnader och det tar lång tid att ersätta (förtids‑)avgången
            personal.
          </p>
          <p xml:id="i-V82gw2GKVaVcWDh8aTCg7w">
            Försvarsmakten måste därför tillse att det finns tillräckliga
            incitament för denna personalkategori att kvarstå i Försvarsmakten
            alternativt att kvarstå i krigsorganisa­tionen efter avslutad
            aktiv tjänstgöring, under bibehållande av flygförmågan. Kriget
            i Ukraina har tydligt påvisat Rysslands förmåga och vilja att
            använda långräckviddiga robotsystem för att angripa såväl strategiska
            som taktiska prioriterade militära mål, civil samhällskritisk
            infrastruktur samt rent civila mål som potentiellt på ett menligt
            sätt skulle kunna påverka den allmänna motståndsviljan. Försvarsmakten
            bör därför ha en god förmåga att avvärja såväl flygangrepp som
            angrepp med fjärrstridsmedel, till exempel kryssningsrobotar och
            markrobotar. Flygvapnet bör därför ha en god förmåga att samverka
            med mark- och marinförband för att försvara luftrummet. Flygvapnet
            bör fortsätta och intensifiera förberedelserna för att snabbt
            kunna genomföra spridning till (tillfälliga) krigsbaser samt säkerställa
            att det finns en uthållig underhållsorganisation som kan genomföra
            omladdning, fältreparationer samt återhämtning för flygande personal
            som anpassas mot den planerade utökningen av flygvapnet. Vid planering
            av dessa tillfälliga baser bör Försvarsmaktens krav på hinderfria
            områden beaktas i samhällsbyggnadsplaneringen.
          </p>
        </div>
        <div type="motSignatures">
          <list>
            <item xml:id="i-7SsXZoybrCf2UMFgMYCnUY" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
            <item xml:id="i-NPtvA7nF694Db2VfPuQiM8" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-GLcJ7PbaaPrwyWvaUs8TK2" who="i-KmjjRuCw2jtXhxJg7fhgXE">
              Lars Wistedt (SD)
            </item>
            <item xml:id="i-FoFsKjBXwcX4jZ582DgYhJ" who="i-2J2wE3W8hwNZbGpwcXgC4m">
              Lars Larsson (SD)
            </item>
          </list>
        </div>
      </div>
    </body>
  </text>
</TEI>
