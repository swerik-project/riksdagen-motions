<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-04188">
  <teiHeader>
    <fileDesc>
      <titleStmt>
        <title>med anledning av prop. 2017/18:245 Nya skatteregler för företagssektorn</title>
        <author corresp="i-RMyMvNY8rQGcpLy854czaK i-Uj8BaU1ExHbpKGVGx2k7Ed">av Olle Felten och Mikael Jansson (båda -)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4188 av Olle Felten och Mikael Jansson (båda -)</title>
          <idno type="rdwebb">H5024188</idno>
          <rs type="number">4188</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5024188/text</ref>
          <ref type="dokument_url_html">http://data.riksdagen.se/dokument/H5024188</ref>
          <ref type="dokumentstatus_url_xml">http://data.riksdagen.se/dokumentstatus/H5024188</ref>
          <ref type="docx">http://data.riksdagen.se/fil/9E1FAF76-5A5B-4AE9-8508-8F7281360F10</ref>
          <ref type="pdf">http://data.riksdagen.se/fil/34006D88-D891-4A70-9344-FFB718F4C18D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation">
              <desc>-</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-5csjTmUCvKUQx6U7YkkW3J"/>
        <correspContext corresp="i-5csjTmUCvKUQx6U7YkkW3J">
          <ref>Proposition 2017/18:245</ref>
        </correspContext>
        <correspAction xml:id="i-9J1oVqFjbSdf31gqE7hsjc" type="signed"/>
        <correspContext corresp="i-9J1oVqFjbSdf31gqE7hsjc">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction type="submitted" xml:id="i-CFj5GALQfEmPppKDWEuwAm">
          <date when="2018-05-18"/>
          <time when="17:51:18"/>
        </correspAction>
        <correspAction type="dismissed" xml:id="i-VcfD9nshw7wgxgoAVMcTJY">
          <date when="2018-05-21"/>
        </correspAction>
        <correspAction type="reviewed" xml:id="i-KB1kHijSf5L9PB1ztbzRp1">
          <date when="2018-05-21"/>
          <time when="12:14:08"/>
        </correspAction>
        <correspAction type="referred" xml:id="i-NgkttL3P7B6zPeTANfFVbW">
          <date when="2018-05-22"/>
        </correspAction>
        <correspAction type="assigned" xml:id="i-Sao7QikrsmxeQhr2hETZzw">
          <date when="2018-06-14"/>
          <time when="17:00:25"/>
        </correspAction>
        <correspContext corresp="i-Sao7QikrsmxeQhr2hETZzw">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-6Suad9o4ux1T8JCsLdRtyW"/>
        <correspContext corresp="i-6Suad9o4ux1T8JCsLdRtyW">
          <ref type="uppgift">2017/18:SkU25</ref>
          <ref type="ref_dok_id">H501SkU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU25</ref>
          <ref type="ref_dok_titel">Nya skatteregler för företagssektorn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4188 av Olle Felten och Mikael Jansson (båda -) med anledning av prop. 2017/18:245 Nya skatteregler för företagssektorn</div>
      </div>
      <div type="motBody">
        <div type="motProposal" subtype="förslag">
          <head xml:id="i-QmqK6WPwLP7bstyqSpaLCp">
            Förslag till riksdagsbeslut
          </head>
          <list style="ol">
            <item xml:id="i-LQgz3BhDDnXfMUiyzj1onK">
              Riksdagen avslår förslaget till generell begränsningsregel för
              ränteavdrag.
            </item>
            <item xml:id="i-65dRFQsczndhb1CBkamnmd">
              Riksdagen ställer sig bakom det som anförs i motionen om att
              införa begränsningsregler för avdrag som adresserar oönskade konstruktioner
              som inte är kommersiellt motiverade och tillkännager detta för
              regeringen.
            </item>
            <item xml:id="i-Q7vXnnWb3hmk3ty9dDrHaA">
              Riksdagen ställer sig bakom det som anförs i motionen om ändrad
              beloppsgräns i förenklingsregeln för leasingavgifter och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VajWt5LFnYSjewJeXHx9rt">
            En generell ränteavdragsbegränsningsregel
          </head>
          <p xml:id="i-MTZZRuqaCNpp7AC5URevaU">
            Möjligheten att finansiera en verksamhet med externa pengar utan
            att tvingas tunna ut ägandet, är en nödvändig förutsättning för
            att företag ska kunna utvecklas och bedriva en seriös verksamhet.
            Regeringen har fastnat i fällan att betrakta alla räntekostnader
            som en oegentlighet och försök att undandra sig skatt. Ingenting
            kan vara mera felaktigt.
          </p>
          <p xml:id="i-MZiY8xokDqFG72wudqMChK">
            En mycket lång rad av remissinstanser pekar på att detta förslag
            inte är tillräckligt genomlyst utifrån de olika typer av förutsättningar
            som råder inom olika branscher. Kapitalintensiva verksamheter
            kommer att missgynnas kraftigt av den föreslagna ändringen, och
            det riskerar att få allvarliga negativa effekter på såväl den
            offentliga som den privata investeringsviljan. Detta påpekas av
            en mängd kommunala remissinstanser.
          </p>
          <p xml:id="i-EdadRbEqCxgfjPLNj6jB2e">
            Tillgången på riskvilligt kapital är en grundläggande förutsättning
            för företagsutveckling, vilket regeringens förslag äventyrar.
            Att föreslå så långtgående begränsningar av avdrag för kostnader
            som härrör från kapitalförsörjningen riskerar att medföra mycket
            allvarliga konsekvenser för många olika företag.
          </p>
          <p xml:id="i-ASWytQCkj2dS3EKsk1G6jF">
            Målsättningen att minska skatteundandragande är nödvändig att
            uppfylla, men samtidigt får vi inte bygga system som innebär att
            vanlig seriös finansieringsverksamhet omöjliggörs eller försvåras
            kraftigt. Det är precis vad regeringens förslag innebär.
          </p>
          <p xml:id="i-Qh4pGVhWA4YrAEStqntK3R">
            Regeringen har en principiellt lovvärd inställning i att regelverket
            bör vara generellt och likvärdigt för alla. Dessvärre räcker dock
            inte det resonemanget när det gäller avdrag för räntekostnader.
            Dessa kan utgöra allt från oseriösa företags försök att genom
            räntesnurror och liknande arrangemang undandra sig skatt till
            seriösa kostnader för att köpa tillgång till nödvändigt rörelsekapital.
            Genom att dra alla över en kam, som regeringen gör genom detta
            förslag, skapas en lång rad orättvisor och spärrar som kommer
            att ge väldigt olika effekter i olika branscher. Effekter som
            lätt kan förutses är t.ex. ett minskat bostadsbyggande, stora
            problem och utflyttning för kapitalintensiv industriverksamhet,
            kraftigt minskad tillväxt inom såväl offentliga som privata investeringar
            och mycket annat.
          </p>
          <head type="h1" xml:id="i-An455D5zFxqRMuAWxvv3m5">
            Teknisk utformning
          </head>
          <p xml:id="i-S1jfTfLwwuDfYrriQbcgAe">
            Den tekniska utformningen av begränsningsregeln för avdrag för
            ett negativt räntenetto ska, enligt regeringens förslag, baseras
            på en andel av resultatmåttet ebitda, dvs. resultat före finansiella
            poster, avskrivningar och skatter. Om en generell begränsningsregel
            ska införas är detta den modell som är minst skadlig, eftersom
            det är den grundläggande regel som föreslås som bas för ränteavdragsbegränsningar
            i OECD:s BEPS-projekt och därigenom blir en väg som många länder
            kommer att ansluta sig till i den mån man inför sådana begränsningar.
          </p>
          <head type="h1" xml:id="i-2kbBTgqaNWnBgCt9QrDQWf">
            Känslighet för olika affärsmodeller
          </head>
          <p xml:id="i-VSpWJZWqKr6ehBCAr68DXT">
            Begränsningen som föreslås i propositionen innebär att företag
            som har ett negativt räntenetto får dra av maximalt 30 procent
            av sitt resultat enligt ebitda. Det betyder att oavsett varför
            man har relativt höga räntekostnader i förhållande till resultatmåttet,
            så omvandlas rörelsekostnaderna till icke avdragsgilla kostnader,
            som måste bestridas med skattade medel.
          </p>
          <p xml:id="i-QKHYgf9uRjEBtVdfE4sz9p">
            För ett företag med stora kapitalinvesteringar, som gjorts med
            lånade medel och därmed har höga räntekostnader, kommer en sådan
            ordning att innebära stora problem om man av något skäl har ett
            sämre resultat än förväntat ett år. Det kan rent av innebära att
            man inte klarar den ekonomiska situationen och går i konkurs.
            En sådan effekt är ingen betjänt av. Den kan endast ses som en
            negativ effekt av ett felaktigt utformat system för avdragsbegränsning.
          </p>
          <p xml:id="i-S3ARpnCRyVnGb9GLCbYgFb">
            Särskilt besvärligt kan en sådan ordning te sig för, i första
            hand, nystartade investeringstunga eller kapitalintensiva företag.
            De räntekostnader som de flesta företag av detta slag har är väsensskilda
            från de räntesnurror och andra arrangemang som syftet med åtgärden
            att begränsa ränteavdragen ursprungligen var tänkt att träffa.
          </p>
          <head type="h1" xml:id="i-CkhcVxJkMN2xNZKFDE2hes">
            Begränsa skadliga beteenden
          </head>
          <p xml:id="i-9bVXzXUCbWHuBe6ALH23g">
            Vi menar att begränsningsregler måste göras lyhörda för olika
            förutsättningar, om de alls ska finnas, och att en generell begränsningsregel
            för avdrag för räntekostnader inte hör hemma i en rättsstat.
          </p>
          <p xml:id="i-NCqKpecqcTHLv2Atqtdcgm">
            Det är dock viktigt att bygga begränsningsregler så att de är
            konstruerade för att undanröja oönskade effekter som inte är kommersiellt
            motiverade och som syftar till att undandra sig skatt. Det vore
            därmed en bra åtgärd att skapa begränsningar som direkt träffar
            den typ av arrangemang som är det egentliga syftet med såväl OECD:s
            BEPS-projekt som denna proposition. Sådana arrangemang bör då
            också helt undantas avdragsmöjlighet för ränta på lån och andra
            finansieringsformer som har som grundläggande syfte att flytta
            vinster till lågskattejurisdiktioner eller att undandra skatt
            på annat sätt.
          </p>
          <p xml:id="i-T1csjRf5DNEird1xvvg6gE">
            Det skulle t.ex. kunna innebära att om ett företag lånar pengar
            från en annan aktör till en oskäligt hög ränta, så ska ingen del
            vara avdragsgill. En sådan begränsning måste visserligen ta höjd
            för att vissa företag får högre räntekostnader på grund av sin
            finansiella status, men det bör inte hindra en sådan ordning från
            att kunna utvecklas.
          </p>
          <head type="h1" xml:id="i-FjZfjpqx9bosUgWt2GJgpH">
            Angående förenklingsregeln för leasingavtal
          </head>
          <p xml:id="i-KHCga83UG3WcV1ei542HrP">
            Förenklingsregeln för företag med en leasingavtal innebär att
            man inte behöver bryta ut räntedelen om den sammanlagda leasingavgiften
            understiger 1 miljon kronor. Detta är ett alltför lågt belopp,
            och vi menar att det bör vara 5 miljoner kronor som gräns för
            att ett krav på utbrytning av ränta ur leasingavgifterna ska triggas.
            Nivån 5 miljoner är lämplig därför att den synkroniserar med våra
            nordiska grannländer. Det bör, i analogi med vad som sägs om kommersiellt
            relevanta räntenivåer i tidigare avsnitt i denna motion, finnas
            en begränsning av avdragsrätten för leasingkostnader vars räntegrund
            ligger tydligt över en sådan kommersiell nivå.
          </p>
          <head type="h1" xml:id="i-K6mwz7yRZktSYT19peEMZV">
            Avsteg från regeringsformens beredningskrav
          </head>
          <p xml:id="i-3y3Q7fhQWfzUMwNhiSupqT">
            I budgetproposition för 2018 aviserade regeringen elva stycken
            oberedda skatteförslag av olika slag. Ett av dessa förslag var
            denna proposition, som nu, närmare sex månader efter rambeslutet
            som budgeten avser, läggs fram färdigberedd på riksdagens bord.
            Regeringen anser därmed att förslaget bör betraktas som en del
            av budgeten, med hänvisning till det finanspolitiska ramverket
            och budgetprocessen. Regeringen smyger därmed in idéer om skatteförslag
            i budgetpropositionerna som om de vore färdiga förslag och frångår
            därigenom regeringsformens beredningskrav för beslut om lagar
            i riksdagen. Detta är inte acceptabelt. Denna gång kommer man
            undan genom att sätta ikraftträdandet till den 1 januari 2019
            och därmed inte åstadkomma någon budgetpåverkan på innevarande
            år. I många av de övriga förslag som hanterats på samma sätt,
            har ikraftträdandet lagts redan den 1 juli 2018. Det bör därför
            införas en regel i riksdagsordningen om att förslag som läggs
            fram i budgetpropositionen och som ska räknas in i budgetens rambeslut
            måste vara färdigberedda så att helheten kan hanteras inom ramen
            för rambeslutet och att inga oberedda förslag får räknas med i
            budgetramarna och sedan hanteras som särpropositioner.
          </p>
        </div>
        <div type="motSignatures">
          <list>
            <item xml:id="i-WzBW1RLQzZFTXv7gdEKnjg">
              Olle Felten (-)
            </item>
            <item xml:id="i-RxwsinbvyGqi15u9R6qwjM">
              Mikael Jansson (-)
            </item>
          </list>
        </div>
      </div>
    </body>
  </text>
</TEI>
