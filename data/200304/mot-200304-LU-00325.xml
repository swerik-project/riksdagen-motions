<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-LU-00325">
  <teiHeader>
    <fileDesc>
      <titleStmt>
        <title>Fakturaskojeri</title>
        <author corresp="i-DnTstrvT1jenyw6pdMxfZi">av Mikael Odenberg m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fakturaskojeri</title>
          <idno type="rdwebb">GR02L325</idno>
          <rs type="number">L325</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GR02L325/text</ref>
          <ref type="dokument_url_html">http://data.riksdagen.se/dokument/GR02L325</ref>
          <ref type="dokumentstatus_url_xml">http://data.riksdagen.se/dokumentstatus/GR02L325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DnTstrvT1jenyw6pdMxfZi</idno>
            <name>Mikael Odenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-YEdxJPN8cJMwnqfd9tHmTD</idno>
            <name>Ulla Löfgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JJGD2ECwHv6xGCZyyrtKmA</idno>
            <name>Carl-Axel Roslund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4Cqdpnmue4GNQh6HSQGRHK</idno>
            <name>Peter Danielsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D74cdq6EQpWG5dWigfnSSw</idno>
            <name>Per Westerberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7M2eRkkHMhn9mLNdZg8XTF" type="signed"/>
        <correspContext corresp="i-7M2eRkkHMhn9mLNdZg8XTF">
          <note type="signatory" corresp="i-DnTstrvT1jenyw6pdMxfZi"/>
          <note type="signatory" corresp="i-YEdxJPN8cJMwnqfd9tHmTD"/>
          <note type="signatory" corresp="i-RCNVVc6jFAU8YPdr6sW8jH"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-JJGD2ECwHv6xGCZyyrtKmA"/>
          <note type="signatory" corresp="i-4Cqdpnmue4GNQh6HSQGRHK"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-D74cdq6EQpWG5dWigfnSSw"/>
        </correspContext>
        <correspAction type="referral" xml:id="i-CrojW2v9jk4nyuH9v2XV9N">
          <date when="2003-10-15"/>
        </correspAction>
        <correspAction type="dismissal" xml:id="i-NqiNbLyomwLgw8gqRPpR5w">
          <date when="2003-10-15"/>
        </correspAction>
        <correspAction type="submission" xml:id="i-6DYaFu7HMDPfDfWfRueRMp">
          <date when="2003-10-07"/>
        </correspAction>
        <correspAction type="assigned" xml:id="i-Ej1cRtjZkC3fRsX1SSoz2a"/>
        <correspContext corresp="i-Ej1cRtjZkC3fRsX1SSoz2a">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_L_0325/mot_200304_L_0325-0001.pdf"/>
      <div type="motHeader" xml:id="i-6J288UFceSgK3z6zWNqeaD">
        <div type="motTitle" xml:id="i-Auq56VYjuvUneiBh4kL6F1"/>
        <div type="motSubmissionInfo" xml:id="i-1uTeiHTxuPKwEdZAdxrWr"/>
      </div>
      <div type="motBody" xml:id="i-GUVzQnF212PQHWffwBgJBc">
        <div xml:id="i-9exkxfGx854oFmFwuAvCRQ">
          <p xml:id="i-88z1SM4wykk9z7XFJ2Y2t6">
            2003/04 mnr: L325 pnr: m184
          </p>
          <p xml:id="i-2tTNnooKk5ZnZQmEpbJVRY">
            Motion till riksdagen 2003/04:L325
          </p>
          <p xml:id="i-MreSsvM2YPtEs45mFmmWsE">
            av Mikael Odenberg m.fl. (m)
          </p>
          <p xml:id="i-9EKYpKkV4Y72grEBFRjs6R">
            Fakturaskojeri
          </p>
          <p xml:id="i-C2UQcW3VMeSsWgSc9DKLEH">
            1 Förslag till riksdagsbeslut
          </p>
          <p xml:id="i-LULT66qsbShKRWvJ3RmLkG">
            1. Riksdagen tillkännager för regeringen som sin mening vad i
            motionen anförs om lagstiftning mot fakturabedrägerierna. 2. Riksdagen
            begär att regeringen tillsätter en handlingsinriktad ekobrottskommission
            mot fakturabedrägerierna.
          </p>
          <p xml:id="i-Q8mvY9Uy3XW7bh8aU4oVzh">
            2 En ökande brottslighet
          </p>
          <p xml:id="i-KNVXfEMZbP35t2YHcpwMYv">
            Under 1990-talet och framför allt under de senaste åren har öretagsskojerierna
            ökat i omfattning mycket snabbt. Det rör sig om en form av organiserad,
            ekonomisk brottslighet som är svår att komma åt. De som genomför
            skojerierna har juridiskt biträde och vet precis var gränserna
            går mellan lagligt och olagligt. De belopp man skojar till sig
            är tillräckligt stora ör att ge god lönsamhet åt bedragarna men
            tillräckligt små för att offren hellre skall strunta i förlusten
            än söka rättelse. Svensk Handel uppskattar att falska fakturor
            årligen kostar handeln och andra företag ca 1600 miljoner kronor.
            Av detta belopp går hälften i bedragarnas fickor medan den andra
            hälften utgörs av kostnader för de drabbade företagens administrativa
            börda. Bedömningen är samtidigt att det är en mycket liten grupp
            — cirka tjugotalet personer — som ostraffat tillåts att bedriva
            denna bedrägeriverksamhet i en närmast industriell omfattning.
            Detta är djupt upprörande av flera skäl. För det första är det
            oanständigt att ett litet gäng skurkar år efter år skall kunna
            berika sig på hederligt folks bekostnad. För det andra är det
            inga ”rika kapitalister” som betalar för bedrägerierna. Det gör
            oskyldiga och inte sällan ekonomiskt hårt trängda småföretagare
            och alla de kunder som i slutändan får betala notan.
          </p>
          <p xml:id="i-JxnHSMUZWV95LNAWx3DTnF">
            Bakom verksamheten ligger samma typ av cyniska kalkyl som örekommer
            bakom den s.k. spammingen på Internet. Kalkylen bygger på att
            det alltid finns en liten procentandel mottagare som är tillräckligt
            godtrogna
          </p>
          <pb facs="riksdagen-motions-pdf/data/200304/mot_200304_L_0325/mot_200304_L_0325-0002.pdf"/>
          <p xml:id="i-Vu7YuohrD7bQNPnihXG9Uq">
            2003/04:L325
          </p>
          <p xml:id="i-NFrzBUyzAcaD5Jtnm6mnvR">
            eller slarviga för att projektet skall bli lönsamt om man bara
            gör ett tillräckligt stort utskick. Som exempel redovisar Svensk
            Handel i sin rapport ”Brott och bedrägerier mot handeln” hur skurkföretaget
            Tele &amp; Företagsfakta gick ut med ett utskick på över 600 000 exemplar
            till samtliga företag i hela landet. Det kostade mycket i porto
            för skurkföretaget men blev en bra affär, trots att bara ynka
            0,2 procent av företagen skrev på utskickets bedrägliga svarstalong.
            Dessa svar inbringade nämligen enligt Svensk Handels bedömning
            i storleksordningen sex (!) miljoner kronor i lättförtjänta pengar.
          </p>
          <p xml:id="i-GMwgHfDv6yv48Fb2p8ytb1">
            3 Verksamhetens art
          </p>
          <p xml:id="i-NfSKcvoEbcKyQCLfRmKsRy">
            Historiskt sett har lokala telefonkataloger och bluff-fakturor
            på påstått gjorda beställningar varit skojarnas favoriter. Tekniken
            är ofta utstuderad. Bedragarna skickar exempelvis ut ett annonskorrektur
            som inte har beställts och uppmanar mottagaren att ontrollera
            sina adress- och telefonuppgifter. Samtidigt ser bedragarna till
            att medvetet skriva delvis felaktiga uppgifter. När företaget
            sedan korrigerar de elaktiga uppgifterna och företagsledaren skriver
            under med sin namnteckning betecknas detta juridiskt som en beställning.
            Därefter kommer fakturan. Med hjälp av en noggrann layout, utstuderade
            formuleringar och juridiskt biträde
          </p>
          <p xml:id="i-GRDv19qjs22UgV1vZCqhvA">
            har man i några fall t o m lyckats vinna framgång i tingsrätten
            över oförstående företagare. Tekniken är också utstuderad i den
            meningen att skojarna noga väljer de tillfällen när man närmar
            sig sina offer. I stressen strax före jul kulminerar utskicken.
            En annan populär period är under sommaren då ekonomiavdelningarna
            befolkas av tillfälliga semestervikarier. En tidvis tuff kreditmarknad
            har bidragit till lurade företagares beredvillighet att betala
            skojarna. Enligt kreditupplysningslagen får redan en ansökan till
            kronofogdemyndigheten om betalningsföreläggande registreras. Detta
            medför en markering i kreditupplysningsföretagens register, vilket
            få företagare vill utsätta sig för. En sådan markering uppfattas
            av många kunder och leverantörer som en allvarlig varningssignal
            och kan leda till såväl frysta krediter som stoppade leveranser.
            Då är det billigare att betala.
          </p>
          <p xml:id="i-MJdBZke6CnC726t3FQgEig">
            4 Motaktionerna har flyttat bedrägerierna
          </p>
          <p xml:id="i-Xfo1qnPfQtZmuzEWPotzY8">
            Som konstaterats ovan har lokala telefon- eller företagskataloger
            varit ett favoritobjekt i fakturaskojarnas verksamhet. Samtidigt
            har Svenskt Näringsliv, Svensk Handel och andra branschorganisationer
            skärpt sin vaksamhet. Olika varningslistor för oseriösa bluff-företag
            publiceras numera regelmässigt på Internet. Också skriverier i
            media har bidragit till att öka företagarnas vaksamhet.
          </p>
          <pb facs="riksdagen-motions-pdf/data/200304/mot_200304_L_0325/mot_200304_L_0325-0003.pdf"/>
          <p xml:id="i-89fiKv2JMSUJcSHwYNujd4">
            Följaktligen har bedragarna flyttat sitt fokus. Den senaste måltavlan
            är ekonomiska föreningar, inte minst bostadsrättsföreningar. De
            stora bostadsrättsorganisationerna SBC, HSB och Riksbyggen drabbas
            kanske inte nämnvärt. De lägger in och spärrar bedragarnas konton
            i sina betalningsregister. Men Övriga bostadsrättsföreningar motsvarar
            en fakturaskojares alla kravspecifikationer. Ofta är det en lekman
            — en ambitiös men ovan bostadsrättshavare som låtit sig väljas
            till kassör i bostadsrättsföreningen — som på fritiden en sen
            söndagskväll lägger sista handen vid föreningens olika räkningar.
            Sannolikheten för att en bluffaktura, som ser ut som en vanlig
            elräkning, skall slinka igenom är onekligen ganska stor.
          </p>
          <p xml:id="i-3Jk2shGt5yNZnm24cPDo5B">
            5 Några exempel
          </p>
          <p xml:id="i-MkcH42tadPiKoksk9hWrnF">
            Undertecknarna av denna riksdagsmotion har bara under den senaste
            månaden fått del av tre, till synes heltäckande, utskick som gjorts
            till just bostadsrättsföreningar. Det första utskicket kom från
            Telebolaget Sverige AB. Pappret var utformat som en vanlig teleräkning.
            I övre vänstra hörnet fanns Telebolagets logotyp som händelsevis
            påminde om det gamla Televerkets dito. Där fanns kund-id, verifikationsnummer
            och förfallodatum precis som på alla andra fakturor. Dokumentet
            angav ”Rabatterad telefoni, telefonitjänster” och ”Övriga, IP-it-access”
            och slutade med moms på ett totalbelopp om 5 450 kr. Av den med
            förstoringsglas läsbara undertexten framgick: ”Betalningsskyl-
            dighet föreligger ej på detta betalningsunderlag.” Nästa utskick
            kom från Vasa Energi. Här påminde layout och logga lustigt nog
            om den som det dåvarande försäkringsbolaget Wasa använde på sin
            tid. Dokumentet angav totalsumman 5 976 kr och var en ren kopia
            av en reguljär elräkning med posterna energiförbrukning, nätkostnad,
            energiskatt, miljöval, fasta avgifter och moms. Först efter noggrann
            läsning kunde man se att det stod ”Kostnadsinformation” och inte
            ”Faktura”. I det mycket finstilta framhölls också: ”Vid utebliven
            betalning kommer ej krav eller påminnelse att sändas till er”.
            Man tackar!
          </p>
          <p xml:id="i-13NbMRngSgNcDTDPW3GztL">
            Det tredje utskicket kom från Trygg &amp; Ansvars där logotypen händelsevis
            påminde om gamla försäkringsbolag med likartade namn. Här slutade
            totalbeloppet på 7 225 kr. Det såg ut som en faktura men det mycket
            finstilta framhöll ”att betalningsskyldighet inte föreligger”.
            I alla tre utskicken hänvisades till egna hemsidor. I ett fall
            var detta ett rent falsarium dvs. någon hemsida existerade inte.
            I de två andra fallen fanns förvisso hemsidor men dessa delgav
            ungefär samma informationsmängd som en ordinär vägtrafikskylt.
          </p>
          <p xml:id="i-JYenwbL2y4rSpUkm5fk7rp">
            2003/04:L325
          </p>
          <pb facs="riksdagen-motions-pdf/data/200304/mot_200304_L_0325/mot_200304_L_0325-0004.pdf"/>
          <p xml:id="i-6rABfwgaD9rg3SbbioYonM">
            2003/04:L325
          </p>
          <p xml:id="i-V2PeMSjMLcWAB2RoQNsg3D">
            6 Stoppa skojarna
          </p>
          <p xml:id="i-5JdZx5N9ASJCcANyrAE7hX">
            I veckotidningen Kalle Anka &amp; Co utspelas stundtals vådliga äventyr
            där Joakim von Anka tvingas att överlåta hela sitt kassavalv till
            Björnligan bara därför att han inte hade läst det finstilta i
            kontraktet. Det är ungefär så det numera tycks gå till i Sverige.
            Moderaterna anser att det är hög tid att ta till med hårdhandskarna
            i syfte att sätta stopp för fakturaskojeriet. Detta går inte att
            åstadkomma med enkla medel. Man kan inte gärna lagstifta mot möjligheten
            att ge erbjudanden till presumtiva kunder. Inte heller är det
            lätt att med lagstiftning hindra att dessa erbjudanden utformas
            så att de kan missförstås. Man kan inte förbjuda företag att hålla
            sig med en viss logotyp och man kan inte rimligen lagstifta mot
            att kunder skriver på oförmånliga avtal. Däremot kan man överväga
            att införa begränsningar för antalet tillåtna konkurser i syfte
            att bemästra problematiken med s.k. målvakter. Marknadsföringslagen
            kan sannolikt förtydligas i syfte att sätta stopp för bedrägliga
            massutskick. Kreditupplysningslagens regler för registrering av
            betalningsförelägganden hos kronofogdmyndigheten kan ses över.
            Det är en grannlaga uppgift att via lagstiftning stoppa fakturaskojeriet
            utan att rättssäkerheten träds förnär. Icke desto mindre måste
            denna möjlighet prövas och det ansvaret ankommer på regeringen.
            Hittills har regeringen tyvärr nöjt sig med att sitta på åskådarplats.
            Dagens situation är oacceptabel. Nu klagar organisationer och
            myndigheter ikapp. Svenskt Näringsliv, Svensk Handel, Ekobrottsmyndigheten,
            Skattemyndigheten, Patent- och Registreringsverket, polismyndigheterna,
            Konsumentverket, Allmänna Reklamationsnämnden, Marknadsdomstolen,
            kreditupplysningsföretag, posten och bankerna förfasar sig alla
            över sakernas tillstånd. En översyn av lagstiftningen bör därför
            kompletteras med effektivare åtgärder inom ramen för den nu gällande
            lagstiftningen. Detta understryks av att gruppen bedragare är
            så liten att det bör vara möjligt för de rättsvårdande myndigheterna
            att ”Punktmarkera” dem. Det bör t ex vara möjligt att införa snabbare
            och mer effektiva rutiner vid Patent- och registreringsverket
            när det gäller registreringsändringar, kontroll av s.k. målvakter,
            likvidation av bolag som saknar revisor, kontroll av aktiekapitalets
            storlek etc. Skattemyndigheterna bör kunna agera snabbare mot
            bluffbolagen i syfte att säkerställa t ex momsbetalningar. Auktorisationen
            för skumma revisorer kan ifrågasättas snabbare och polismyndigheterna
            kan förändra sin attityd så att dessa mångmiljonsvindlerier inte
            längre betraktas som närmast bagatellartade förseelser. Överhuvudtaget
            behövs ett kraftigt ökat samarbete mellan olika myndigheter och
            andra berörda aktörer. I detta syfte föreslår vi att regeringen
            skyndsamt = tillsätter en handlingsinriktad ekobrottskommission
            mot fakturabedrägerierna.
          </p>
          <pb facs="riksdagen-motions-pdf/data/200304/mot_200304_L_0325/mot_200304_L_0325-0005.pdf"/>
          <p xml:id="i-B1V5aj6Mcn9vh4jqx2zsaG" type="date">
            Stockholm den 6 oktober 2003
          </p>
          <p xml:id="i-PgJFPSLhNwJ2SwqR6TthxH">
            Mikael Odenberg (m) Ulla Löfgren (m) Henrik von Sydow (m) Peter
            Danielsson (m) Per Westerberg (m)
          </p>
          <p xml:id="i-C57UaMr7Evafk4di8GzeMy">
            Stefan Hagfeldt (m) Carl-Axel Roslund (m) Ola Sundell (m)
          </p>
          <p xml:id="i-DF5Fj54Tnh1aogN67u416g">
            2003/04:L325
          </p>
        </div>
      </div>
    </body>
  </text>
</TEI>
