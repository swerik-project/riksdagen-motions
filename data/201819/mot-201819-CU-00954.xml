<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00954">
  <teiHeader>
    <fileDesc>
      <titleStmt>
        <title>Bekämpa kommersialiseringen av kvinnokroppen – för ett samhälle utan sexköp, sexistisk pornografi och digital bearbetning av fysiska kroppar i reklam</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:954 av Lawen Redar (S)</title>
          <idno type="rdwebb">H602954</idno>
          <rs type="number">954</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H602954/text</ref>
          <ref type="dokument_url_html">http://data.riksdagen.se/dokument/H602954</ref>
          <ref type="dokumentstatus_url_xml">http://data.riksdagen.se/dokumentstatus/H602954</ref>
          <ref type="docx">http://data.riksdagen.se/fil/F7F0290C-CE1E-4260-B099-E0A67B6C3297</ref>
          <ref type="pdf">http://data.riksdagen.se/fil/1E9CF35F-DB1B-415F-A509-D8171F5F05B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-g2jknVNTTjQEafMzy5AaH" type="signed"/>
        <correspContext corresp="i-g2jknVNTTjQEafMzy5AaH">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction type="submitted" xml:id="i-X8PoCADTs7jtN8G9tDMiZY">
          <date when="2018-11-26"/>
          <time when="14:56:05"/>
        </correspAction>
        <correspAction type="reviewed" xml:id="i-U4fGL9wmN7WRgK8UhGwmaf">
          <date when="2018-11-26"/>
          <time when="15:22:09"/>
        </correspAction>
        <correspAction type="referred" xml:id="i-QCoW5kZjMFGXRSyvmm5qmZ">
          <date when="2018-12-05"/>
        </correspAction>
        <correspAction type="assigned" xml:id="i-5KKEbtreHzziYoAWuY3mWY">
          <date when="2019-08-29"/>
          <time when="14:17:48"/>
        </correspAction>
        <correspContext corresp="i-5KKEbtreHzziYoAWuY3mWY">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-9frqcuxHpahzV4FeEDrNF4"/>
        <correspContext corresp="i-9frqcuxHpahzV4FeEDrNF4">
          <ref type="uppgift">2018/19:CU10</ref>
          <ref type="ref_dok_id">H601CU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-46YTvzrE9msKSnzdPJqh7M"/>
        <correspContext corresp="i-46YTvzrE9msKSnzdPJqh7M">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:954 av Lawen Redar (S) Bekämpa kommersialiseringen av kvinnokroppen – för ett samhälle utan sexköp, sexistisk pornografi och digital bearbetning av fysiska kroppar i reklam</div>
      </div>
      <div type="motBody">
        <div type="motSummary">
          <head xml:id="i-UmBA9NSB5PbDuMZKr22m8g">
            Sammanfattning
          </head>
          <p xml:id="i-4KRH86jqABcZqUMN3SizkS">
            Mot bakgrund av det anförda är det en samhällelig angelägenhet
            att regeringen genomför en översyn som syftar till att se över
            lagändringar på marknadsföringsområdet för att hindra marknadsföringens
            negativa inverkan på ungas självbild och kroppsideal, att öka
            kunskapen om prostitution med samverkan mellan socialtjänst, hälso-
            och sjukvård, föra vidare frågan om kriminalisering av sexköp
            utomlands samt se över och åtgärda varufieringen av kvinnokroppen
            som bland annat sker genom den kommersiella pornografin. Därför
            yrkas att riksdagen tillkännager för regeringen om vad som anförts
            i motionen om att överväga behovet av en översyn av möjligheterna
            att stoppa kommersialiseringen av kvinnokroppen, sexköp, sexköp
            utomlands, begränsa porrens skadeverkningar och stoppa kommersialiseringen
            av kvinnokroppen.
          </p>
        </div>
        <div type="motProposal" subtype="förslag">
          <head xml:id="i-7MLTi3E3H5p3Y6fvrV7sAM">
            Förslag till riksdagsbeslut
          </head>
          <list style="ol">
            <item xml:id="i-13nXXFNyGV9QMQy2LGKPwk">
              Riksdagen ställer sig bakom det som anförs i motionen om att
              överväga behovet av en översyn av möjligheterna att stoppa sexköp
              och sexköp utomlands och tillkännager detta för regeringen.
            </item>
            <item xml:id="i-L4beE9nmAa7P5K7BZPkUfw">
              Riksdagen ställer sig bakom det som anförs i motionen om att
              överväga behovet av en översyn av möjligheterna att stoppa kommersialiseringen
              av kvinnokroppen, porrens skadeverkningar och bearbetning av fysiska
              kroppar i reklam och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LbVpbKQEMJCGfgnY442HDd">
            Inledning
          </head>
          <p xml:id="i-Vf9Eom89davZp8tMTBx95n">
            Med ett ständigt växande konsumtionssamhälle riktar företagen
            och medier sig till nya och allt yngre målgrupper i syfte att
            påverka gruppens konsumtionsmönster. Forskning om konsumtion och
            konsumenter är ett omfattande vetenskapligt fält med olika metoder
            och skilda teoretiska utgångspunkter. Obestridligt är dock att
            konsumtionssamhället påverkar olika målgrupper på olika sätt.
          </p>
          <p xml:id="i-AsqAf4im2e5TadthVjhn6B">
            Idag ser vi en expansion av kvinnokroppens exploatering. Det
            handlar om både den fysiska exploateringen i form av trafficking,
            sexköp, prostitution, kvinnoförnedrande kommersiell pornografi,
            kvinnofientlig reklam och den psykiska exploateringen med ouppnåeliga
            hälsofarliga ideal. Digitaliseringen har dessutom medfört ökat
            möjlighet för människohandel, spridning av integritetskränkande
            bilder, grooming, organiserad brottslighet, hat och hets riktat
            mot kvinnor samt ökad acceptans för våld. När de yttersta konsekvenserna
            av ett ojämställt samhälle, inte bara gör sig påminda utan bereds
            plats i samhället, måste den grundläggande den kroppsliga integriteten
            försvaras.
          </p>
          <head type="h1" xml:id="i-RiT5ZTtpB5h2uxBhLkTfS8">
            Digital bearbetning av fysiska kroppar
          </head>
          <p xml:id="i-397qYMcS3tRVPr79F9PKfk">
            Digital bearbetning av fysiska kroppar i marknadsföring har kommit
            att påverka breda samhällsgrupper. Forskning påvisar att manipulerade
            fysiska kroppar i marknadsföring, digitalt som på fysiska ytor,
            leder till att modellers attribut förändras. Exempelvis genom
            förminskad midja, förstorade muskler eller utslätad hy. För en
            marknadsföringskänslig samhällsgrupp har manipulerade fysiska
            kroppar i marknadsföringen lett till ökad utseendefixering, ätstörningar,
            bantning, träningshysteri och osund kosthållning. Idag utgör massmedia
            och bearbetad marknadsföring den starkaste källan till hur unga
            väljer att se sig själv och sin kropp.
          </p>
          <p xml:id="i-BmaGwo39ETY5mwPNETRpHx">
            År 2005 beslutade Europaparlamentet om rådets direktiv om otillbörliga
            affärsmetoder som tillämpas av näringsidkare gentemot konsumenter
            på den inre marknaden. Europaparlamentets och rådets direktiv
            2005/29/EG av den 11 maj 2005 om otillbörliga affärsmetoder som
            tillämpas av näringsidkare gentemot konsumenter på den inre marknaden
            och om ändring av rådets direktiv 84/450/EEG och Europaparlamentets
            och rådets direktiv 97/7/EG och 2002/65/EG samt Europaparlamentets
            och rådets förordning (EG) nr 2006/2004 kallas ”den svarta listan”
            och anger 31 otillbörliga metoder som är förbjudna i samtliga
            EU-länder. Direktivet blev lag men omfattar inte manipulerad marknadsföring
            av fysiska kroppar. I och med att tillvägagångssättet för direktivets
            införlivande i nationell rätt bestäms av nationella myndigheter
            finns det inget som står i vägen för att nationella lagar ska
            gå längre än de minimikrav som uppställs i direktivet.
          </p>
          <p xml:id="i-88KWYBifNFeYrNK9PC59n1">
            I Sverige gäller marknadsföringslagen (2008:486) som skydd för
            konsumenter mot vilseledande, aggressiv och annan otillbörlig
            marknadsföring. Enligt 5 § MFL ska marknadsföring stämma överens
            med god marknadsföringssed, och samma marknadsföring är otillbörlig
            om den i märkbar mån påverkar eller sannolikt påverkar mottagarens
            förmåga att fatta ett välgrundat affärsbeslut (6 § MFL). Marknadsföring
            får inte heller vara aggressiv, vilket den är om den innefattar
            trakasserier, tvång, fysiskt våld, hot eller annat påtryckningsmedel
            (7 § MFL). Sammanfattningsvis reglerar varken EU:s direktiv eller
            MFL förekomsten av manipulerade kroppar i marknadsföring.
          </p>
          <p xml:id="i-HmBiQS8jU3v5C8bnunn8pT">
            Världens första lagstiftning mot smala modeller med BMI under
            18,5 i reklam eller på catwalken trädde i kraft i Israel år 2013.
            Syftet är att motverka snedvridna kroppsideal och folkhälsosjukdomen
            anorexia. Lagförslaget uppstod som en reaktion och metod för att
            långsiktigt råda bot på folkhälsosjukdomen anorexia som anges
            utgöra den främsta dödsorsaken bland unga i åldrarna 15–23 i landet.
            Kraven på allt smalare modeller har ökat i modebranschen med åren,
            liksom antalet fall av ätstörningar bland unga globalt. Utvärderingar
            sedan lagen trädde ikraft visar på att den har haft god inverkan
            på diskussion om folkhälsa och kroppsliga ideal.
          </p>
          <head type="h1" xml:id="i-6xGVEU42WxReyUs5vXBBsX">
            Stoppa varufieringen av kvinnokroppen – utred den kommersiella
            porrens skadeverkningar
          </head>
          <p xml:id="i-Fi79EHMp9qWbLEX8xgQ8Sq">
            Stora delar av porrindustrin handlar om maktförhållanden. Att
            kvinnokroppen eller barns kroppar går att köpa befästs ständigt
            i den kommersiella porren. Porrindustrin är generellt starkt präglad
            av den maktordning som överordnar män och underordnar kvinnor
            samt av de traditionella normer kring kön och sexualitet som genomsyrar
            hela vårt samhälle och som bidrar till en nedvärderande syn på
            kvinnor. Sexindustrin och den globala handeln med kvinnors kroppar
            är idag en mångmiljardindustri som inte bara ger sig uttryck genom
            gatuprostitution, bordeller och sexklubbar utan också genom barn-
            och vuxenpornografi. Flera decenniers forskning visar en mängd
            skadeverkningar på grund av den kommersiella pornografin. Inte
            minst vad gäller bristen på samtycke och våldsanvändning.
          </p>
          <p xml:id="i-KgFVKbCDm4fvDe7xHqE9yv">
            För tio år sedan innehöll ca 90 procent av porren våld, våldsanvändning,
            tvång och förnedring. Tre år gammal forskning från Uppsala universitet
            av Magdalena Mattebo visar att killar börjar söka efter porr regelbundet
            när de är i genomsnitt 12,3 år samt att 70 procent av alla killar
            som är 16 år konsumerar porr minst en gång i veckan. Cirka två
            tredjedelar av unga män i Sverige ser regelbundet på pornografi
            från några gånger i månaden, till dagligen. Som kontrast till
            detta tycks över tre fjärdedelar unga kvinnor inte se pornografi
            regelbundet och de som ser gör det i betydligt mindre utsträckning
            än män. Skälet anses främst vara våldsanvändningen och språkbruket
            mot kvinnor inom den kommersiella porren.
          </p>
          <p xml:id="i-SDyLaJJ8vrpJMyDkFeTbhU">
            Enligt forskningen finns övervägande skadeverkningar med den
            kommersiella porren. Pornografikonsumtion gör den manliga konsumenten
            mer sexuellt aggressiv och producerar attityder som främjar eller
            trivialiserar våld mot kvinnor. Män som konsumerar pornografi
            är också statistiskt sett mer benägna att köpa sex, enligt forskaren
            Max Waltman på Stockholms Universitet. Psykologisk forskning har
            visat hur konsumenter avtrubbas och söker det mer extrema, vilket
            kan förklara varför aggressioner och mer extrema inslag uppfattats
            ha ökat på senare år i pornografin. Det finns en stigande efterfråga
            på aggressioner och extrema inslag vilket driver produktionen
            av den kommersiella porren i samma riktning.
          </p>
          <p xml:id="i-26fC6uvUd8FZXsa24269hV">
            I en artikel i Dagens Nyheter skriver Maria Grundel (psykolog),
            Pia Jakobsson Kruse (överläkare) och Anna Möller (överläkare)
            på Södersjukhusets våldtäktsmottagning att många unga våldtäktsutsatta
            kvinnor adresserar killars porrkonsumtion. Antalet sökande till
            akutmottagningen för våldtagna på Södersjukhuset som var under
            18 år dubblerades från 2016 till första halvåret 2017. Det totala
            antalet sökande till mottagningen ökade med cirka 12 procent och
            allra störst var ökningen bland unga tjejer.
          </p>
          <p xml:id="i-VBFmXBgYcEVpBbL4i9eJPN">
            Mot bakgrund av det anförda behövs en nationell utredning om
            porrens skadeverkningar och som kan ge svar på kraftfulla åtgärder.
            Inget barn ska behöva exponeras av porren och ingen kvinna ska
            behöva utsättas för sexistisk porr.
          </p>
          <head type="h1" xml:id="i-JVypD4nA53PdUejpaTBD5D">
            Nej till sexköp och prostitution
          </head>
          <p xml:id="i-TK3hocFzfPd57CygES6JAR">
            Sedan år 1999 är det förbjudet att betala för en tillfällig sexuell
            förbindelse i Sverige. Straffet är böter eller fängelse i högst
            ett år. Det gäller både den som betalar för en sexuell förbindelse
            och den som utnyttjar en tillfällig sexuell förbindelse som någon
            annan betalar för. Med sexuell förbindelse menas i första hand
            samlag, men även annat sexuellt umgänge omfattas av begreppet.
            Med ersättning menas både ekonomisk ersättning och annan typ av
            ersättning – exempelvis alkohol eller narkotika. Lagen är könsneutral.
            Även försök till köp av sexuell tjänst är kriminaliserat.
          </p>
          <p xml:id="i-RfRtsisyDDmSb8mZSYjzU4">
            Motivet till att införa sexköpslagen var – och är – att det är
            angeläget för samhället att bekämpa prostitution. Lagen skulle
            ha en avskräckande effekt på sexköparna, så att antalet köpare
            skulle gå ned. Detta skulle även bidra till att minska antalet
            personer i gatuprostitution och nyrekryteringen av densamma. Det
            framhölls också att en kriminalisering kunde bidra till att försvåra
            för olika grupper eller enskilda i utlandet att etablera en mer
            omfattande organiserad prostitutionsverksamhet i Sverige. Den
            2 juli 2010 presenterades betänkandet Förbud mot köp av sexuell
            tjänst. Syftet med utvärderingen var att undersöka hur förbudet,
            som då hade varit i kraft i drygt tio år, fungerar i praktiken
            och vilka effekter kriminaliseringen har haft för förekomsten
            av prostitution och människohandel för sexuella ändamål i Sverige.
            Utvärderingen visar att förbudet mot köp av sexuell tjänst har
            haft avsedd effekt och utgör ett viktigt instrument för att förebygga
            och bekämpa prostitution och människohandel för sexuella ändamål.
          </p>
          <p xml:id="i-8BS9XP29CoR8TPTnJhnEc9">
            Kunskapen om prostitution ökar i samhället och bland myndigheterna.
            Samverkan mellan socialtjänsten och hälso- och sjukvården behöver
            dock intensifieras. Oftast behövs hjälp från flera instanser samtidigt.
            Personer som vill lämna prostitution ska få stöd till det, i form
            av stödjande kontakter och psykologisk bearbetning. Människor
            som säljer sex är inte en heterogen grupp – varje individ och
            fall är unikt och bör bemötas därefter.
          </p>
          <head type="h1" xml:id="i-JVmJNLrwwCg6oTiyyd8UYL">
            Kriminalisering av sexköp utomlands
          </head>
          <p xml:id="i-591PQTmYuBCX8CNeA74F3m">
            Många undersökningar tyder på att när svenska medborgare och
            personer som är bosatta i Sverige köper sex, sker detta i stor
            utsträckning utomlands. Detta främst då sexköp är kriminaliserat
            i Sverige. Dessvärre har vi på senare tid tagit del av flertalet
            reportage och journalistiska skildringar som avslöjar att svenskar
            köper sex i utlandet, särskilt i länder där gärningen inte är
            kriminaliserad.
          </p>
          <p xml:id="i-5UShpSbDkXY9eKikiC3Fz6">
            Det ska inte vara möjligt att kunna undgå straff enbart för att
            gärningen har begåtts utomlands. Köp av sexuell tjänst är ett
            brott, även när det begås utomlands, dock inte om gärningen har
            begåtts i länder där köp av sexuell tjänst inte är kriminaliserat.
            Detta har med den dubbla straffbarheten att göra. Den socialdemokratiskt
            ledda regeringen tog initiativ år 2017 till att utreda möjligheten
            att kriminalisera gärningen och föreslog att svensk domstol ska
            kunna döma för brottet köp av sexuell tjänst oavsett vart i världen
            gärningen har begåtts. Man föreslog även skärpta straff för de
            som utnyttjar barn genom köp av sexuell handling. Lagförslaget
            nådde dock inte riksdagens bord på grund av Kristdemokraternas
            reservation. Detta gör att det fortfarande är lagligt för en svensk
            medborgare att köpa sex i ett land där gärningen inte är kriminaliserad.
            Detta gör att det finns goda förutsättningen att kriminalisera
            gärningen. Utredningen står klar och det är upp till tillsatt
            regering att fatta beslut om lagförslag till riksdagen.
          </p>
        </div>
        <div type="motSignatures">
          <list>
            <item xml:id="i-CtEibgsAKicBUWEfrKZxYV" who="i-5NG8haprnyzzwKpK9HjwGZ">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
