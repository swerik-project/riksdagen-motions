<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__316/mot_1918__ak__316-001.pdf"/>
      <div type="motHeader" xml:id="i-FaaTW8WrmFyFe16di4BtZb">
        <div type="motTitle" xml:id="i-KuNeLDJEWwsL6nkzpBBfUr"/>
        <div type="motSubmissionInfo" xml:id="i-KoXkVi93gQioYohb41fDtL"/>
      </div>
      <div type="motBody" xml:id="i-NRWeoj7bfe1HEdxvipYXHQ">
        <div xml:id="i-QzwwYKv8XPswf6y1pBNYtR">
          <p xml:id="i-T3A6TVbMmpCyA3zL81gwjj">
            Motioner i Andra kammaren, Nr 316. I
          </p>
          <p xml:id="i-SmLjUb6zjTrGZZKk2Vxuoe">
            Nr 316.
          </p>
          <p xml:id="i-7jWPQpR46Hkp35JFfKnEnk">
            Av herr Carlson i Herrljunga, i anledning av Kungl. Maj:ts proposition,
            nr 92, angående anslag till en odlings- organisation.
          </p>
          <p xml:id="i-Heg1apRRafHeUmUHDDxkvA">
            I kungl. proposition nr 92 till innevarande riksdag hemställer
            Kungl. Maj:t att till bestridande av kostnaderna för en odlings-
            organisation anvisa under nionde huvudtiteln ett förslagsanslag
            av 800,000 kronor för vartdera av åren 1918 och 1919. Framställningen
            är grundad på den s. k. produktionskommitténs förslag i ärendet
            och avser åtgärders vidtagande för ökad produktion av brödsäd
            inom landet under de närmaste åren. Således ett synner- ligen
            behjärtansvärt förslag. Nu är ju också möjligt, att genom den
            föreslagna organisationen åtskilligt skall kunna åstadkommas i
            produk- tionsväg, och att dessa till synes rätt så stora belopp
            skola visa sig vara väl använda pengar, men man bör näppeligen
            hänge sig åt allt- för stora förhoppningar härtill. Erfarenheten
            har ofta visat, att de beräkningar och kalkyler man gör upp vid
            ett företags begynnelse sällan eller aldrig slå in, och kontentan
            eller resultatet förvandlas till en enda stor missräkning. Och
            det kan vara fara värt, att så kommer att ske även med denna sak.
            Meningen är ju att genom undervisning, agitation och penning-
            bidrag söka förmå lantbrukarna till större intensitet vid brukandet
            av sin jord samt genom mnyodlingar m. m. få fram större och rikare
            skördar än vad som hittills varit fallet. Vad nu undervisningen
            beträffar, så har ju som bekant under en lång följd av år sådan
            bedrivits ute i landet genom olika organ,
          </p>
          <p xml:id="i-FSQdzhbBEhcCVuMn24ox21">
            Bihang till riksdagens protokoll 1918. 4 saml. 134 häft. (Nr
            316.) 1
          </p>
          <pb facs="riksdagen-motions-pdf/data/1918/mot_1918__ak__316/mot_1918__ak__316-002.pdf"/>
          <p xml:id="i-QKYXx77MuwJUtf45pNAsRr">
            2 Motioner i Andra kammaren, Nr 316.
          </p>
          <p xml:id="i-8hUgNEdWoyDpCH5NmahGzY">
            och torde man kunna med tämligen stor säkerhet påstå, att de
            svenska jordbrukarna i allmänhet stå på en tämligen hög »förståndsnivå»
            i vad det gäller skötandet av sina jordbruk och att man därför
            knappast kan tillmäta ytterligare undervisning någon egentlig
            betydelse för saken i fråga. Större betydelse torde kunna tillmätas
            den i kommitté- betänkandet föreslagna och av departementschefen
            förordade agitatoriska verksamheten av mera direkt och personlig
            art, som riktar sig mot de speciella fallen, personliga och lokala.
            För detta ändamål föreslås tillsättandet av en odlingsnämnd inom
            varje kommun på tre, högst fem personer, vilka skola vara för
            saken intresserade och söka göra sitt bästa för densammas utförande
            eller realiserande. Så långt kan ju allt vara gott och väl, men
            det vill förefalla, som om vederbörande förväntade, att dessa
            odlingsnämnder skulle så intressera sig för det allmänna, att
            man kunde erbjuda dem ungefärligen vilken ersättning som helst
            för sitt arbete. Eller tror någon människa, att dessa personer,
            som komma att inväljas i respektive odlingsnämnder — några måste
            ju åtaga sig uppdraget i fråga — äro beredvilliga att offra tid
            och arbete för denna sak mot en ersättning av 10 å 17 — 30 å 50
            kronor plus den lilla extra ersättningen av 1— 1.67 kronor per
            hektar nyodlad jord inom kommunen, som enligt förslaget skulle
            tilldelas dem? Jag tror det sannerligen inte och förvånar det
            mig högeligen, att herrar sakkunniga kunnat föreslå en sådan »&gt;oskälig»&gt;
            ersättning. Man möter mig naturligtvis genast här med den invändningen,
            att vederbörande kommuner också böra bidraga med sin tribut till
            ersättningen, men jag frågar genast: Är det rätt att på detta
            sätt ytterligare belasta kommunernas budget, vilken redan nu på
            grund av kristid och kristidsförordningar i legio är rätt så strängt
            anlitad? Man må komma ihåg att det i första hand är statens intressen
            man här söker tillvarataga och upphjälpa och icke kommunernas.
            För övrigt har ju under senaste tiden en allvarlig strävan gjort
            sig gällande att söka så vitt möjligt utjämna kommunernas skattebördor,
            vilket ju är synnerligen önskvärt, men inte går denna vägen åt
            det hållet. Riktigaste vore, enligt mitt förmenande, att staten
            tillfullo ersätter odlingsnämnderna med belopp, som kan anpassas
            efter deras arbete, så att kommunerna ej behöva bidraga med något
            som helst härför, och detta önskemål skulle delvis kunna vinnas,
            utan att högre anslag för ändamålet behövde ifrågakomma, genom
            att de föreslagna odlingsråden slopades och att de belopp, som
            äro avsedda för dessas avlöning etc., finge användas till förhöjd
            ersättning åt odlingsnämnderna.
          </p>
          <pb facs="riksdagen-motions-pdf/data/1918/mot_1918__ak__316/mot_1918__ak__316-003.pdf"/>
          <p xml:id="i-MZnVNnNARbAVNN7AXUAnER">
            Motioner i Andra kammaren, Nr 316. 3 Kommitterade ha beräknat,
            att kostnaderna för organisationen i fråga skulle komma på omkring
            830,000 kronor årligen och av detta belopp erfordras cirka 550,000
            kronor till odlingsnämnderna, 200,000 kronor till odlingsråden
            och 20,000 kronor till odlingskommittén. En något underlig fördelning
            - minst sagt. Räknar man med en genom- snittssiffra av 4 ledamöter
            i 2,300 odlingsnämnder, kommer den årliga ersättningen till var
            och en av dem att belöpa sig på i bästa fall 60 — säger 60 kronor
            — eller 5 kronor per månad. Till respektive odlingsråd är föreslaget
            ett begynnelscanslag av 5,000 kronor, vilket gör per år och ledamot
            1,000 kronor eller omkring 80 kronor per månad. Odlingskommittén
            slår Ju helt naturligt rekordet med 50,000 kronor, vilket gör
            omkring 17,000 kronor per år och man och cirka 1,500 kronor per
            månad. Nu är ju möjligt att såväl de föreslagna odlingsråden som
            ock odlingskommittén behöva någon extra hjälp, varför siffrorna
            möjligen få reduceras något, men proportionen mellan ersättningen
            till de olika instituten är ju som synes mycket egendomlig. Emellertid
            vill det synas mig, som om man utan någon som helst våda för det
            allmänna kunde ur förslaget borttaga de föreslagna odlingsråden.
            Den inspekterande verksamhet som skulle åligga dessa tror jag
            man utan fara för det hela kan undvara. Jag återkommer till vad
            jag anfört i början av motionen, att våra lantbrukare i all- mänhet
            torde vara fullt kompetenta att kunna bedöma vad som bör göras
            och icke göras, och när det nu är meningen att få fram de bästa
            förmågorna inom kommunerna för att bedriva den påtalade missionen,
            förstår jag sannerligen inte vad det skall tjäna till att betunga
            det hela med ett eller två odlingsråd inom varje län. Odlingsnämnderna
            synas mig kunna och böra sortera direkt under odlingskommittén
            utan mellanstation. Apparaten kommer i så fall att fungera både
            smidigare och hastigare, och kan man som jag påpekat härigenom
            bereda odlingsnämnderna ökad ersättning för sitt arbete och där-
            igenom få större garantier för att dessa skola taga sin uppgift
            på mera allvar än vad som säkert blir fallet, om föreliggande
            förslag utan ändring vinner riksdagens bifall. För övrigt vill
            jag tillägga, att då man önskar stimulans &amp; produktionen, torde
            den enda riktiga och säkraste vägen vara att sätta ett sådant
            pris på varan, att detta inte bara möjliggör en höjning åt arbetskraften
            utan även lockar till ökad intensitet. Och från den synpunkten
            sett vore det troligen riktigast att avslå hela förslaget om odlingsorganisationen
            och använda de äskade beloppen till höjande
          </p>
          <pb facs="riksdagen-motions-pdf/data/1918/mot_1918__ak__316/mot_1918__ak__316-004.pdf"/>
          <p xml:id="i-5xVMSmHxA7SL5hCbJi6M2T">
            4 Motioner i Andra kammaren, Nr 316.
          </p>
          <p xml:id="i-Gy99upmWGJU5ZfG7Zhemkq">
            av minimi- och maximipris, då man säkerligen vunne lika mycket,
            men detta är icke syftet med min motion. Jag hemställer, |
          </p>
          <p xml:id="i-YcVGDpagKx9yZFViLfKaaX">
            att riksdagen måtte besluta sådan ändring i Kungl. Maj:ts proposition
            nr 92, att de föreslagna odlingsråden utgå och att varje odlingsnämnd
            till- erkännes ersättning av statsmedel med belopp 300— 600 kronor
            beroende på deras arbete och kommu- nernas storlek, jämte 10 kronor
            för varje hektar ny- odlad jord.
          </p>
          <p xml:id="i-B81g1nR7d6a2GJ6f4kYF15" type="date">
            Stockholm den 27 februari 1918.
          </p>
          <p xml:id="i-ZNHdvn7SrjL8g3kmHPytJ">
            Herm. Carlson.
          </p>
          <p xml:id="i-AupNxqy4szba8TBzdqyjbQ">
            STOCKHOLM, ISAAC MARCUS” BOKTRYCKERI-AKTIEBOLAG, 1918.
          </p>
        </div>
      </div>
    </body>
  </text>
</TEI>
