<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03577">
  <teiHeader>
    <fileDesc>
      <titleStmt>
        <title>med anledning av prop. 2016/17:66 Forskning och innovation på energiområdet för ekologisk hållbarhet, konkurrenskraft och försörjningstrygghet</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3577 av Lars Hjälmered m.fl. (M)</title>
          <idno type="rdwebb">H4023577</idno>
          <rs type="number">3577</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023577/text</ref>
          <ref type="dokument_url_html">http://data.riksdagen.se/dokument/H4023577</ref>
          <ref type="dokumentstatus_url_xml">http://data.riksdagen.se/dokumentstatus/H4023577</ref>
          <ref type="docx">http://data.riksdagen.se/fil/0651D3CE-CC43-48E0-AFC9-3F5F3334AFF4</ref>
          <ref type="pdf">http://data.riksdagen.se/fil/2DA2DA41-9D2D-408B-904B-72E0D50D8DD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TBSDuDzsUHHzveT85mLJD6" type="basedOn"/>
        <correspContext corresp="i-TBSDuDzsUHHzveT85mLJD6">
          <ref>Proposition 2016/17:66</ref>
        </correspContext>
        <correspAction xml:id="i-Maeu3MptsUgo7nVKqa6W3G" type="signed"/>
        <correspContext corresp="i-Maeu3MptsUgo7nVKqa6W3G">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-HSyZUvQap6FapQxJuo9RZ1" type="submitted">
          <date when="2017-01-13"/>
          <time when="11:02:08"/>
        </correspAction>
        <correspAction xml:id="i-2xAx8tkJ9HbZkwb7H4KY8q" type="reviewed">
          <date when="2017-01-20"/>
          <time when="11:32:36"/>
        </correspAction>
        <correspAction xml:id="i-GE18Ku23aeoaaYPuwviqPN" type="dismissed">
          <date when="2017-01-24"/>
        </correspAction>
        <correspAction xml:id="i-TYZhr274QZpp2QMCmeX4Kp" type="referred">
          <date when="2017-01-25"/>
        </correspAction>
        <correspAction xml:id="i-4sCwigdKQ5MY6ud32rYdQe" type="assigned">
          <date when="2018-06-13"/>
          <time when="13:13:08"/>
        </correspAction>
        <correspContext corresp="i-4sCwigdKQ5MY6ud32rYdQe">
          <ref type="assignedTo">Näringsutskottet</ref>
        </correspContext>
        <correspAction xml:id="i-HrsDfxkq4JJxkNGN473CSa" type="behandlas_i"/>
        <correspContext corresp="i-HrsDfxkq4JJxkNGN473CSa">
          <ref type="uppgift">2016/17:NU9</ref>
          <ref type="ref_dok_id">H401NU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU9</ref>
          <ref type="ref_dok_titel">Forskning och innovation på energiområdet för ekologisk hållbarhet, konkurrenskraft och försörjningstrygghet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E96XVzWc75jiH9V1WQyAB" type="motHeader">
        <div xml:id="i-AdMFz2GS6anTR6hvrJqUUX" type="motTitle">
          Motion till riksdagen 2016/17:3577 av Lars Hjälmered m.fl. (M)
          med anledning av prop. 2016/17:66 Forskning och innovation på
          energiområdet för ekologisk hållbarhet, konkurrenskraft och försörjningstrygghet
        </div>
      </div>
      <div xml:id="i-KJeJGurM8yT7tDNEPNdBGJ" type="motBody">
        <div xml:id="i-8brvrYMidxDpLgr914Q36C" type="motProposal" subtype="förslag">
          <head xml:id="i-LxdQLtLtntUeKQzFoUCWrW">
            Förslag till riksdagsbeslut
          </head>
          <list xml:id="i-3GNjZQiPjSkLkh7mHLzCh2" style="ol">
            <item xml:id="i-2aDrkSmPyW5r7t23J3mJgx">
              Riksdagen ställer sig bakom det som anförs i motionen om fortsatta
              ansträngningar för teknik- och tjänsteutveckling inom energiområdet
              för att tillvarata möjligheter som kommer inom områden såsom digitalisering,
              förnybar energi och modern distribution och tillkännager detta
              för regeringen.
            </item>
            <item xml:id="i-QV8MEb28CZw3kFRAtWTK8D">
              Riksdagen ställer sig bakom det som anförs i motionen om att
              regeringen bör uppdra åt Energimyndigheten att även prioritera
              kärnkraftsområdet för att upprätthålla kompetensen inom befintlig
              drift och kärnavfallshantering och tillkännager detta för regeringen.
            </item>
          </list>
        </div>
        <div xml:id="i-FgRd9xZrUrd59DAWMDD1Mo" type="motContent">
          <head xml:id="i-RFVo4o83BSinosKMU6YNfi" type="h2">
            Energi i Sverige
          </head>
          <p xml:id="i-8db4fkdDK7nxgfuhhFpJ99">
            Sveriges välfärd, jobb och konkurrenskraft är beroende av att
            vi har en energipolitik som lever upp till behoven och förväntningarna
            från en omvärld i ständig förändring. Den svenska energipolitiken
            ska värna klimatet, vara ekologiskt hållbar, säkra el till konkurrenskraftiga
            priser och garantera att el finns när vi behöver den. Alla delar
            av samhället är i dag beroende av att vi kan leva upp till dessa
            mål. Detta ställer höga krav på hur energipolitiken utformas.
          </p>
          <head xml:id="i-JcyQn9TF9ecQpPh1inRzWG" type="h2">
            En plan för energipolitiken
          </head>
          <p xml:id="i-7r4hV7Ro1RCozvvKEiA4wj">
            I juni 2016 slöt Moderaterna en ramöverenskommelse om energipolitik
            med Centerpartiet, Kristdemokraterna och regeringen. Det senaste
            året har stora förändringar skett på den svenska elmarknaden.
            Besked och beslut om förtida stängning av fyra kärnkraftsreaktorer
            har kommit. Elpriserna är historiskt låga. Lönsamheten är dålig
            bland energiföretag. En risk har funnits att all återstående kärnkraft
            i Sverige stängs ned till 2020 då lönsamheten i närtid inte funnits
            för att motivera nödvändiga säkerhetsuppgraderingar. Det innebär
            att bortåt 40 procent av all elproduktion i Sverige hotas av nedläggning
            inom de kommande fem åren. Det skulle få förödande konsekvenser
            för det svenska elsystemet och ytterst för hushåll och företag.
            Givet utmaningarna fördes samtal mellan partier samt slöts senare
            en ramöverenskommelse om energipolitik. Överenskommelsen innebär
            bl.a. följande:
          </p>
          <p xml:id="i-MC19gG5VNXQSoZVWP3r4uC">
            a) Långsiktigt mål. Sverige ska sträva mot 100 procent förnybar
            elproduktion. Det är dock inte ett stoppdatum som förbjuder kärnkraft
            och innebär inte heller en stängning av kärnkraft med politiska
            beslut.
          </p>
          <p xml:id="i-RqZnLPdA4LEXZwxmNG7b5J">
            b) Kärnkraft. Effektskatten avvecklas över två år med start 2017.
            Placeringsmöjligheterna för kärnavfallsfonden utökas.
          </p>
          <p xml:id="i-RcpegcoYJfPqkfXJYWbmJA">
            c) Förnybar energi. Elcertifikatssystemet förlängs och utökas
            med 18 nya TWh till 2030. Anslutningsavgifterna till stamnätet
            för havsbaserad vindkraft bör slopas.
          </p>
          <p xml:id="i-JPF5CvWRF9kxxyc3UmbM6z">
            d) Vattenkraft. Fastighetsskatten sänks från 2,8 procent till
            0,5 procent över fyra år med start 2017. Moderna miljökrav ska
            införas. Inriktningen är att värna och utöka produktionen.
          </p>
          <p xml:id="i-GyoB55KzjFCnoABxEwrrHn">
            e) Marknadsdesign. En särskild studie ska tas fram för möjliga
            framtida marknadsupplägg.
          </p>
          <p xml:id="i-7E7fxyLFqXgWeEhzuHS41v">
            f) Uppföljning. En större uppföljning av läget på den svenska
            elmarknaden ska göras vart fjärde år med start 2018.
          </p>
          <p xml:id="i-8EwbLCsktf92xijQsGPzPc">
            Genom energiöverenskommelsen säkerställs ett robust energisystem
            på tre ben med vattenkraft, kärnkraft och ny, förnybar energi.
            Långsiktighet och stabila villkor på elmarknaden är av stor vikt
            för svenska jobb och svensk konkurrenskraft. Överenskommelsen
            säkerställer långsiktiga spelregler i energipolitiken genom att
            bygga ut den förnybara energiproduktionen, fasa ut fossila bränslen
            och ge förutsättningar för kontrollerade generationsskiften i
            den svenska kärnkraften.
          </p>
          <p xml:id="i-CBqTRDD7aZed71bikkuHFD">
            En stor uppgift nu är att genomföra de saker som beslutats. Det
            gäller exempelvis att underlätta för småskalig vattenkraftsproduktion,
            avveckla effektskatten, sänka fastighetsskatten på vattenkraft
            och att utöka placeringsreglementet för kärnavfallsfonden.
          </p>
          <head xml:id="i-2ofHwqXpAkcS3gY1jdYGCA" type="h2">
            Energiforskning
          </head>
          <p xml:id="i-LjwEi54mQdWHgubP9TDuTx">
            Många av morgondagens utmaningar möter vi med morgondagens teknik.
            När det gäller energiteknik ligger Sverige på många områden i
            framkant. Det är en fördel inom ramen för våra strävanden efter
            en mer klimatsmart och grön planet, samtidigt som det bidrar till
            svensk innovation och konkurrenskraft på en global marknad. I
            takt med att gröna innovationer når fler och bredare marknader
            kan vi hjälpa till att minska klimatpåverkan ute i världen samtidigt
            som det skapas jobb och tillväxt här hemma. Under alliansregeringen
            lyckades vi kombinera ambitiösa klimatmål och minskade utsläpp
            med fler jobb och ökad tillväxt. Samtidigt är Sverige den mest
            koldioxideffektiva ekonomin inom EU med lägst utsläpp i förhållande
            till landets tillväxt. Alliansregeringen markerade genom sina
            historiskt höga anslag till energiforskning att detta är en viktig
            del av förutsättningarna för att hitta svaren på framtidens energiutmaningar.
          </p>
          <p xml:id="i-B6Sv6uF4tpCzAQ8NBFGAmV">
            Forskningsinsatserna inom det förnybara är viktiga och centrala
            för vårt framtida energisystem. Dessa satsningar måste fortsätta,
            likaså forskning som utvecklar ett modernt distributionsnät. Energiforskningen
            har i många år genomförts i nära samarbete med näringslivet. Detta
            nära och goda samarbete bör fortsätta så att energiforskningen
            tydligt kan bidra till nya innovationer, nya jobb och nya produkter.
          </p>
          <p xml:id="i-NptvFMNvnB1W8Sj3qM8Vw1">
            Den största utmaningen när det gäller att bryta Sveriges beroende
            av fossila bränslen är transportsektorn. Denna sektor bidrar med
            den största nationella påverkan på klimatet, och här finns det
            största beroendet av import av energiråvara. Sverige är ett land
            med stora avstånd varför såväl bilen som flyget kommer att vara
            viktiga transportmedel även i framtiden. Här spelar energiforskningen
            en viktig roll då elektrifiering av transportsektorn tillsammans
            med utveckling av biobränslen är viktiga verktyg för att minska
            koldioxidutsläppen i Sverige.
          </p>
          <p xml:id="i-88zaH5RL95z7t2cWwHr5az">
            Energimyndigheten är den myndighet som i dag fördelar statens
            forskningsresurser. Hur medlen fördelas avgörs av myndighetens
            utvecklingsnämnd. Men inriktningen på Energimyndighetens arbete
            bestäms av regeringen. Det är viktigt att den svenska energiforskningen
            även i framtiden fokuserar på att lösa viktiga energiutmaningar.
            Oavsett vad man har för uppfattning om kärnkraftens framtid så
            står det klart att kärnkraft i någon form kommer att finnas kvar
            i det svenska samhället i årtionden. Kärnkraftsbolagen tar i dag
            genom sin egen fond ansvar för kärnbränslehantering och avveckling
            av uttjänade reaktorer. Men en utmaning som vi ser kan komma är
            inom forskning och kompetensförsörjning. Här borde det finnas
            en möjlighet för Energimyndigheten att stödja projekt som säkrar
            att vår kärnkraftshantering även i framtiden är av högsta klass.
            Ska Sverige kunna hantera befintliga reaktorer, ha möjligheten
            att bygga nya och avveckla äldre reaktorer krävs det att vi lyckas
            bibehålla kompetensnivå och forskningskompetens som kan göra allt
            detta på ett säkert och ansvarsfullt sätt. Därför menar vi att
            det är av yttersta vikt att regeringen uppdrar åt Energimyndigheten
            att även prioritera kärnkraftsområdet för att upprätthålla kompetens
            inom befintlig drift och kärnavfallshantering. På så vis kan Energimyndigheten
            satsa på energiforskning med en inriktning som bidrar till alla
            relevanta kraftslag och delar av energiområdet.
          </p>
        </div>
        <div xml:id="i-D6tG5wmx5ZWRKyPssECVJ4" type="signatureBlock">
          <list xml:id="i-QBzr4vFtSuDYqMB2sseBNp">
            <item xml:id="i-8zkq4KLBTxxYfWbaVdu42c" type="signature">
              Lars Hjälmered (M)
            </item>
            <item xml:id="i-CWQ2KxexYJVgwL6dJRLvUX" type="signature">
              Hans Rothenberg (M)
            </item>
            <item xml:id="i-Gnoy4C3s6JmcxrPanfu1bS" type="signature">
              Hanif Bali (M)
            </item>
            <item xml:id="i-8GqDjn758S8m3opwB6ayw6" type="signature">
              Ann-Charlotte Hammar Johnsson (M)
            </item>
            <item xml:id="i-4JVSRBZBsdLcz9f4RWg5Yw" type="signature">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
