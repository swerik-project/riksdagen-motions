<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-02888">
  <teiHeader>
    <fileDesc>
      <titleStmt>
        <title>Skogspolitik</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2888 av Maria Malmer Stenergard m.fl. (M)</title>
          <idno type="rdwebb">H6022888</idno>
          <rs type="number">2888</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6022888/text</ref>
          <ref type="dokument_url_html">http://data.riksdagen.se/dokument/H6022888</ref>
          <ref type="dokumentstatus_url_xml">http://data.riksdagen.se/dokumentstatus/H6022888</ref>
          <ref type="docx">http://data.riksdagen.se/fil/39800B5B-AF74-4D3B-9E73-3F32B68EA8DA</ref>
          <ref type="pdf">http://data.riksdagen.se/fil/F22E9BB8-93ED-4F30-8FCA-00481DC9C637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9BhF9V2Q8pJdzFvwwpsywn" type="signed"/>
        <correspContext corresp="i-9BhF9V2Q8pJdzFvwwpsywn">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-LbPAnWmbpg1FLcBsSWfYc5" type="submitted">
          <date when="2018-11-30"/>
          <time when="15:25:10"/>
        </correspAction>
        <correspAction xml:id="i-Tbuit2f5LHoWzHJ26j4sbx" type="reviewed">
          <date when="2018-11-30"/>
          <time when="18:04:47"/>
        </correspAction>
        <correspAction xml:id="i-MgPdkd1mKnJNsRZ6G2MZvb" type="referred">
          <date when="2018-12-05"/>
        </correspAction>
        <correspAction xml:id="i-Sk6RgJKyHfvV9WKHahJupT" type="assigned">
          <date when="2019-06-27"/>
          <time when="14:41:44"/>
        </correspAction>
        <correspContext corresp="i-Sk6RgJKyHfvV9WKHahJupT">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Fb4Pns4Gf2Cmt2v1XM272e" type="behandlas_i"/>
        <correspContext corresp="i-Fb4Pns4Gf2Cmt2v1XM272e">
          <ref type="uppgift">2018/19:MJU7</ref>
          <ref type="ref_dok_id">H601MJU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU7</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HHdE5dbYawu23QPwy8BjbP" type="behandlas_i"/>
        <correspContext corresp="i-HHdE5dbYawu23QPwy8BjbP">
          <ref type="uppgift">2018/19:MJU13</ref>
          <ref type="ref_dok_id">H601MJU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU13</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U1atqFiAkr4TvQiPYezJ7X" type="behandlas_i"/>
        <correspContext corresp="i-U1atqFiAkr4TvQiPYezJ7X">
          <ref type="uppgift">2018/19:MJU10</ref>
          <ref type="ref_dok_id">H601MJU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU10</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GXPsoCGNtcHJCJv3U7orhj" type="behandlas_i"/>
        <correspContext corresp="i-GXPsoCGNtcHJCJv3U7orhj">
          <ref type="uppgift">2018/19:MJU4</ref>
          <ref type="ref_dok_id">H601MJU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU4</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3njuqD2GJ2UjnukFFVCUHD" type="behandlas_i"/>
        <correspContext corresp="i-3njuqD2GJ2UjnukFFVCUHD">
          <ref type="uppgift">2018/19:MJU14</ref>
          <ref type="ref_dok_id">H601MJU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU14</ref>
          <ref type="ref_dok_titel">Landsbygdsprogrammet 2014-2020, utformning och genomförande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6btgzQAenFxmcyXEWPWUoP" type="behandlas_i"/>
        <correspContext corresp="i-6btgzQAenFxmcyXEWPWUoP">
          <ref type="uppgift">2018/19:MJU8</ref>
          <ref type="ref_dok_id">H601MJU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU8</ref>
          <ref type="ref_dok_titel">Skyddet av värdefull skog</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AMaK9wfPYoehWgC2yFueaV" type="behandlas_i"/>
        <correspContext corresp="i-AMaK9wfPYoehWgC2yFueaV">
          <ref type="uppgift">2018/19:MJU18</ref>
          <ref type="ref_dok_id">H601MJU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU18</ref>
          <ref type="ref_dok_titel">Riksrevisionens rapport om Landsbygdsprogrammet 2014-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UC8CzHS54qpWSVPZyusxxJ" type="behandlas_i"/>
        <correspContext corresp="i-UC8CzHS54qpWSVPZyusxxJ">
          <ref type="uppgift">2018/19:MJU17</ref>
          <ref type="ref_dok_id">H601MJU17</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU17</ref>
          <ref type="ref_dok_titel">Riksrevisionens rapport om Landsbygdsprogrammet 2014-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2888 av Maria Malmer Stenergard
          m.fl. (M) Skogspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NJPH19xS8sH5eE9kMNXdjp">
            Förslag till riksdagsbeslut
          </head>
          <list style="ol">
            <item xml:id="i-M6WKEXL4CniAgVe7zWQFNP">
              Riksdagen ställer sig bakom det som anförs i motionen om att
              stärka respekten för äganderätten inom skogspolitiken och tillkännager
              detta för regeringen.
            </item>
            <item xml:id="i-VRD2uGVBBG2pgvTdJ5pv8S">
              Riksdagen ställer sig bakom det som anförs i motionen om att
              verka för att höja gränsen för när en avverkningsanmälan måste
              göras och tillkännager detta för regeringen.
            </item>
            <item xml:id="i-GBsqQudFZRxAoXYwfu6XJG">
              Riksdagen ställer sig bakom det som anförs i motionen om att
              utreda möjligheterna att i vissa fall tillåta lägre slutavverkningsålder,
              utökad dikning av skogsmark samt försök med nya trädslag och tillkännager
              detta för regeringen.
            </item>
            <item xml:id="i-CziW72ZoLMB6PgieRS39XF">
              Riksdagen ställer sig bakom det som anförs i motionen om att
              driva på för att säkra det svenska självbestämmandet över den
              svenska skogen och tillkännager detta för regeringen.
            </item>
            <item xml:id="i-GF6DPjiVSar6a2CzYigrCD">
              Riksdagen ställer sig bakom det som anförs i motionen om att
              genomföra en översyn av definition och beräkningsgrunder för skog
              som är skyddad eller på annat sätt undantagen produktion och tillkännager
              detta för regeringen.
            </item>
            <item xml:id="i-CBBcFJrzs2uee6wJtXHcFp">
              Riksdagen ställer sig bakom det som anförs i motionen om att
              genomföra en löpande översyn av specifika skyddade områden med
              möjlighet till förändringar om skyddet inte längre är ändamålsenligt,
              och detta tillkännager riksdagen för regeringen.
            </item>
            <item xml:id="i-MHbdb1vyZX4M1ABrts6xJt">
              Riksdagen ställer sig bakom det som anförs i motionen om att
              se över miljöbalken i syfte att tydligare lyfta fram klimataspekter
              vid beslutsfattande och tillkännager detta för regeringen.
            </item>
            <item xml:id="i-YHbx5M9Ptb6RP3pHmna2jF">
              Riksdagen ställer sig bakom det som anförs i motionen om att
              verka för inrättandet av en nationell bioekonomistrategi och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-LbYyNaDX42uUF3e16qJreu" type="h1">
            Motivering
          </head>
          <p xml:id="i-VfFg53nfjuP1eTNPgNz6uu">
            Skogen är en av Sveriges viktigaste naturtillgångar och skogsnäringen
            är en viktig del av svensk ekonomi. Den svenska skogens betydelse
            för vårt land kan inte nog understrykas. Skogen ger jobb, skatteintäkter
            och är väsentlig för vår handel med andra länder. Trots att bara
            en procent av världens skogar växer i Sverige står svensk skogsindustri
            för 10 procent av den globala produktionen av virke, massa och
            papper. Skogsindustrin står för 55 000 jobb i Sverige och tillsammans
            med underleverantörer 175 000 jobb. Exportvärdet är ungefär 125
            miljarder kronor årligen. Samtidigt är skogen en av våra viktigaste
            tillgångar för omställningen till ett fossiloberoende samhälle.
            Utöver att vara en viktig naturresurs är skogen av stort värde
            för den biologiska mångfalden, friluftsliv, jakt och turism. Den
            är med andra ord en tillgång som bidrar till de mervärden som
            gör vårt land rikt.
          </p>
          <head xml:id="i-ExmZi2pKVpFUat6b6MxPYm" type="h2">
            Skogsbrukets grundförutsättningar
          </head>
          <head xml:id="i-Mu8vVAFYnTWr2MDyv7zAKv" type="h3">
            Äganderätten
          </head>
          <p xml:id="i-BSWBVb4EEqFEwEgh34w8PD">
            Grundläggande för all skogsproduktion är äganderätten. Äganderätten
            är en mänsklig rättighet, som skyddas av både regeringsformen
            och Europakonventionen. En stark äganderätt som omfattar rätten
            att bruka den mark man äger och principen om frihet under ansvar
            krävs för att de svenska skogsbrukarna ska ha goda möjligheter
            att driva och utveckla sin verksamhet. Vi moderater vill att de
            svenska skogsbrukarna fortsatt ska stå starka i den internationella
            konkurrensen och därför är det viktigt att värna ägande­rätten.
          </p>
          <p xml:id="i-Xy8Vx2SCPJyMrre8oVuScP">
            Äganderätten utgör ett grundfundament för de gröna näringarna.
            Äganderätten och förvaltarskapstanken – att man vårdar och förvaltar
            det man äger till nytta även för kommande generationer – är också
            viktiga fundament i den moderata ideologin och bärande delar av
            marknadsekonomin.
          </p>
          <p xml:id="i-C5buZBAh6RgAbr3VqWwtxS">
            Många markägare och företagare inom de gröna näringarna ger i
            växande omfatt­ning uttryck för oro över att äganderätten håller
            på att urholkas – ofta genom små steg och åtgärder som var för
            sig inte alltid uppfattas som särskilt dramatiska, men som sammantaget
            innebär kraftiga inskränkningar. Äganderätten befinner sig på
            ett sluttande plan som nu lutar allt kraftigare. Det kan exempelvis
            handla om artskyddsförordningen, nyckelbiotoper, eller om diskussioner
            om utökad talerätt avseende avverkningar.
          </p>
          <p xml:id="i-SFKPchdf5VbLkiGwgHMZUk">
            Moderaterna anser att den senaste tidens utveckling innebär att
            det finns anledning att påminna om de stora insatser som Sveriges
            över 300 000 skogsägare gör för att vi ska ha ett fungerande skogsbruk,
            en levande landsbygd och en god miljö. Vi vill därför tillsätta
            en äganderättsutredning, med särskilt fokus på de gröna näringarna,
            vilket utvecklas närmare i vår motion om jordbruk och livsmedel.
          </p>
          <head xml:id="i-Taqi8JvvafeniKXVTgZe5U" type="h3">
            Missbruk av allemansrätten
          </head>
          <p xml:id="i-3in8CHf6Ep9NwSgmg61EVQ">
            Det finns exempel där allemansrätten har använts som förevändning
            för verksamheter som knappast kan anses falla inom ramarna för
            vad allemansrätten är ämnad för. Bland annat har stora grupper
            bärplockare slagit läger och i stor skala plockat bär på annans
            mark. Det finns även exempel där aktörer i turistbranschen använder
            andras mark i kommersiellt syfte. En stor risk med sådant beteende
            är att tilltron till allemansrätten undermineras och att markägare
            vidtar åtgärder för att försvåra det rörliga friluftslivet. Allemansrätten
            är för viktig för att tillåtas lakas ur genom den här typen av
            missbruk. En fungerande allemansrätt bygger på ömsesidig respekt
            och förståelse och myndigheterna har också ett ansvar när det
            gäller att stävja missbruk eller överutnyttjanden.
          </p>
          <head xml:id="i-Ku5cWuizjo6RSAWBB1H9rf" type="h3">
            Avverkningar och avverkningsanmälningar
          </head>
          <p xml:id="i-Nu68Ph3UznR8cQjuHQDxnn">
            Det förekommer att organisationer gör oönskade inventeringar
            på annans mark i syfte att sätta stopp för skogsavverkningar,
            vilket dessutom har förenklats av att Skogsstyrelsen har tidigare
            på eget initiativ har börjat publicera avverkningsanmäl­ningar
            på myndighetens hemsida. Hanteringen skapar problem, särskilt
            för mindre skogsägare. I ljuset av detta bör det övervägas att
            höja gränsen för när en avverknings­anmälan måste ske. I dag måste
            alla avverkningar större än 0,5 hektar anmälas minst sex veckor
            i förväg, det bör övervägas att höja denna nivå för att minska
            byråkratin och underlätta för skogsbruket.
          </p>
          <p xml:id="i-2AdkF3RYK2E8PLEXM8NfVu">
            För att säkerställa att det svenska skogsbruket står starkt även
            i framtiden bör man även överväga att i vissa fall kunna sänka
            åldern för när slutavverkning får ske. Ett långsiktigt hållbart
            skogsbruk kan komma att kräva större flexibilitet, detta är dock
            något som kräver noga övervägande. Vidare bör möjligheten till
            ökad utdikning utredas för att på så sätt möjliggöra omvandlandet
            av icke-produktiv skogsmark till produktiv mark. Detta kan på
            sikt leda till en ökad skogstillväxt och därmed ökad kolinlagring.
            Även bruket av nya träslag bör utredas i syfte att öka avkastningen,
            exempelvis kan det i framtiden finnas anledning att tillåta bruket
            av nya träslag till följd av ett förändrat klimat.
          </p>
          <head xml:id="i-U2CdKxoAXrihL2eCJZeEu" type="h3">
            Artskyddet
          </head>
          <p xml:id="i-Bi9Qm1vxnpH2UhaTedgVXd">
            Frågan om artskyddet och dess innebörd för skogsbruket har varit
            aktuell under de senaste åren. I ett antal uppmärksammade fall
            har skogsägare nekats att genomföra avverkningar efter avverkningsanmälan
            till Skogsstyrelsen. Den grundläggande orsaken till att de anmälda
            avverkningarna avslogs var att artskyddsförordningen i sin nuvarande
            utformning inte tillåter intrång som kan påverka i förordningen
            ingående arter. Skogsstyrelsens och Naturvårdsverkets generaldirektörer
            uppmanade i en skrivelse i juni 2016 regeringen att se över reglerna
            i artskyddsförordningen, för att beslut som baseras på den ska
            kunna göras på ett tillämpbart, effektivt och rättssäkert sätt.
            Regeringen har i år, mer än två år efter skrivelsen, aviserat
            en översyn. Någon sådan har dock inte kommit igång.
          </p>
          <head xml:id="i-6XBCXnrCP74BhoD4uhRj4V" type="h3">
            Nationellt skogsprogram
          </head>
          <p xml:id="i-DLJdah483LdMkKvtGi6PhV">
            Vi anser att principerna för dagens skogspolitik till stora delar
            är väl utformade. Skogsvårdslagens två jämställda mål om miljö
            och produktion utgör en god grund för ett hållbart brukade av
            skogen. Samtidigt står skogsindustrin inför en rad utmaningar.
            Omställningen till ett mer papperslöst samhälle tillsammans med
            viktiga framtids­områden som hållbar skogsskötsel, utveckling
            av nya biobaserade produkter, e-handel och ökad export är viktiga
            faktorer för skogsindustrins framtid. Alliansregeringen påbörjade
            därför arbetet med ett nationellt skogsprogram med utgångspunkt
            i de jämställda målen för miljö och produktion. Efter flera års
            arbete presenterade regeringen i maj 2018 ett skogsprogram med
            fem övergripande fokusområden. Det räcker inte. Inriktningen bör
            vara att det ska omfatta ekonomiska, sociala och miljömässiga
            värden och syfta till att skogen och dess värdekedja ytterligare
            bidrar till utvecklingen mot ett hållbart samhälle och en växande
            biobaserad samhällsekonomi. Det ska ta ett brett grepp och syfta
            till att med det hållbara brukandet som grund skapa fler jobb
            med skogen som bas.
          </p>
          <head xml:id="i-Dxa7Jzp5uMBdV6MzE26YcV" type="h3">
            Värna självbestämmandet över skogen
          </head>
          <p xml:id="i-TaJPidTHGXBxrGPxLSTtDe">
            EU har ingen gemensam skogspolitik. Ansvaret för skogspolitiken
            ligger i stället hos de enskilda medlemsstaterna. När Sverige,
            Finland och Österrike gick med i EU 1995 fördubblades unionens
            samlade skogsareal, vilket föranledde inrättandet av en gemensam
            skogsbruksstrategi som antogs av EU år 1998. Strategin var tänkt
            att fungera som ett ramverk för skogsrelaterade åtgärder på EU-nivå
            och strävade efter bättre samordning av politikområden när det
            gäller frågor som rör skog och skogsbruk.
          </p>
          <p xml:id="i-GPwqnuqdXABsN6ZvzDRvBp">
            Skogsbruksstrategin betonade skogarnas multifunktionella roll
            för samhällets utveckling och vikten av hållbart skogsbruk. Det
            är positivt att ett redskap tas fram för att samordna EU-politik
            för att ta tillvara skogens bidrag till ett hållbart samhälle
            och dess potential för jobb och tillväxt. Dock måste ett sådant
            tydligt avgränsas för att undvika att EU får inflytande över detaljer
            i den svenska skogspolitiken. Förutsätt­ningarna för skogen är
            inte likadana i Sverige som i andra EU-länder. Redan i dag påverkas
            svensk skogspolitik av en lång rad direktiv och förordningar som
            berör skogsbruket, till exempel timmerförordningen. En stor risk
            med för stort inflytande från EU i den svenska skogspolitiken
            är att onödiga administrativa och byråkratiska hinder tillkommer.
            Det är av största vikt att Sverige slår vakt om självbestämmandet
            över skogen och att man vid implementeringen av direktiv med direkt
            eller indirekt påverkan på skogen slår vakt om skogsbrukets förutsättningar.
          </p>
          <head xml:id="i-TcWAP8x9admiz2jp3bzKau" type="h3">
            Fortsatt förenklingsarbete
          </head>
          <p xml:id="i-AqVnLZLW8cXPeFPs8T4QsX">
            Alliansregeringen drev ett ambitiöst arbete för att förenkla
            reglerna för skogsbruket och skogsindustrin. Bland annat slogs
            de olika skogsmyndigheterna samman till Skogs­styrelsen, SMÖR-redovisningen
            avskaffades och giltighetstiden för avverkningsanmäl­ningar förlängdes
            – regelförenklingar som minskar den administrativa bördan.
          </p>
          <head xml:id="i-BppXKUwESPXTSKpZYzwUzM" type="h3">
            Avsättningar av skyddsvärd skog
          </head>
          <p xml:id="i-DoYcEZnyhutBmtCgLQRXG9">
            Det är viktigt att uppfylla de svenska åtagandena om att skydda
            skog som är värdefull för den biologiska mångfalden. Det kan göras
            på olika sätt, exempelvis genom formella skydd eller med frivilliga
            avsättningar. Den svenska skogspolitiken är utformad enligt principen
            frihet under ansvar och skogsägarna tar också ett stort ansvar,
            bland annat genom att frivilligt göra stora avsättningar av skyddsvärd
            skog. Ser man till den produktiva skogsmarken är det faktiskt
            en större andel som är undantagen skogsbruk, och därmed skyddad,
            genom frivilliga avsättningar än som har ett formellt skydd.
          </p>
          <head xml:id="i-8dKRNkVe4aXEGR1qEaX8KA" type="h1">
            Nyckelbiotoper
          </head>
          <p xml:id="i-4s8AH3jtfraXoWRihZUodq">
            Tyvärr uppstår emellanåt problem med gråzoner, till exempel i
            samband med att nyckelbiotoper pekas ut. Nyckelbiotoperna är inte
            ett formellt skydd och ger därmed inte rätt till ersättning, men
            innebär i praktiken ett avverkningsförbud eftersom inga certifierade
            sågverk tar emot timret, vilket kan slå hårt mot den enskilde
            skogsägaren. Situationen är inte långsiktigt hållbar och därför
            bör en översyn av effekterna av nyckelbiotopsinventeringarna och
            dess konsekvenser ske. Det är av stor vikt att inventering av
            nyckelbiotoper tar hänsyn till den lokala och regionala miljön.
            Exempelvis kan en naturtyp som är vanligt förekommande i en del
            av landet vara ovanlig i andra. Därför är det knappast rimligt
            att klassa alla områden av samma naturtyp som nyckelbiotop. Klassningen
            måste istället ta hänsyn till vanligt förekommande naturtyper
            i området där inventeringen utförs. En översyn av nyckel­biotopsinventeringarna
            bör ge svar på vilka förändringar som kan ske i syfte att bibehålla
            ett erforderligt skydd samtidigt som tydligare hänsyn tas till
            den enskildes rätt att bruka sin skog. Ett sådant arbete behöver
            göras i direkt dialog med de berörda.
          </p>
          <p xml:id="i-T2bxjNLQSABoareoMpLW2Q">
            Regeringen avser nu att i stället genomföra en landsomfattande
            inventering av de så kallade nyckelbiotoperna. Eftersom nuvarande
            inventeringsmetodik skapar problem och oklarheter om vilka skogar
            som ska skyddas riskerar därmed ytterligare skogsmark att tas
            ur drift på felaktiga grunder, vilket är mycket allvarligt.
          </p>
          <p xml:id="i-BURY5ZYNLq2CRzxcKBeYVU">
            Regeringens agerande visar på ett misstroende mot dagens skogspolitik
            och mot det viktiga miljöarbete som skogsägarna frivilligt gör.
            Enligt vår mening bör ingen sådan inventering göras innan frågan
            om inventeringsmetodiken är löst.
          </p>
          <head xml:id="i-XYKMWY8f457gnRVUcnF5d5" type="h1">
            Formella skydd
          </head>
          <p xml:id="i-U2GYiLHBwoi48qRV4C9kKb">
            När frivilliga avsättningar inte räcker till kan formella skydd,
            det vill säga naturvårds­vtal, biotopskydd eller naturreservat
            upprättas. Det är viktigt att upprättande av naturvårdsavtal,
            biotopskydd och naturreservat föregås av god dialog med markägare,
            att goda förvaltningsplaner upprättas och att syftet med avsättningen
            långsiktigt följs upp. Vi ser dessvärre att det finns en tendens
            att avsättningar av skogsmark, i vilka ägarbyten sker, leder till
            att syftet med avsättningen inte fullföljs. Risken med det är
            att skyddsvärd skog blir misskött och dessutom kan utgöra en riskfaktor
            avseende tillväxt av skadeinsekter med mera, vilket kan komma
            att påverka omkringliggande skog negativt. Vi anser därför att
            formellt skydd av skog bör göras med tydliga mål för hur de avsatta
            områdenas naturvärden ska bevaras och utvecklas. De avsatta områdenas
            förvaltningsplaner ska fullföljas.
          </p>
          <p xml:id="i-4ZFVoDK5iZhHnkrwt2BLAB">
            Vidare bör ett nytt Sveaskogsprogram inrättas i syfte att säkerställa
            att skogsägare får rimlig ersättning samtidigt som skydd av värdefull
            natur möjliggörs.
          </p>
          <head xml:id="i-KkUPzMdUhNoFAy4AkTSWxw" type="h1">
            Beräkningar och uppföljning av avsättningar, skydd och andra
            åtaganden
          </head>
          <p xml:id="i-7bXn5xMucgGsTSPdpRom7Q">
            En översyn av beräkningsgrunderna för skyddad skog bör genomföras.
            Exempelvis bör en jämförelse med andra länders beräkningsgrunder
            ingå samt möjligheten att räkna in impediment i den skyddade skogen.
          </p>
          <p xml:id="i-V2yx5JPRSy7YCGd4e73MHB">
            Det är också av stor vikt att behovet av ett starkt och livskraftigt
            skogsbruk tas i beaktande vid avsättning av skog. Majoriteten
            av avsättningarna sker i det små- och medelskaliga skogsbruket.
            Det är centralt att denna ordning med frihet under ansvar även
            fortsättningsvis utgör grunden för skydd av skog. Den svenska
            modellen med frihet under ansvar angrips dock ofta i debatten
            och inte sällan med koppling till Nagoyaprotokollet. Mer än 25
            procent av den svenska skogsmarken är redan i dag undantagen från
            skogsbruk, vilket indikerar att förutsättningarna för den biologiska
            mångfalden är bättre än om man exempelvis enbart tittar på de
            formella skydden. För att skapa förutsägbarhet och långsiktiga
            regler bör en översyn ske av beräkningsgrunderna för måluppfyllnaden
            ske.
          </p>
          <p xml:id="i-CBT7VA4UN9GTshxqSdNbys">
            För att säkerställa att de skyddsåtgärder som vidtas också är
            effektiva behövs det uppföljning. Därför vill Moderaterna att
            dessa utvärderas med fokus på effektivitet. Detsamma gäller de
            skyddade områden som redan existerar. Varje krona som läggs på
            skydd måste ge så stor nytta som möjligt. Dessa områden måste
            regelbundet genomgå översyn i syfte att bedöma huruvida skyddet
            fortfarande kan anses som ändamålsenligt. Det ska också kunna
            innebära att skydd kan ändras och i vissa fall även upphävas ifall
            det inte längre kan anses ändamålsenligt.
          </p>
          <head xml:id="i-J6KLy7DTVtH8BYnEnoC2y5" type="h1">
            Särskilda åtgärder vid skadeangrepp
          </head>
          <p xml:id="i-6qndQnA9JuNHYqshv3eoFa">
            För att säkerställa att våra skogar, och därmed skogsbruket,
            är livskraftigt bör möjlig­heten att ålägga skogsägare åtgärdskrav
            för att stoppa exempelvis svampangrepp övervägas. Skadeangrepp
            har potential att skada hela den svenska skogsnäringen och därför
            måste dessa mötas med snabba och verkningsfulla åtgärder.
          </p>
          <head xml:id="i-Re4Tsx3QdArkGxkzZqbdvG" type="h3">
            Skogsbrukets roll för klimatomställningen
          </head>
          <p xml:id="i-E98UdVfLmcn27rfpdjqYTV">
            Skogen har en central roll i den gröna omställningen och är en
            av nycklarna för att bryta vårt fossilberoende. Skogsråvara kan
            användas i produkter som ersätter till exempel plast och andra
            energikrävande material och för att ersätta fossila bränslen och
            drivmedel. Skog som växer binder kol. För att få bästa resultat
            för klimatets skull behöver skogen brukas. Att skapa förutsättningar
            för ökad tillväxt och ökad produktion i de svenska skogarna ökar
            också potentialen för substitution av fossila produkter. Skogsprodukter
            för byggindustrin både i Sverige och i andra länder bidrar också
            till att minska klimatpåverkan från andra, mer energikrävande
            byggmaterial, varför ökad export av trä också kan bidra till minskad
            klimatpåverkan. Skogen har stor potential att bidra i kampen mot
            klimatförändringarna. Vi anser att den potentialen ska tas tillvara.
          </p>
          <p xml:id="i-3JqU3fZZLHiu4JYkShRs75">
            Vi menar att klimathänsyn inte heller tillräckligt beaktas i
            de avvägningar som görs med stöd av Miljöbalken. Därför föreslår
            vi att Miljöbalken ses över i syfte att tydligare lyfta fram klimataspekter
            vid beslutsfattande.
          </p>
          <p xml:id="i-BAJdJyDefwm7CWCmvqp1j4">
            Sverige har goda möjligheter att utveckla en ekonomi som i ännu
            högre grad är biobaserad. Genom att inrätta en nationell bioekonomistrategi
            menar vi att man tillsammans med de gröna näringarna kan skapa
            större miljö- och klimatnytta. Den nationella strategin ska vara
            en väl förankrad strategi som främjar samverkan mellan både stat
            och näringsliv för att underlätta de omställningar som krävs i
            exempelvis skogsindustrin och lantbruket. Moderaterna vill därför
            inrätta en nationell bioekonomi­strategi i enlighet med Miljömålsberedningens
            överenskommelse. Vi ser även stort behov av att skapa bättre förutsättningar
            och långsiktiga spelregler för förnybara biobränslen samt säkerställa
            en bred råvarubas. Detta krävs för att branschen ska våga göra
            större investeringar exempelvis i anläggningar för produktion
            av biobränslen.
          </p>
        </div>
        <div type="motSignatures">
          <list>
            <item xml:id="i-GQhpfHXrzJXVpsP5FXXxGZ" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-JeNeCsSsEacqwrjF4CCjVZ" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-Fv9oR7gVfSQ2HDtx3F2Eps" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-QYd7qwPhp8QH4BgiPxupqK" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
