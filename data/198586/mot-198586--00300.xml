<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00300">
  <teiHeader>
    <fileDesc>
      <titleStmt>
        <title>Ersättning för miljöskador (prop. 1985/86:83)</title>
        <author corresp="i-46ebrLL8NYuv6JwHgpvypy">Sven Munke (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättning för miljöskador (prop. 1985/86:83)</title>
          <idno type="rdwebb">G902300</idno>
          <rs type="number">300</rs>
          <ref type="dokument_url_text">http://data.riksdagen.se/dokument/G902300/text</ref>
          <ref type="dokument_url_html">http://data.riksdagen.se/dokument/G902300</ref>
          <ref type="dokumentstatus_url_xml">http://data.riksdagen.se/dokumentstatus/G902300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46ebrLL8NYuv6JwHgpvypy</idno>
            <name>Sven Munke</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Zmsrn9PHq5QFK4G3oxPRE" type="signed"/>
        <correspContext corresp="i-8Zmsrn9PHq5QFK4G3oxPRE">
          <note type="signatory" corresp="i-46ebrLL8NYuv6JwHgpvypy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__300/mot_198586__300-001.pdf"/>
      <fw xml:id="i-Rg9wKd7btRTjCeqzHjFKUJ">
        Mot. 1985/86:300
      </fw>
      <div xml:id="i-Pym5s22KzmKhmNmZzqz9V9" type="motHeader">
        <div xml:id="i-3BdmrcGCoshZJJpXiR9G4K" type="motTitle"/>
        <div xml:id="i-YVtVWpDYM7jBuywC4TNhki" type="motSubmissionInfo"/>
      </div>
      <div xml:id="i-XxyG8ykgkAxCQemkR5rpsW" type="motBody">
        <div xml:id="i-4AHgdChdVP4XEjBf3Gfpip">
          <p xml:id="i-No3QFNuEQAzeVMmFmNny8F">
            Motion till riksdagen 1985/86:300
          </p>
          <p xml:id="i-7e884Ve7roAxACWuqpVV2J">
            Sven Munke (m) Ersättning för miljöskador (prop. 1985/86:83)
          </p>
          <p xml:id="i-VEquzkJeQp1UzNtS8ktYjo">
            Det skall inledningsvis slås fast att förslag till miljöskadelag
            enligt propositio- nen är ett steg mot en bättre ordning när det
            gäller att förbättra skadelidandes möjligheter att få ersättning
            för miljöskador. Enligt min uppfattning blir miljöskadelagen ofullständig
            om man inte kopplar ihop den med förslag om miljöskadefond och
            en obligatorisk miljöskyddsförsäkring. Vidare borde i detta sammanhang
            förslag föreligga om ett bättre rättsskydd för skadelidan- de
            som drabbats av miljöskador. Inte minst bestämda regler om ett
            stöd till skadelidande när det gäller enskild person, som saknar
            ekonomiska resurser, borde inrättas för att denne skall få ekonomiska
            möjligheter att genomföra de utomprocessuella tekniska och medicinska
            utredningar som är nödvändi- ga för en skadeståndstalan. I propositionens
            avdelning 2.2.3 konstaterar departementschefen: Ett strikt ansvar
            för miljöskador skall normalt inte gälla för skador som orsakas
            genom orts- eller allmänvanliga störningar. Enligt min mening
            kan sådana undantag från det strikta ansvaret leda till att miljöfarlig
            verksamhet medvetet lokaliseras till redan hårt förorenade miljöer,
            på grund av att om verksamheten etablerats på annat håll med renare
            miljö, så skulle utsläpp leda till skadeståndsskyldighet. Risken
            är därmed uppenbar att miljöfarlig verksamhet kan komma att koncentreras
            till speciella platser, där befolk- ningen redan är ”van vid nedsmutsning”
            av olika slag. I sådana situationer kan undantag från det strikta
            ansvaret, på grund av ortsvanlighet eller allmänvanlighet, i praktiken
            leda till att det totala föroreningstrycket i Sverige ökar och
            vissa platser t.o.m. kan anta Ruhr- karaktär. Det är helt klart
            att vissa undantag från det strikta ansvaret är motiverat. Men
            dessa undantag skulle kunna preciseras i lagtexten i stället för
            den nu allmänt hållna föreslagna undantagsregeln. Som exempel
            på ifrågavarande problematik kan nämnas att t. ex. lukt- olägenheter
            från animalieproduktionen i jordbruksbygder eller liknande olägenheter
            från massaindustrin måste tålas medan t. ex. besprutningsskador
            i jordbruksområden på människor, växter och djur ej skulle anses
            skade- ståndsgilla på grund av ortsvanlighet eller allmänvanlighet.
            Samma gäller också SJ:s besprutningar av banvallar som ofta förekommer
            i områden med bostäder, vattentäkter, betesmarker och liknande.
            Eftersom dessa besprut- ningar är ofta återkommande kan de betraktas
            som ortsvanliga och därmed också vara undantagna enligt förslaget
            om miljöskadelag. Ett sådant synsätt är orealistiskt.
          </p>
          <pb facs="riksdagen-motions-pdf/data/198586/mot_198586__300/mot_198586__300-002.pdf"/>
          <p xml:id="i-BckvccCVdnxBRiVnYRDtWg">
            Preskriptionstid m. m.
          </p>
          <p xml:id="i-RTih3PpWjeYDLSkgURBPrm">
            I avdelning 2.7 konstaterar departementschefen att någon ändring
            i preskrip- tionstiden för närvarande inte skall göras utan nuvarande
            regler skall gälla. I dag gäller enligt 2 $ preskriptionslagen
            (1981:130) en tioårig preskriptionstid för utomobligatoriska skadeståndskrav.
            Detta innebär att gällande preskrip- tionstider gör att den skadelidandes
            ersättningsanspråk hinner att preskribe- ras innan skadan är känd
            eller i varje fall innan han fått visshet om det föreligger ett
            samband mellan en viss miljöfarlig verksamhet och vederbö- randes
            skada. Detta kan t. ex. inträffa vid genetiska skador, där skadan
            kan vara smygande och upptäcks sent. Departementschefen hävdar
            att sådana skador som visar sig och upptäcks senare än tio år
            efter den skadegörande handlingen i praktiken torde vara sällsynta.
            Miljöskadeutredningen har föreslagit att preskriptionstiden för
            personskador skall förlängas från tio till tjugofem år, vilket
            också jag anser vara befogat med tanke på personskade- fall som
            tidigare varit aktuella. Vidare menar jag att vid andra skador
            på mark, vatten, växter och djur bör preskriptionstiden förlängas
            från nuvaran- de tio år till femton år.
          </p>
          <p xml:id="i-LNcQYZs7KfB75tYyaNESL4">
            Rättshjälp
          </p>
          <p xml:id="i-MzomK7hNhnBVPfSmUkeWG2">
            Utredningen Ersättning för miljöskador, SOU 1983:7, konstaterar
            bl. a. att rättshjälpen även skulle innefatta kostnader för miljöoffers
            tekniska bevis- ning, men avstår från att föreslå detta eftersom
            direktiven inte medger några kostnadshöjande förslag. I sitt betänkande
            konstaterar utredningen att ”situationen är otillfredsstäl- lande
            beträffande skadelidandes möjligheter till rättshjälp”. De som
            följt de stora miljöprocesserna BT Kemi, Erstorpsfallet m. fl.
            har också förvånats över de stora belopp som åtgått för att skaffa
            bevisunderlag i komplicerade mål. Ofta rör det sig om hundratusentals
            kronor, medan den skadelidandes biträde enligt rättshjälpslagen
            har rätt att besluta om utredning av mindre omfattning för ett
            halvt basbelopp på ca 10 000 kr. Dyrare utredningar prövas av
            rättshjälpsnämnd, som i sådana fall är mycket restriktiv att bevilja
            medel. Såväl justitieutskottet som riksdagen har tidigare poängterat
            att reglerna om rättshjälp och rättegångskostnader i mål om miljöskador
            får anses mindre tillfredsställande från den skadelidandes synpunkt.
            Utredningen konstaterar också att ett halvt basbelopp ibland kan
            ”te sig alldeles otillräckligt för att t. ex. skaffa fram mera
            komplicerade utredningar om ett samband mellan en miljöfarlig
            verksamhet och en skada”. Enligt den allmänna rättsuppfattningen
            är det en demokratisk anständig- hetsfråga att den skadelidande,
            om det rör sig om enskild person som saknar ekonomiska resurser,
            via rättshjälpen skall få ekonomiska möjligheter att genomföra
            utomprocessuella tekniska eller medicinska utredningar, som är
            nödvändiga för en skadeståndstalan. Jag hävdar att rättshjälpslagen
            snarast måste ändras så att det i klartext framgår av lagtexten
            att miljöoffer skall ha rätt att få sina kostnader för teknisk
            utredning täckta av rättshjälpen.
          </p>
          <pb facs="riksdagen-motions-pdf/data/198586/mot_198586__300/mot_198586__300-003.pdf"/>
          <p xml:id="i-7b3MZtPZ4fp7zHGcz2KQTt">
            Miljöförsäkring och miljöskadefond
          </p>
          <p xml:id="i-WFNrXL2p99CDkMYMSB4NoQ">
            Regeringen har tillsatt en kommitté om utredande av någon form
            av miljöskadefond att användas när ersättning för miljöoffer inte
            är att hämta från annat håll. Ett sådant fondsystem kan emellertid
            endast vara ett komplement till en obligatorisk miljöförsäkring
            för alla som driver miljöfar- lig verksamhet. Den som kör bil
            måste teckna en obligatorisk trafikförsäkring. Detta för att ekonomiskt
            skydda andra som vid ett olyckstillfälle drabbas av skador genom
            att fordonet framförs på väg eller allmän plats. Den som driver
            miljöfarlig verksamhet borde på samma sätt åläggas att teckna
            en miljöskyddsförsäkring hos ett vanligt försäkringsbolag. Försäk-
            ringsbolagen är intresserade av denna försäkringsform. I USA har
            systemet med obligatoriska miljöskyddsförsäkringar prövats i flera
            stater med mycket goda erfarenheter. Att låta etablerade försäkringsbolag
            administrera miljöskyddsförsäkring- ar skulle enligt min uppfattning
            också innebära ett tryck på den som bedriver miljöfarlig verksamhet
            att förebygga skador — ju färre och mindre skador desto lägre
            premier — i likhet med vad som gäller för trafikförsäkringar med
            ett bonussystem.
          </p>
          <p xml:id="i-8eqmVsX7mJCE2KTKmgu5u4">
            Hemställan
          </p>
          <p xml:id="i-fab6j8QFbxnCCe2DaCgT8">
            Mot bakgrund av det anförda yrkas 1. att riksdagen beslutar att
            ett strikt ansvar även skall gälla för skador som orsakas genom
            orts- eller allmänvanliga störningar med undantag av i lagtexten
            preciserade vissa undantag, 2. att riksdagen beslutar förlänga
            preskriptionstiden vid miljöska- dor i enlighet med vad som anförts
            i motionen, 3. att riksdagen som sin mening ger regeringen till
            känna att rättshjälpen även skall innefatta kostnader för miljöoffers
            tekniska bevisning och att detta klart skall framgå av lagtexten,
            4. att riksdagen som sin mening ger regeringen till känna vad
            som i motionen anförts om införandet av obligatorisk miljöskyddsförsäk-
            ring.
          </p>
          <p type="date" id="i-G7PsK4yrNtF387RwDf5Y15">
            Stockholm den 14 februari 1986
          </p>
          <div xml:id="i-CQwKSCmzDnxmLcicRcvxCA" type="signatureBlock">
            <p who="i-46ebrLL8NYuv6JwHgpvypy" type="signature">
              Sven Munke (m)
            </p>
          </div>
          <fw xml:id="i-BiLwUz8gz5f22Fs8cRpiAy">
            Mot. 1985/86:300
          </fw>
        </div>
      </div>
    </body>
  </text>
</TEI>
