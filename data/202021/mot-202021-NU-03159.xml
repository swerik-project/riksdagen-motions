<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03159">
  <teiHeader>
    <fileDesc>
      <titleStmt>
        <title>Elnätsutbyggnaden i Norrbotten och norra Västerbotten</title>
        <author corresp="i-A1NGMRYUqzQ6yvBRZ8XqFg i-Wg4JiBuxTz9fesArDXiMko">av Linda Modig och Helena Lindahl (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3159 av Linda Modig och Helena Lindahl (båda C)</title>
          <idno type="rdwebb">H8023159</idno>
          <rs type="number">3159</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023159/text</ref>
          <ref type="dokument_url_html">http://data.riksdagen.se/dokument/H8023159</ref>
          <ref type="dokumentstatus_url_xml">http://data.riksdagen.se/dokumentstatus/H8023159</ref>
          <ref type="docx">http://data.riksdagen.se/fil/18770D15-1DDC-4B91-974C-3B0D9F2F5D29</ref>
          <ref type="pdf">http://data.riksdagen.se/fil/1A5293D6-AFAD-4A56-BBE9-2FECB3C3A1DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ub5CD6325M3vkZgsycgoV5" type="signed"/>
        <correspContext corresp="i-Ub5CD6325M3vkZgsycgoV5">
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction xml:id="i-3FjzMJj4rqre46NumFhSLB" type="submitted">
          <date when="2020-10-06"/>
          <time when="13:09:12"/>
        </correspAction>
        <correspAction xml:id="i-SNuVicB1QfoV1c7YaUUWgQ" type="reviewed">
          <date when="2020-10-06"/>
          <time when="14:12:50"/>
        </correspAction>
        <correspAction xml:id="i-ScCnE7QopTkC99Nsz5nbQL" type="referred">
          <date when="2020-10-14"/>
        </correspAction>
        <correspAction xml:id="i-QtzmLGcTjbaayDWubYiLMN" type="assigned">
          <date when="2021-09-29"/>
          <time when="15:26:30"/>
        </correspAction>
        <correspContext corresp="i-QtzmLGcTjbaayDWubYiLMN">
          <ref type="assignedTo">Näringsutskottet</ref>
        </correspContext>
        <correspAction xml:id="i-Ba3xqjaBSk5qdKNQDLVDP9" type="behandlas_i"/>
        <correspContext corresp="i-Ba3xqjaBSk5qdKNQDLVDP9">
          <ref type="uppgift">2020/21:NU21</ref>
          <ref type="ref_dok_id">H801NU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU21</ref>
          <ref type="ref_dok_titel">Elmarknad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HpENMUU3gpcNzoS7uNkymf" type="behandlas_i"/>
        <correspContext corresp="i-HpENMUU3gpcNzoS7uNkymf">
          <ref type="uppgift">2020/21:NU22</ref>
          <ref type="ref_dok_id">H801NU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU22</ref>
          <ref type="ref_dok_titel">Moderna tillståndsprocesser för elnät</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3159 av Linda Modig och Helena
          Lindahl (båda C) Elnätsutbyggnaden i Norrbotten och norra Västerbotten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CHUikHaTsDszEG3Xxtq1Gn">
            Förslag till riksdagsbeslut
          </head>
          <list>
            <item xml:id="i-5y89UVE92qjFQzdia4zigf" sortKey="Yrkande 1">
              Riksdagen ställer sig bakom det som anförs i motionen om att
              säkerställa kommuners och regioners möjligheter att medverka i
              långsiktig planering av elnätsinfrastruktur och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-MGmPYSjKiCZuRDJWsYPLt" type="h1">
            Motivering
          </head>
          <p xml:id="i-VgL9ZfSo5hdjamWeNCyRgg">
            Elnät är en av Sveriges viktigaste infrastrukturer och dess vikt
            och betydelse kommer bli än mer central i framtiden då bland annat
            en omställning till ett fossilfritt samhälle och en ökad digitalisering
            ger upphov till nya behov och krav. Ett stabilt och välfungerande
            elnät är en förutsättning för många pågående samhällsförändringar,
            exempelvis elektrifiering av fordonsflottan, digitalisering och
            nya industrietableringar.
          </p>
          <p xml:id="i-BAg9hVEW2h3Zc3CT5VMkZM">
            Sveriges elnätsinfrastruktur är uppbyggt under flera decennier
            parallellt med kraft­produktionens utbyggnad och samhällets ökande
            elbehov. Sedan 1990-talet har invest­eringarna i nya elnät, särskilt
            stamnät, varit relativt begränsade. I och med en ökad elektrifiering,
            drivet av bland annat en befolkningsökning, urbanisering och nya
            behov i form av exempelvis dataservrar har elnätet i vissa lokala
            och regionala områden blivit en flaskhals och begränsande faktor
            för företagsetableringar och utveckling.
          </p>
          <p xml:id="i-FGS1ePWP8CECC2chGWMpBX">
            De senaste åren har ett flertal elintensiva etableringar skett
            i elområde SE 1, som utgörs av Norrbotten och norra Västerbotten,
            och förutsättningarna för en fortsatt utveckling är god. De aktiviteter
            som sker i SE 1 kan på ett betydande sätt, bidra till en nationell,
            och i viss mån även internationell, omställning till ett hållbart
            samhälle. Flera projekt och etableringar pågår i regionen som
            kan skapa stora värden för Sverige som nation. Dessa är förknippade
            med stora elbehov och för att realisera potentialen i regionen
            behöver elnätsinfrastrukturen säkerställas.
          </p>
          <p xml:id="i-R7jjFCyNzWZXwiDjF8L4gw">
            Att säkerställa en välfungerande elnätsinfrastruktur i Norrbotten
            bidrar till mål­sättningen att Sverige ska bli världens första
            fossilfria välfärdsland och kan kopplas mot ett flertal av de
            uppsatta målen inom Agenda 2030, särskilt målsättningarna: Hållbar
            energi för alla, Hållbar industri, innovationer och infrastruktur
            samt Hållbara städer och samhällen. En delmängd i Norrbottens
            regionala utvecklingsstrategi för att förverkliga de övergripande
            målsättningarna är att Norrbotten ska bli bättre på att nyttja
            den kompetens och de unika förutsättningar som finns i regionen.
            Trygg och säker för­sörjning av förnyelsebar energi utgör en vital
            förutsättning och möjlighet till fortsatt utveckling.
          </p>
          <p xml:id="i-3r1KFK4YxCytYmwatGjm5d">
            Ett flertal betydelsefulla insatser pågår redan i Norrbotten
            och norra Västerbotten som på ett betydelsefullt sätt kommer att
            påverka Sveriges nationella utveckling mot en fossilfri nation.
            Exempelvis är pilot-/demoanläggningen för Hybrit i stånd att demonst­rera
            ett första steg i vad som kan komma att bli ett paradigmskifte
            för stålindustrin. Tidigare i värdekedjan står LKAB inför en betydande
            omställning till fossilfri prod­uktion, där en storskalig elektrifiering
            ligger närmast till hands. Norrbotten och norra Västerbotten har
            utvecklats till en plats där inslagen av en svensk ny industrialisering
            får tydliga genomslag med pågående och planerade etableringar
            av nya typer av industrier och aktörer likväl som olika former
            av testverksamheter. Norrbotten har i konkurrens med hela världen
            lyckats locka till sig internationella datacenteretableringar
            och förutsättningarna för att framledes leverera ”gröna data”
            till omvärlden är goda. Inom en relativt kort tidsperiod har stora
            delar av näringslivet och basindustrin fattat strategiska beslut
            som kommer att få betydande effekter för att minimera koldioxid­utsläppen
            och skapa förutsättningar för näringslivsutveckling regionalt
            och nationellt.
          </p>
          <p xml:id="i-SDzKe1f5vRprnFWiYfKfKR">
            En stabil och tillförlitlig försörjning av grön el till ett konkurrenskraftigt
            pris är en viktig konkurrensfördel för såväl Sverige som Norrbotten
            och förutsätter att både el­produktion och distribution av el
            sker på ett långsiktigt och hållbart sätt.
          </p>
          <p xml:id="i-59vuC6pjTDGNu56YWSywv9">
            Bland projekt inom SE1 som är väl kända och vars planer är långt
            gångna märks bl a:
          </p>
          <list style="ul">
            <item xml:id="i-4WiN1935NP8kWzKF8fd34u">
              NorthVolts batterifabrik, Skellefteå. Etableringen pågår och
              byggnation är i full gång. Enligt planer ska fem produktionslinor
              byggas i Bergsbyn med full produktionsstart 2023. Fabriken NorthVolt
              Ett kommer att vara bolagets primära produktionssite och beräknas
              ha en årlig produktionskapacitet motsvarande 32 GWh batterikapacitet
              till 2024 med potential för ytterligare expansion.
            </item>
            <item xml:id="i-U5pqhPmNbqPcUihpQCpG4b">
              Helicopter Air Base, Boden – Helicopter Air Base är ett samlingsnamn
              för ett sammanhängande område som är förberett för elintensiva
              etableringar med väldigt goda förutsättningar för elförsörjning.
              Ett antal datacenter är redan etablerade på siten och diskussioner
              förs med fler bolag.
            </item>
            <item xml:id="i-HKvGQ6xX7rKWyunNHWDMnZ">
              Facebook i Luleå – Facebook etablerade sitt första datacenter
              i Luleå under perioden 2012–2016. Bolaget har planer på att utvidga
              sin verksamhet på orten med ytterligare en serverhall.
            </item>
            <item xml:id="i-6wbWqJA78GZNkTmhezc7L8">
              Demonstrationsanläggning för Hybrit – Försök i pilotstudie pågår
              och demonstrations­anläggning planeras enligt nuvarande tidplan
              att realiseras under perioden 2025–2035 och kommer medföra mycket
              stora effektbehov.
            </item>
            <item xml:id="i-V6ML8c9nRc6sHgQBhvJ4So">
              Elektrifiering av gruvor, LKAB – LKAB utvecklar och testar tillsammans
              med ett antal andra aktörer teknik för en ökad elektrifiering
              av gruvdriften. Fram till 2028 prognosticeras att LKAB:s gruvverksamhet
              i SE 1 kommer innebära inslag av en ökad elektrifiering, vilket
              även ger betydande genomslag i effektbehov.
            </item>
            <item xml:id="i-CW8Zv5m1tpF7iJdG6XvD6S">
              Svartbyn 1, Boden – Industrifastighet i Boden som bland annat
              marknadsförs av Node Pole som en site för datacenteretableringar.
            </item>
            <item xml:id="i-HFcEaqxoHGG7vgUmFZE9Lz">
              Hydro66, Boden – Hydro66 är en etablerad datacenteraktör i Boden
              som erbjuder ”Colocation Services” till andra företag. Bolagets
              verksamhet förväntas växa.
            </item>
            <item xml:id="i-PZSaS2FQTctAc6fBGvZfD2">
              Biltestverksamhet, i bland annat Arjeplog och Arvidsjaur – Tusentals
              bilar testas årligen i Norrbotten. Biltestbranschen har i dagsläget
              ett stort behov av att säker­ställa laddinfrastruktur för testverksamheten.
              Cirka en tredjedel av alla testade bilar är idag laddbara fordon
              och andelen förväntas öka kraftigt kommande år, vilket även renderar
              i ökade effektbehov.
            </item>
            <item xml:id="i-BgXah4iQNhjAgT469iJkLP">
              Fortlax Piteå – Fortlax datacenter finns etablerat i Piteå och
              står inför fortsatt utveckling och tillväxt och förväntas kräva
              ytterligare effekt.
            </item>
          </list>
          <p xml:id="i-6DBdV8sK8qQY3Q99KdiRGJ">
            Enligt Region Norrbottens och Region Västerbottens elnätsanalys
            kan ovannämnda projekt/etableringar rendera i ett utökat effektbehov
            motsvarande cirka 730 MW under topplasttimme till 2028. Då är
            projekt och etableringar under utveckling vars realisering innefattar
            större osäkerheter inte inräknade. Konsultbolaget PA Consulting
            gör bedöm­ningen att det övergripande – betraktat ur ett systemperspektiv
            på elområdesnivå och utifrån tranmissionsnätets förutsättningar
            – på kort sikt inte finns några betydande begränsningar för ett
            fortsatt effektuttag i SE 1. Detta gäller dock under förutsättning
            att regionnätsägarna får vara med och styra vart kommande effektbehov
            lokaliseras. Det ska i sammanhanget noteras att det redan idag
            finns ett flertal områden där det utifrån ett regionnätsperspektiv
            finns begränsningar i elnätet. Om utvecklingen av nya etableringar
            fortskrider i enlighet med aktuell prognos finns indikationer
            på att det kan uppstå begränsningar i transmissionsnätet till
            år 2024 och då primärt längs efter kusten.
          </p>
          <p xml:id="i-U7MN8PftAhHiz2QrwhtuJU">
            I dagsläget finns ett överskott av elproduktion i Norrbotten
            och norra Västerbotten (SE 1) motsvarande cirka 3 000 MW. I enlighet
            med aktuellt underlag och de antag­anden som gjorts angående prognos
            för kommande ökning av effektbehov i området synes det troligt
            att detta överskott kommer att minska betydligt. Det är framförallt
            nya etableringar och större projekt inom näringsliv/industri som
            förväntas bidra till denna förändring. Till år 2028 förväntas
            en ökning av effektbehovet under topplasttimmen motsvarande cirka
            2 400 MW. Parallellt med detta antas en utbyggnad av kraft­produktion
            inom primärt vindkraft och vattenkraft positivt bidra till tillgänglig
            effekt under topplasttimmen. De bör dock noteras att aktuell prognos
            sträcker sig till 2028. Ett flertal pågående större projekt har
            en längre tidshorisont än så. Exempelvis innebär en fullskalig
            implementering av den teknik som utvecklas inom Hybrit sannolikt
            stora effektbehov efter 2028. Möjligheterna till exporten via
            SE 2, Finland och Norge bör korrelera mot denna utveckling för
            att inte begränsa de mycket goda utvecklings­potentialer som finns
            i Norrbotten och norra Västerbotten.
          </p>
          <p xml:id="i-3VedcEZ2RWcgEtNd7TJkFV">
            Den prognos som är framtagen kring utvecklingen för SE 1 pekar
            på att det fram­förallt är inom näringslivet som de stora effektbehoven
            kan förväntas tillkomma. Elanvändningen i Norrbotten och Västerbotten,
            särskilt i Norrbotten, utgörs i hög utsträckning av industrin.
            Industrins andel av den totala elanvändningen kommer med stor
            sannolikhet att öka än mer de närmaste 10 åren. En del av detta
            är drivet av en generell elektrifiering av verksamheter runt om
            i Norrbotten och norra Västerbotten. Mycket är dock drivet av
            enskilda projekt/etableringar med stora eller mycket stora effektbehov.
            NorthVolt, Hybrit och enskilda datacenter kan statuera exempel
            för detta. Större elintensiva etableringar är inte unikt för Norrbotten
            och Västerbotten men med antalet och storleken på dessa projekt/etableringar
            utmärker sig SE 1 i jämförelser med många andra regioner i Sverige.
          </p>
          <p xml:id="i-LHVz9mr6wepoQ4Pkbdubgs">
            Energimarknadsinspektionen lyfter fram införandet av nätutvecklingsplaner
            som ett led i att förbättra planeringsprocessen och tydliggöra
            hur analys- och prognosarbete bedrivs. Det poängteras att kommuner
            och regioner kommer att ges en roll i detta arbete. Oavsett utfall
            av detta bör kommuner i Norrbotten och norra Västerbotten och
            regionernas möjligheter att medverka i långsiktig planering av
            elnätsinfrastruktur för­stärkas för att säkerställa att kommunala
            och regionala utvecklingsplaner beaktas i planering av elnätsinfrastruktur.
          </p>
        </div>
        <div type="motSignatures">
          <list>
            <item xml:id="i-Uk7GjQvbuA7mXxcvPs2qjx">
              Linda Modig (C)
            </item>
            <item xml:id="i-Tk2cSLKKTkAMECrCZ5Gv3w">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
