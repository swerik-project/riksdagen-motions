<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-KrU-00509">
  <teiHeader>
    <fileDesc>
      <titleStmt>
        <title>Ungdomspolitiken</title>
        <author corresp="i-JuBXXY8rg7e17ax8wgpWHG i-JuBXXY8rg7e17ax8wgpWHG">av Dan Kihlström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomspolitiken</title>
          <idno type="rdwebb">GM02Kr509</idno>
          <rs type="number">Kr509</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GM02Kr509/text</ref>
          <ref type="dokument_url_html">http://data.riksdagen.se/dokument/GM02Kr509</ref>
          <ref type="dokumentstatus_url_xml">http://data.riksdagen.se/dokumentstatus/GM02Kr509</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GnqLRz7CFPc3fSNmzv2gmh" type="signed"/>
        <correspContext corresp="i-GnqLRz7CFPc3fSNmzv2gmh">
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-JuBXXY8rg7e17ax8wgpWHG"/>
        </correspContext>
        <correspAction xml:id="i-SPYbu2PvCtX9WEwrpxSa2e" type="referral">
          <date when="1998-11-03"/>
        </correspAction>
        <correspAction xml:id="i-LKzzTbU5nwrXMNAj1RUVLy" type="dismissal">
          <date when="1998-11-03"/>
        </correspAction>
        <correspAction xml:id="i-Chr8xQdBJwHseCi1cod2Cy" type="submission">
          <date when="1998-10-28"/>
        </correspAction>
        <correspAction xml:id="i-PfR7StRc9xvKqX4TS2Ca33" type="referral">
          <date when="1998-11-03"/>
        </correspAction>
        <correspAction xml:id="i-T7eHbK6QBv2PQrNEVhrhtj" type="dismissal">
          <date when="1998-11-03"/>
        </correspAction>
        <correspAction xml:id="i-V3yWpyTuWGdWhWTiW96RkM" type="submission">
          <date when="1998-10-28"/>
        </correspAction>
        <correspAction xml:id="i-L3eHHqMzc4kcHFq1svBvyu" type="assigned"/>
        <correspContext corresp="i-L3eHHqMzc4kcHFq1svBvyu">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0001.pdf"/>
      <div xml:id="i-put9Rbio21awnYUNXxtKz" type="motHeader">
        <div xml:id="i-DQ82Pw3ZKNynsA2UF3x59" type="motTitle"/>
        <div xml:id="i-K8WSCjefTgFcGASvvDrbH9" type="motSubmissionInfo"/>
      </div>
      <div xml:id="i-WbK1DafqfHz4bQLmK43HC2" type="motBody">
        <div xml:id="i-2777GVe6VqjQgFCrZ4mCLQ">
          <p xml:id="i-41DDmCM2EQJLf2LjZHi8Cw">
            1998/99 Kr509 Kr508-510
          </p>
          <p xml:id="i-JZ46qbfWb1DSQEno1QecJi">
            Motion till riksdagen
          </p>
          <p xml:id="i-E1aPUNUKsXnE6YALysvrmP">
            1998/99:Kr509 av Dan Kihlström m.fl. (kd) Ungdomspolitiken
          </p>
          <p xml:id="i-5VCKdtDxDUcCHj6ACCfsXc">
            Att vara ung är att genomgå en speciell livsfas då man är särskilt
            sårbar och påverkbar. Ungdomstiden har också förlängts i vårt
            moderna samhälle. Men att vara ung är också att tillhöra en åldersgrupp
            som har vissa gemensamma problem och utmaningar. Vi ser hur ungdomar
            på arbets- och bostadsmarknaden drabbas särskilt hårt av arbetslöshet
            och rådande bostadssituation. Ungdomar som grupp släpar också
            efter andra åldersgrupper i materiellt hänseende. Denna utveckling
            har pågått sedan 20 år tillbaka. Ungdomar börjar tjäna egna pengar
            allt senare i livet, dels beroende på att utbildningstiden förlängts,
            dels beroende på den höga arbetslösheten i denna åldersgrupp.
            Det är mot denna bakgrund motiverat med en statlig ungdomspolitik
            som örsöker samordna insatser för ungdomar och stödja kommuner,
            ideella organisationer och andra krafter i samhället att medverka
            till positiva levnadsvillkor för dagens och morgondagens ungdomar.
          </p>
          <p xml:id="i-235mjQZzCtqABHFtpJFKnr">
            2 Passiv regering
          </p>
          <p xml:id="i-MyCyJoK9YHgb8eGbR6tRto">
            Under slutet av 1980-talet och början av 1990-talet utvecklades
            ungdomspolitiken. En tydlig milstolpe i utvecklingen av en samlad
            ungdomspolitik skedde under åren 1991—94 när Ungdomsstyrelsen
            skapades, bidragsreglerna till ungdomsorganisationerna blev mer
            målstyrda, nationella riktlinjer antogs, en utredning om ungdomars
            levnadsvillkor tillsattes, en återkommande studie av ungdomars
            värderingar påbörjades och en samlad ungdomspolitisk proposition
            (prop. 1993/94:135) förelades riksdagen. Flera av initiativen
            som då togs utgick från att ungdomsfrågorna skulle få en återkommande
            och seriös behandling i riksdagen. Men efter 1994 års val har
            mycket litet hänt. Det enda positiva är att den nya myndigheten
            har kunnat etablera sig och att en uppföljande studie av ungdomars
            värderingar gjorts. Men inga nya politiska initiativ har tagits,
            om man undantar tillsättandet av den ungdomspolitiska kommittén
            som delvis fick i uppdrag att utreda det som redan var utrett.
            Under de fyra år som gått sedan hösten 1994 har Sverige haft fyra
            olika ungdomsministrar. Dessutom har ungdomsenheten på tidigare
            Inrikes-
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0002.pdf"/>
          <p xml:id="i-CJTfPiCojCkVdtzu3Sef3x">
            departementet fått byta departement ett antal gånger. Effekten
            har blivit en Mot.
          </p>
          <p xml:id="i-3qAFDZpxaD3tT37BvyNzJt">
            passiv ungdomspolitik av passiva statsråd.
          </p>
          <p xml:id="i-AqmcKNddk73hNh3P3jZP3H">
            3 Nationella riktlinjer
          </p>
          <p xml:id="i-Ksy4nCzvP6PihXtYbDKDtW">
            Bland förslagen i propositionen (prop. 1993/94:135) om ungdomspolitik,
            fanns förslag till riktlinjer för ungdomspolitiken, vilka riksdagen
            sedan ställde sig bakom. Riktlinjerna ska ge vägledning för statliga
            och kommunala insatser för ungdomar. Eftersom ungdomsfrågor berör
            flera olika områden är det viktigt att man samverkar över traditionella
            gränser både mellan olika offentliga myndigheter och förvaltningar
            och mellan förvaltningar och ideella krafter i samhället. Ungdomarna
            själva är den viktigaste resursen i allt utvecklingsarbete och
            det måste därför utgå från ungdomarnas perspektiv. Riksdagen beslutade
            1993/94 om följande riktlinjer för ungdomspolitiken: Stödjande
            insatser. De offentliga insatserna för ungdomar bör i första hand
            vara stödjande och bygga på ungdomars, föräldrars och andra närståendes
            engagemang. Helhetssyn. Åtgärder inom olika områden skall präglas
            av en helhetssyn på ungdomars situation och utgå från ett ungdomsperspektiv.
            Goda uppväxtvillkor. Alla ungdomar skall ha rätt till goda uppväxtvillkor
            som tillgodoser både behovet av trygghet och av personlig utveckling.
            Etablering i vuxensamhället. Ungdomar skall ges goda förutsättningar
            att etablera sig som vuxna och göra egna val. Främja ansvarstagande.
            Ungdomars personliga ansvarstagande, medmänsklighet, delaktighet
            och inflytande skall främjas. Ökad samverkan. Myndigheter och
            organisationer bör i ökad utsträckning samverka i ungdomspolitiska
            frågor. Engagemanget inom den ideella sektorn skall tas till vara.
            Syftet med dessa riktlinjer är att de dels ska styra de statliga
            insatserna på alla de områden där ungdomsfrågor behandlas, dels
            inspirera kommuner och ideella organisationer att kraftsamla kring
            en positiv och stödjande syn på ungdomar och deras väg in i vuxenlivet.
            Det är angeläget att dessa nationella riktlinjer för ungdomspolitiken
            regelbundet utvärderas och preciseras för att bland annat kunna
            få fram konkreta delmål. Men i stället för att förverkliga riksdagens
            beslut lät den socialdemokratiska regeringen i ett av sina få
            initiativ tillsätta en ny utredning, Ungdomspolitiska kommittén
            (SOU 1997:71). Men trots att utredningen presenterade sina förslag
            våren 1997 bereds utredningens förslag fortfarande i Regeringskansliet.
            Det är till exempel märkligt att regeringen i sin skrivelse 1994/95:127
            om ungdomsfrågor inte med ett ord redovisar på vilket sätt arbetet
            med att förverkliga de mål för ungdomspolitiken som riksdagen
            beslutade om 1993/94 har fortskridit. Att då bara hänvisa till
            en ny proposition innebar att det påbörjade förnyelsearbetet bromsades
            upp.
          </p>
          <p xml:id="i-movDk5bCewPdNxfbaSeNN">
            1998/99Kr509
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0003.pdf"/>
          <p xml:id="i-7BCu63fypWmDRLjhXEp64G">
            Mot.
          </p>
          <p xml:id="i-TZayvkGuEBb9QS3ydeC1xD">
            5-4 Ungdomar en resurs
          </p>
          <p xml:id="i-7N5FKJXzzxR5wiQYeXxduw">
            1998/99Kr509
          </p>
          <p xml:id="i-G2gZnFhpyt8JknRK3abGTd">
            Ungdomars inflytande i samhället och deras möjlighet att påverka
            samhällsutvecklingen, har på senare tid aktualiserats i ökad utsträckning.
            Runt om i landet har olika initiativ tagits för att ungdomar ska
            bli mer delaktiga i frågor som berör dem. Vår uppfattning är att
            det finns ett intresse hos beslutsfattare på olika nivåer att
            ungdomarna ska vara med och påverka i olika samhällsfrågor. För
            att detta ska fungera behövs en samlad och aktiv ungdomspolitik
            på nationell nivå. Den unga generationen är en stor resurs för
            samhället. Det är viktigt att de värderingar som de tillför, integreras
            i samhället och även tillåts påverka samhällsutvecklingen. Vi
            kristdemokrater menar att det också är viktigt att generationsaspekterna
            beaktas på ett bra sätt i den politiska beslutsprocessen. Det
            är därför viktigt att ungdomsfrågorna ständigt hålles levande
            i riksdagen.
          </p>
          <p xml:id="i-39gQFfykgpydS5ABuUt5LH">
            5 Framtidstro och identitet
          </p>
          <p xml:id="i-ScE4VrZZXbE8U2GwJ6gteQ">
            Ungdomars framtidstro formas i stor utsträckning av deras framtidsutsikter.
            En positiv framtidstro motiverar engagemang, utbildning, ansvar
            och stimulerar till delaktighet i samhället. Brist på framtidstro
            och på de egna möjligheterna att skapa ett gott liv för sig själv
            och sina närmaste leder lika osvikligt till brist på engagemang
            och ansvarstagande. Att hitta vägar för att ge våra ungdomar framtidstro
            och vilja till engagemang är därför en uppgift för hela samhället.
            När identiteten formas behövs nära och varma relationer med vuxna
            människor som är mogna att tåla konflikter och frigörelseprocesser
            utan att svika. Föräldrar behöver stöd i sin roll för att orka
            med det civilkurage som krävs för den uppgiften. För att kunna
            bryta sig loss och bli en självständig individ måste man ha något
            att bryta sig loss ifrån. Villkoren för dagens ungdomsgeneration
            är annorlunda jämfört med tidigare generationers. Idag saknar
            tyvärr många ungdomar vuxna i sin närhet som orkar, har tid och
            vilja att vara den trygghetsfaktor som är en förutsättning för
            frigörelseprocessen och identitetsskapandet. Det är en av förklaringarna
            till den rotlöshet och det utanförskap som många ungdomar ger
            uttryck för idag. Samtidigt som ungdomar tydligt uttrycker att
            de vill ha mer kontakt med vuxna sitter äldre människor ofta isolerade
            utan kontakt ens med sina närmaste. Större gemenskap mellan generationerna,
            inte bara mellan föräldrar och barn utan i alla olika miljöer
            i samhället är en viktig förutsättning för att öka ungdomarnas
            möjligheter att utveckla självkänsla och stark identitet. Därför
            måste olika åtgärder vidtas för att bryta generationssegregationen
            genom att samvaron mellan generationerna underlättas. En annan
            viktig faktor för identitetsskapandet är känslan av kontinuitet.
            Den stöds av ett allmänt accepterat normsystem för hur samverkan
            mellan människorna i ett samhälle ska fungera. En etik som betonar
            alla människors lika värde och det personliga ansvaret för sig
            själv och sina medmänniskor är en viktig grund när en ung människa
            söker fast förankring i en snabbt föränderlig omvärld. Samtidigt
            som etiken och normsystemet syftar till fasthet och skydd av varje
            individ måste det inspirera till utveckling av
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0004.pdf"/>
          <p xml:id="i-2WHq3s8Wwxx3EGVuTjADk1">
            personligheten, till initiativ och nytänkande, till vilja att
            ta ansvar för allt Mot.
          </p>
          <p xml:id="i-Giz8C4vN3Fm3CQA3vFHzWY">
            större, både personliga och gemensamma, uppgifter. Också i upplevelsen
            av förändring behöver man en referensram, en trygghet i att man
            kan lita på både medmänniskors och det offentligas handlande.
          </p>
          <p xml:id="i-EVeVszEETH3EoXWPhW7fxU">
            6 Riktlinjer för ungdomspolitiken
          </p>
          <p xml:id="i-W6o9FpwdPUJ3fbgN6MiiMG">
            För att uppnå en samlad träffsäkerhet när det gäller insatser
            på ungdomsområdet krävs aktuella och tydliga mål för ungdomspolitiken.
            De flesta av de beslut som fattas av politiker och av offentlig
            förvaltning påverkar också, direkt eller indirekt, ungdomarnas
            framtidsutsikter. Miljöpolitiska beslut bestämmer deras framtida
            livsbetingelser, beslut inom näringspolitikens område påverkar
            chanserna att få jobb, hur ekonomin hanteras får effekter för
            framtida skatteuttag och bidragssystem, skolpolitikens utformning
            påverkar deras dagliga liv mycket påtagligt. Det finns ett stort
            behov av samordning av de insatser som görs för ungdomar på olika
            nivåer i samhället. Risken är annars stor att de inte får avsedd
            effekt. Det gäller inte minst ungdomar som har behov av särskilda
            insatser. En samlad ungdomspolitisk proposition under varje mandatperiod
            är ett viktigt instrument för att lyfta fram ungdomsfrågorna,
            höja deras status och presentera en samlad bild av ungdomars situation
            i dagens samhälle. En återkommande ungdomspolitisk proposition
            bör innehålla, förutom aktuella beslutsärenden, följande: —uppföljning
            av de nationella riktlinjerna för ungdomspolitiken, —fastläggande
            av nya konkreta delmål för den närmaste fyraårsperioden, —utvalda
            statistiska mått som beskriver ungdomars levnadssituation, vilka
            återkommande följs upp och utvärderas, —-omvärldsanalys av ungdomars
            levnadsvillkor, —samlad redovisning av vad den statliga sektorn
            gjort i ungdomsfrågor sedan förra propositionen, —samlad bedömning
            av vad stat och kommun satsar på barn och ungdom, —förslag till
            strategi för ungdomspolitiken de närmaste åren.
          </p>
          <p xml:id="i-FCuH59tS2iezp7pKqWy5gf">
            7 Generationsperspektivet
          </p>
          <p xml:id="i-ENkac9cEnj6LcgkBBQq3bb">
            I december 1992 tillsatte fyrpartiregeringen en utredning, kallad
            Generationsutredningen, som presenterade sitt betänkande Tillvarons
            trösklar — Ungdomars levnadsvillkor och framtidsutsikter (SOU
            1994:77) våren 1994. Syftet med utredningen var att sammanställa
            kunskaper och ge en helhetsbild av ungdomars = livsvillkor, ge
            = förslag på hur generationsperspektivet kan få en mer framskjuten
            plats i det politiska beslutsfattandet samt, lägga förslag som
            bidrar till att underlätta ungdomars etablering, främst på arbets-
            och bostadsmarknaderna. Utredningen betonade bland annat vikten
            av ytterligare initiativ för att stärka ungdomars inflytande på
            olika nivåer. Den nuvarande regeringen har inte tillvaratagit
            de slutsatser och förslag som utredningen framförde. En jämförelse
            mellan dagens respektive tidigare ungdomsgenerationer tyder på
            att de olika generationerna i huvudsak följer liknande etablerings-
          </p>
          <p xml:id="i-3J87Z8RBXxhPPE9iN4T7Gs">
            1998/99Kr509
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0005.pdf"/>
          <p xml:id="i-5Q2rcigvRZr9PXoVShuPcK">
            Mot. 7 mönster. Skillnaderna står framför allt att finna i att
            1998/99Kr509 etableringsprocessen för dagens ungdomar tenderar
            att bli alltmer utdragen. Det framstår tydligt att ökade utbildningskrav
            och en svårare arbetsmarknadssituation för många leder till låga
            inkomster under en relativt lång tid. Det är också viktigt att
            se till de särskilda villkor som gäller för den ungdomsgeneration
            som upplevt omställningen från den utvecklingsoptimism som gällde
            under deras uppväxt till de betydligt kärvare förutsättningar
            som råder nu. För att riksdagen bättre ska kunna beakta generationsaspekterna
            vid viktiga beslut är det nödvändigt att effekterna av de olika
            besluten vad avser fördelningen mellan olika generationer redovisas
            så långt det är möjligt. Detta är särskilt viktigt när regeringen
            lämnar förslag rörande skatter eller transfereringar. Det är nödvändigt
            att på allvar anta utmaningen att ge ungdomar möjligheter att
            engagera sig i samhällsarbetet. Att ha inflytande innebär också
            att dela ett ansvar. Ungdomar behöver tidigt uppmuntras till samhälls
            - ansvar genom att de får inflytande och får delta aktivt i skolan,
            på arbets- platsen, i närmiljön, i ideellt arbete osv. Genom att
            visa tillit till och stödja ungdomars egna aktiviteter stimuleras
            deras kreativitet och ansvarskänsla. Ungdomars deltagande i föreningslivet
            har minskat kontinuerligt. Framför allt har de idéburna folkrörelserna
            och de politiska ungdomsförbunden tappat medlemmar. Det ska inte
            tolkas som att ungdomar är ointresserade av samhällsfrågor, men
            deras intresse tar sig nya och andra uttryck som är viktiga att
            fånga upp. Den vuxna delen av befolkningen kan inte förvänta sig
            ansvar från ungdomar om de unga inte känner att deras uppfattningar
            och åsikter tas på allvar. Samtidigt kan inte alltid ungdomars
            förväntningar och krav tillgodoses. Det är därför viktigt att
            på alla nivåer ha en dialog byggd på ömsesidig respekt. Olika
            former för försöksverksamhet som kan öka ungdomars möjligheter
            att delta i den demokratiska beslutsprocessen bör också stödjas,
            till exempel ungdomsfullmäktige och ungdomsråd, som prövas på
            några ställen i landet.
          </p>
          <p xml:id="i-HsTX1TVp4VpUZYKzJF9WCb">
            8 Ungdomsstyrelsen
          </p>
          <p xml:id="i-MDD4eMKWEcDDRMr2aZxcJU">
            I den ungdomspolitiska propositionen föreslogs att dåvarande
            Statens ungdomsråd skulle utvecklas till en fullödig statlig myndighet
            med ett tydligt ansvar för att samordna ungdomspolitiken och handlägga
            bidragsfrågor. Myndigheten, som fick namnet Ungdomsstyrelsen,
            fick en generaldirektör som chef. Sedan sommaren 1994 har myndigheten
            arbetat och under tiden successivt stärkt sin kompetens och status,
            inte minst gentemot kommunerna som idag i myndigheten har en naturlig
            samarbetspartner. Ungdomsstyrelsens utrednings- och informationsverksamhet
            har också utvecklats vilket innebär att andra myndigheter fått
            bättre beslutsunderlag i frågor som berör ungdomar. Kristdemokraterna
            följer med intresse den fortsatta utvecklingen och anser det viktigt
            att myndigheten får de resurser som behövs i framtiden för att
            fortsatt kunna främja goda uppväxtvillkor för ungdomar samt att
            verka för att unga människor görs delaktiga i samhällsutvecklingen.
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0006.pdf"/>
          <p xml:id="i-TJhD8S92Pbw8hVxWnWaTPw">
            9 Utbildning, arbete och bostad
          </p>
          <p xml:id="i-bBTbvqWDrnsztm3nHDEVa">
            Vår målsättning är att alla ungdomar mellan 18 och 24 år skall
            erbjudas jobb eller meningsfulla studier före år 2002. Om samhället
            inte lyckas med att ge ungdomar meningsfull utbildning eller möjlighet
            till sysselsättning riskerar vi att skapa ett utanförskap där
            ungdomar känner att de inte är en del av samhället, och att de
            inte fyller någon funktion i vardagen. Satsningar på att lösa
            ungdomsarbetslösheten är därför inte bara en ekonomisk fråga utan
            det handlar om ungdomarnas möjligheter att komma in och etablera
            sig i vuxenlivet. I dag är det svårt för ungdomar utan högre utbildning
            att konkurrera om jobben, samtidigt som konkurrensen om högskoleplatserna
            ökar. Arbetsrättens turordningsregler och de många gånger höga
            ingångslönerna är andra faktorer som försvårar ungdomarnas situation
            på arbetsmarknaden. Utbildningsplatser är en av de allra billigaste
            åtgärderna i kampen mot arbetslösheten. Förutom att antalet arbetslösa
            sjunker, då de i stället utbildar sig, så gör deras ökade kompetens
            dem mer attraktiva på arbetsmarknaden. Dessutom ökar Sveriges
            konkurrenskraft med välutbildade människor. De snåriga ersättningsreglerna
            för arbetslösa, kombinerat med låga ersättningsnivåer, innebär
            att många ungdomar måste söka socialbidrag för sin dagliga överlevnad.
            Det finns även en risk för att många ungdomar fastnar i ett bidragsberoende.
            Den garanti som utfärdades inför valet 1994 om att ingen under
            25 år skulle behöva vara arbetslös mer än 100 dagar har ännu inte
            förverkligats. Många ungdomar riskerar att fastna i ett evigt
            kretslopp av arbetsmarknads- politiska åtgärder och ersättningsperioder
            i öppen arbetslöshet. Arbets- marknadens parter bör eftersträva
            ökad flexibilitet vad gäller lönesättning för ungdom. En lägre
            ingångslön kan vara ett verksamt sätt att få fler unga i arbete.
            Ett lärlingssystem med tre- eller fyraårig utbildning/lärlingstid
            där teori och praktik varvas bör utvecklas. Att utveckla praktiksystemet
            ytterligare och få till stånd lärlingsutbildning ute i företagen
            är ett sätt att garantera ungdomar arbetsmöjligheter och framtida
            anställning. Det är oerhört viktigt att ungdomar erbjuds meningsfull
            utbildning eller praktik. Idag dras gymnasieskolan med ett antal
            problem. Många elever lämnar utbildningen innan den fullföljts.
            Ofta handlar det om studietrötta ungdomar och de krav som gäller
            för alla oavsett inriktning och ambitioner. Det krävs därför tydliga
            förändringar. Det ska till exempel vara möjligt att ullfölja gymnasiestudier
            på lika villkor upp till tjugofem års ålder. Det är positivt att
            antalet platser inom vuxenutbildning och högskola växer, men det
            är viktigt att värna om utbildningens kvalitet när utbyggnaden
            sker så fort. Lärare måste anställas, fler studentbostäder byggas
            och det behövs fler lokaler som bibliotek, datorsalar m.m. Studiestödet
            måste vara utformat så att ingen avskräcks från studier av rädsla
            för höga studieskulder. Vi kristdemokrater vill höja bidragsdelen
            i studiestödet, samt även ribeloppet, d v s det belopp man får
            tjäna utan att studiestödet reduceras. I detta sammanhang är det
            viktigt att poängtera att ungdomars arbets- löshetsproblem i grunden
            är ett allmänt samhällsproblem. Särskilda insatser
          </p>
          <p xml:id="i-4u2RPUCRFvZMhdHgUJfkmX">
            Mot. 1998/99Kr509
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0007.pdf"/>
          <p xml:id="i-URvjaCd579WxuQ3HHvvwoD">
            Mot. 9 gentemot ungdomar ska inriktas på att undanröja de faktorer
            som 1998/99Kr509 leder till att ungdomar har en högre arbetslöshet
            än andra åldersgrupper. Ungdomars situation på bostadsmarknaden
            är bekymmersam. Det beror på de höga skatterna på boendet, de
            höga produktionskostnaderna, höga arbetslösheten bland ungdomar
            samt det faktum att ungdomar i dag generellt sett har en relativt
            svagare ekonomisk ställning än tidigare. En ny bostadspolitik
            som främjar lägre boendekostnader och ökad valfrihet i form av
            storlek och standard på lägenheter krävs. Ett bosparande för bl
            a ungdomar bör införas för att öka ungdomars möjlighet att köpa
            eller rusta upp en lägenhet. Erfarenheter från orter där man byggt
            bra och billiga ungdomsbostäder bör i ökad utsträckning utvärderas
            och spridas runt om i landet. Ungdomars speciella villkor på bostadsmarknaden
            bör särskilt studeras. Kristdemokraternas utbildnings-, bostads-
            och arbetsmarknadspolitik utvecklas i särskilda motioner.
          </p>
          <p xml:id="i-GYJvffMtpGRzt6KbgFFJW4">
            10 Brottsförebyggande insatser
          </p>
          <p xml:id="i-2ArARRmab1sKwpkc2Ccvj6">
            Känslan av kompetens, att duga något till är fundamental för
            alla människor. Den upplevelsen växer fram i växelspel med andra.
            För föräldrar och vuxna i förskolan och skolan gäller det att
            hitta något hos varje barn att utveckla, uppmuntra och berömma.
            Tyvärr premierar vuxna ofta färdigheter och kunskaper som står
            i överensstämmelse med samhällets statusordning. Där kommer de
            praktiska kunskaperna ofta i skymundan. En viktig uppgift är att
            uppvärdera just de praktiska färdigheterna både i hemmet, förskolan
            och skolan. Den unga flicka eller pojke som inte får sin kompetens
            bekräftad i familjen eller skolklassen, kan kanske istället få
            den upplevelsen i fotbollsföreningen, schackklubben, rockbandet
            eller i någon annan grupp. Unga som istället befästs i en känsla
            av inkompetens, av att inte duga något till, löper större risk
            att attraheras av grupper där kompetenskänslan byggs upp i kriminella
            sammanhang eller i den falska värld som skapas av drogbruk. Ett
            antal händelser med inslag av allt grövre våld har på senare år
            drabbat Sverige. Samtidigt noterar olika iakttagare — forskare,
            journalister och lekmän — en rad förändringar i inställningen
            till mänskliga relationer i vid mening och till människovärdet.
            Barn och ungdomar har oftare behov av psykiatriska och psykologiska
            stödinsatser. Det går självfallet inte att peka ut en enda orsak
            till det grova våldet — och inte en eller ett par åtgärder som
            hastigt skulle stoppa våldshändelserna. En handlingsplan för att
            skapa ett tryggt samhälle där om möjligt alla medborgare har en
            aktiv, medskapande roll är i realiteten också den bästa handlingsplanen
            mot våldsbrottslighet. Vi kristdemokrater anser att insatserna
            oftast kommer när utförsbacken redan börjat. Det är de tidiga
            förebyggande åtgärderna, av det slag vi pekat på bl a i den här
            motionen, som är de viktigaste. Föräldrarna är samhällets viktigaste
            brottsförebyggande faktor. Vi måste dock också prioritera direkt
            brottsföre- byggande åtgärder.
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0008.pdf"/>
          <p xml:id="i-KX5jM2oBCaxjuYrVFqDLBB">
            Kampen mot våldet måste föras på alla nivåer i samhället — i
            hemmet, Mot. bland enskilda organisationer, i skolan och på arbetsplatser
            osv. Inte minst är 1998/99Kr509
          </p>
          <p xml:id="i-zTnkAdhbydZ5JXQb5izkj">
            det nödvändigt att ta till vara den ideella sektorns engagemang
            och kunnande. Centrala direktiv kan aldrig ersätta insatser som
            bygger på kunskap och omsorg om den egna lokala miljön och människorna
            som vistas där. På många håll bedrivs det på den grunden ett värdefullt
            lokalt brottsförebyggande arbete i form av grannsamverkan, föräldravandringar
            på stan, nätverksuppbyggnad och samarbete mellan offentliga och
            ideella insatser.
          </p>
          <p xml:id="i-WN1WMBmmp7Ca5Sfcni8UkT">
            11 Ungdomskulturen
          </p>
          <p xml:id="i-K5qrmhDMMDSTTSeFRPYRA1">
            Kultur i vid mening är ytterligare en förutsättning för ett tryggt
            och människovärdigt samhälle. Kulturen måste finnas tillgänglig
            där och när barn och ungdomar kan ta del av den. Ungdomar föredrar
            ofta kulturupplevelser och egna aktiviteter såsom musikfestivaler,
            rockklubbar, bio eller fria teatergrupper och besöker i mindre
            = utsträckning = traditionella kulturinstitutioner. Kulturlivet
            är ett sätt för ungdomar att markera sin självständighet i förhållande
            till vuxna. Det finns ingen motsättning mellan att erkänna ungdomars
            egna kulturyttringar och att söka mer av samverkan över generationsgränserna,
            att ta ungdomar mer i anspråk i gemensamma aktiviteter. Ungdomsorganisationerna
            måste ges möjlighet att förmedla kultur och göra de unga kulturellt
            medvetna. Det är enligt vår mening mycket viktigt att det förändringsarbete
            som påbörjats för att förbättra barns och ungdomars uppväxtvillkor
            och för att ge våra ungdomar en framtidstro som bygger på självkänsla
            och goda framtidsutsikter drivs vidare utan dröjsmål. Ungdomsgårdar
            fyller en viktig funktion i det förebyggande arbetet, särskilt
            med tanke på att denna verksamhet ofta riktar sig till föreningslös
            ungdom. Verksamheten har låg prioritet i varje kommun. Detta är
            olyckligt.
          </p>
          <p xml:id="i-R9PwuAY6ymDQGrmoSGRVTd">
            12 Ungdomsorganisationer och samlingslokaler
          </p>
          <p xml:id="i-Ga1zRa88DNh2nJehNKC7cx">
            I budgetpropositionen meddelar regeringen att man har för avsikt
            att under 1999 ge Ungdomsstyrelsen i uppdrag att, i samråd med
            Svenska Kommunförbundet samt berörda myndigheter, göra en Översyn
            av föreningslivets tillgång till lokaler i hela landet. Lokaler
            där någon form av riktad verksamhet till barn och ungdomar förekommer
            skall särskilt uppmärksammas. Regeringen talar med kluven tunga.
            Samtidigt som regeringen vill göra en översyn 1999 vill man avskaffa
            bidraget till samlingslokaler. I budgetpropositionen anges nämligen
            att anslaget N 1 Bidrag till allmänna samlingslokaler ska avskaffas.
            Under hela 1990-talet har detta bidrag minskats och nu försvinner
            de sista 40 miljonerna i ett enda drag. Många av dessa allmänna
            samlingslokaler används just till ungdomsverksamhet, ofta på mindre
            orter och på landsbygden. Det märkliga är att en sådan översyn
            som regeringen efterfrågar redan gjorts av Boverket. Det vet vi
            bland annat genom Boverkets rapport, Ungdomsverksamhet i allmänna
            samlingslokaler, levererad till regeringen så sent som 1 oktober
            1998.
          </p>
          <p xml:id="i-Xefw4n5h31k3AM2DYS6WUn">
            10
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0009.pdf"/>
          <p xml:id="i-SMeEc2hGeXgqcAfwNtdZ6k">
            Mot. 11 Regeringen föreslår att 4 miljoner skall avsättas till
            statsbidrag 1998/99Kr509 till några utvalda organisationer. Detta
            bidrag ska tas inom anslaget M 2 Nationell och internationell
            ungdomsverksamhet. Kristdemokraterna motsätter sig detta. Vi anslår
            25 miljoner till allmänna samlingslokaler ( anslag N 1). På så
            sätt slipper anslaget M 2 urholkas med 4 miljoner kronor. Det
            mer målstyrda statsbidragssystemet till ungdomsorganisationerna
            som riksdagen beslutade om 1994 på den dåvarande regeringens förslag
            har utvärderats av Ungdomsstyrelsen. En rapport avlämnades till
            regeringen våren 1997. Erfarenheterna från det nya systemet och
            regeringens slutsatser därav har ännu inte presenterats för riksdagen.
            Ett område som kräver ett skyndsamt agerande är det faktum att
            en del religiösa ungdomsorganisationer hamnat i en sämre situation
            än vad som avsågs i regeringens proposition. De organisationer
            som avses har av ideologiska skäl inget individuellt medlemskap.
            Tidigare fick dessa organisationer bidrag även för den faktor
            som utgår från antalet medlemmar, beräknat på antalet aktiva medlemmar
            eller på antalet döpta ungdomsmedlemmar. När regeringen föreslog
            en övergång till ett nytt bidragssystem betonades i propositionen
            att de religiösa ungdoms- organisationerna skulle få undantag
            från vissa regler på grund av sina speciella medlemsvillkor. I
            propositionen (1993/94:135) står det: ”Förutsätt- ningen för dispens
            bör dock vara att det finns ett tydligt pedagogiskt eller ideologiskt
            skäl för den valda organisationsformen och att den gynnar barnen
            och ungdomarna inom organisationen. Ett annat exempel gäller vissa
            organisationer som av religiösa skäl inte kan ha individuellt
            medlemskap.” I Ungdomsstyrelsens tillämpning av de nya bidragsreglerna
            fick de religiösa ungdomsorganisationerna dispens. Men det bidrag
            som i det nya systemet fastställer storleken utifrån medlemsantalet,
            gjorde att dessa organisationer förlorade. Eftersom den tolkning
            som Ungdomsstyrelsen gjorde inte står i överens- stämmelse med
            riksdagsbeslutet, anser vi att reglerna för bidragssystemet på
            denna punkt måste tydliggöras.
          </p>
          <p xml:id="i-MygCypW2jhwdGPUh59m2Ti">
            13 Hemställan
          </p>
          <p xml:id="i-E6vkBQu1bk8U7jum8aQPsb">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att en samlad ungdomsproposition föreläggs riksdagen under varje
            mandatperiod, 2: att riksdagen som sin mening ger regeringen till
            känna vad i motionen anförts om generationsperspektivet i den
            politiska processen, sh att riksdagen som sin mening ger regeringen
            till känna vad i motionen anförts om stöd till försöksverksamhet
            som kan öka ungdomars delaktighet i den demokratiska beslutsprocessen,
            4. att riksdagen som sin mening ger regeringen till känna vad
            i motionen anförts om att aktualisera och förverkliga målen för
            ungdomspolitiken,
          </p>
          <pb facs="riksdagen-motions-pdf/data/199899/mot_199899_Kr_0509/mot_199899_Kr_0509-0010.pdf"/>
          <p xml:id="i-ARWb4zx8EXyBTa1BgGEAhq">
            1998/99Kr509
          </p>
          <p xml:id="i-2gGhBFjrAcE5oZbApHh5so">
            = att riksdagen som sin mening ger regeringen till känna vad
            i Mot. motionen anförts om ungdomskulturen, 6. att riksdagen som
            sin mening ger regeringen till känna vad i motionen anförts om
            anslag till allmänna samlingslokaler, zT att riksdagen som sin
            mening ger regeringen till känna vad i motionen anförts om att
            M 2-bidraget inte får urholkas, 8. att riksdagen som sin mening
            ger regeringen till känna vad i
          </p>
          <p xml:id="i-3vfPVV1f7iPVT3QANphU8Q">
            motionen anförts om bidrag till religiösa ungdomsorganisationer.
          </p>
          <p type="date" id="i-8rKT1vZA7LodiCiA41LLMH">
            Stockholm den 17 oktober 1998
          </p>
          <p xml:id="i-PScWaKBbE7P7u7YrQAdFb2" type="signatureBlock">
            Dan Kihlström (kd)
          </p>
          <p xml:id="i-WpzAvVceJpx4choz59nVGq">
            Inger Davidson (kd) Yvonne Andersson (kd) Rose-Marie Frebran
            (kd) Amanda Grönlund (kd) Lars Gustafsson (kd) Stefan Attefall
            (kd) Magnus Jacobsson (kd) Helena Höij (kd) Kenneth Lantz (kd)
            Ester Lindstedt-Staaf (kd) Chatrine Pålsson (kd) Fanny Rizell
            (kd) Rosita Runegrund (kd) Ingvar Svensson (kd) Gunilla Tjernberg
            (kd) Maj-Britt Wallhorn (kd)
          </p>
          <p xml:id="i-R1zZqhoHYrbg8YeggGiMog">
            Erling Wälivaara (kd)
          </p>
          <p xml:id="i-GtsBcw24K9Cv3baE92W44r">
            12
          </p>
        </div>
      </div>
    </body>
  </text>
</TEI>
