<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0768/mot_199900_MJ_0768-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ768 pnr: m386
          </p>
          <p>
            Motion till riksdagen 1999/2000:MJ768
          </p>
          <p>
            av Elizabeth Nyström och Lars Björkman (m)
          </p>
          <p>
            Västerhavet
          </p>
          <p>
            Den sittande socialdemokratiska regeringen har som ett av sina
            prioriterade mål att bygga ett ekologiskt hållbart samhälle. För
            att kunna göra detta behövs inte bara nya visioner och beslut.
            Det behövs även att resultaten av vidtagna åtgärder kontrolleras
            och följs upp. I och kring Östersjön pågår ett gränsöverskridande
            arbete kring bl.a. miljöfrågorna, där regeringen är starkt involverad.
            I västerhavet finns uppenbarligen inte motsvarande starka engagemang
            trots de miljölarm som förekommit de senaste åren. Detta kan bl.a.
            märkas genom de neddragningar som de senaste åren gjorts på anslaget
            för övervakningen av de fria vattenmassorna i västerhavet. Enligt
            ett, nu i det närmaste antaget, förslag från Naturvårdsverket
            skall medels- tilldelningen fr.o.m. år 2000 för övervakning av
            de marina bottenlevande djuren i Västerhavet ytterligare drastiskt
            skäras ner, ifrån en redan låg nivå. Enligt föreliggande förslag
            skall den totala tilldelningen för hela denna verksamhet, inklusive
            Östersjön, skäras ner från nuvarande 1,8 miljoner till 1,4 miljoner
            årligen. Nästan hela besparingen, 350 000-400 000 kronor, drabbar
            västerhavet! Sverige har fått skarp skriftlig kritik från det
            inter- nationella havsforskningsrådet (ICES) för Naturvårdsverkets
            förslag till nedskärningar och förändringar av detta viktiga miljöövervakningsprogram
            i västerhavet. De bottenlevande djuren utgör ett extremt viktigt
            inslag i det marina ekosystemet. Förutom att dessa djur är av
            helt avgörande betydelse som föda för bland annat kommersiellt
            viktiga bottenlevande fiskar och kräftdjur är det internationellt
            nu definitivt fastställt att övervakning av förändringar i de
            bottenlevande djursamhällena är den absolut bästa metoden för
            att kontrollera förändringar i den marina miljön. Detta beror
            bland annat på att dessa djur är stationära och de är därför,
            till skillnad från exempelvis fisk, ständigt utsatta för störningar
            i den marina miljön. För att på ett säkert sätt kunna identifiera
            och följa miljöstörningar krävs långa och obrutna tidsserier.
            Västerhavsprogrammet förfogar över serier på upp till 20-30 år.
            Dessa internationellt mycket uppmärksammade tidsserier kommer
            nu att gå förlorade och extremt värdefull information går till
            spillo. Vid ett nyligen genomfört EU-möte har det fastslagits
            att denna över- vakning är av helt avgörande betydelse för kontroll
            av förändringar i det marina ekosystemet. Det förefaller något
            märkligt att Sverige, när vi nu har
          </p>
          <p>
            31
          </p>
          <pb facs="riksdagen-motions-pdf/data/199900/mot_199900_MJ_0768/mot_199900_MJ_0768-0002.pdf"/>
          <p>
            32
          </p>
          <p>
            en kommissionär med ansvar för miljöfrågorna, i princip då tänker
            upphöra Mot. 1999/2000 med denna viktiga miljöövervakning i västerhavet.
            MJ768
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om vikten
            av en fortsatt högkvalitativ miljö- övervakning av västerhavet.
          </p>
          <p>
            Stockholm den 4 oktober 1999
          </p>
          <p>
            Elizabeth Nyström (m) Lars Björkman (m)
          </p>
          <p>
            32
          </p>
          <p>
            Elanders Gotab, Stockholm 1999
          </p>
        </div>
      </div>
    </body>
  </text>
</TEI>
