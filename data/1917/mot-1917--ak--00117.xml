<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__117/mot_1917__ak__117-001.pdf"/>
      <div type="motHeader" xml:id="i-L9z33K41JLxoXgdHwtDiNU">
        <div type="motTitle" xml:id="i-YQaeWCu6o5ERUgZWLKk4AU"/>
        <div type="motSubmissionInfo" xml:id="i-LUNBaVexR5hUceX8LkFLK6"/>
      </div>
      <div type="motBody" xml:id="i-73bCY1wtYSfF5imQ2AEZ2r">
        <div xml:id="i-CQhz6vUt2R1fTMeHteyuFJ">
          <p xml:id="i-LCyJDiEBG1ShKeDww9sTse">
            Motioner i Andra kammaren, Nr 117. 5
          </p>
          <p xml:id="i-8R9FaK1MSawW1qfRcq23pf">
            Nr 117.
          </p>
          <p xml:id="i-XRqrjcRNnRnBGeiRwbq1wX">
            Av herr Andersson i Knäppinge, om skrivelse till Kungl. Maj:t
            angående anläggande av en fiskehamn vid Kårehamn å Öland.
          </p>
          <p xml:id="i-T624oAzWNaCidK4BVpP4No">
            Vid 1912—13 års riksdagar väckte jag m. fl. motioner rörande
            fiske- hamnar och den av fiskehamnskommissionen föreslagna ordningen
            för dessa hamnars bebyggande. Att ej dessa hamnar kunna bliva
            byggda alla på en gång, är ju en given sak; men det har dock blivit
            allt mera klart, att någon granskning och jämkning i den föreslagna
            ordningen för; fiskeham- narnas byggande är av behovet påkallad.
            Att ändring av vad fiskehamns- kommissionen föreslagit i vissa
            fall varit behövlig, det har även riksdagen erkänt såväl genom
            besluten 1912 och 1916 rörande Barsebäcks hamn som ock genom sin
            anhållan år 1913 om förnyad utredning om hamnanläggning vid Grundsund.
            Att fiskehamnskommissionen i den vittomfattande utredning, som
            förelåg, ej i varje särskilt fall skulle nå bästa resultat, är
            förklarligt, enär tiden för besöket på varje plats var starkt
            begränsad, varför även det lokala orts- och befolkningsintresset
            till mycket ringa del kunde bliva ut- rönt. I följd härav torde,
            i kanske mera än ett fall, föreligga starka och talande skäl för
            ändring av den antagna ordningen för hamnarnas be- byggande. Inom
            Kalmar län är det Kårehamn som ej i tillbörlig grad blivit beaktad.
            Att Kårehamn av kommissionen blev uppförd bland de i andra hand
            förekommande hamnanläggningarna och även där som den 15:de i ordningen,
            måste bero på bristande utredning, såvida avsikten med kom- missionens
            arbete var att för Kungl. Maj:t och riksdagen framlägga förslag
            till hamnanläggningar, som skulle befrämja och mera utveckla fiskeri-
            näringen. Beträffande fiskets bedrivande från Öland och i Östersjön,
            är helt naturligt behovet av en fiskehamn på östra kusten av Öland
            det första och absoluta villkoret för att kunna åstadkomma och
            tillvarataga de
          </p>
          <pb facs="riksdagen-motions-pdf/data/1917/mot_1917__ak__117/mot_1917__ak__117-002.pdf"/>
          <p xml:id="i-U9WJRHagy9GCgvpshofY4r">
            6 Motioner i Andra kammaren, Nr 117.
          </p>
          <p xml:id="i-8ou7LDUUxD3kHs32cWLcy5">
            resurser, som i fisket där verkligen äro att taga vara på. Fiskehamnskommis-
            sionen vitsordar ju även detta i sitt utlåtande, där Kårehamn
            och fisket på Ölands ostkust är vidrört. Förutsättningarne för
            bildandet av ett fiske- läge vid Kårehamn är, förutom platsens
            lämpliga läge som fiskehamn, export och import från och till Öland
            av vissa varor, såsom trä och sten, samt behovet av en nödhamn,
            det, att staten där äger ett ganska vid- sträckt område, där lotter
            till vackra boningstomter lätt kunna erhållas. Kårehamn borde
            efter mitt förmenande hava av kommissionen upp- tagits bland de
            i första hand föreslagna hamnanläggningarna. Visserligen är att
            märka att, enligt kommissionens tanke och förslag, skulle endast
            5 år åtgå för samtliga hamnanläggningarna, och i så fall hade
            den föreslagna ordningen haft mindre betydelse — men, som nu byggnadstiden
            på goda grunder icke kunnat antagas så kort utan måste bliva väsentligen
            utsträckt, så försummas en näring, vilken utnyttjad kunde lämna
            bröd och uppehälle åt ett helt litet samhälle. Löts kommun, som
            ligger nära Kårehamn, har genom beslut å kommunal- stämma (se
            bil. 1) begärt påskyndandet av hamnbyggnad i Kårehamn för att
            bevara intresset för fisket samt bereda möjlighet åt särskilt
            yngre arbetare och bondsöner till att i hemorten skaffa sig en
            tryggad existens genom att ägna sig åt fiske samt bedriva det
            som yrke. Då Öland hittills fullständigt saknar hamnar på östra
            kusten och Kårehamn onekligen har det bästa läget för att bliva
            en bra och av naturen ganska väl skyddad hamnplats, är det för
            att fortast möjligt taga till vara en för närvarande ej använd
            näring, som jag, med stöd av vad jag här anfört, hos riksdagen
            vördsamt hemställer,
          </p>
          <p xml:id="i-29vvTZpgw845W24Haq2tHf">
            att riksdagen må hos Kungl. Maj:t anhålla, att förslag till fiskehamn
            vid Kårehamn å Ölands ostkust må upprättas genom kungl. väg- och
            vattenbyggnads- styrelsens hamnavdelning, så vitt möjligt redan
            under innevarande år, med angivande av den erforderliga om- fattningen
            och kostnaden för denna hamnanläggning, och att den därefter snarast
            möjligt må komma till utförande.
          </p>
          <p xml:id="i-7t1T3yW4SPnG5HAyMca1W3" type="date">
            Stockholm den 25 januari 1917. Pehr Aug. Andersson.
          </p>
          <pb facs="riksdagen-motions-pdf/data/1917/mot_1917__ak__117/mot_1917__ak__117-003.pdf"/>
          <p xml:id="i-XaK6bvo2jGZSDBA3x4Rjgr">
            -—
          </p>
          <p xml:id="i-5pzFw5GcfTofZhEE59h6av">
            Motioner 1 Andra kammaren, Nr 117.
          </p>
          <p xml:id="i-Vy4xQCo4MLq9NdZucd45E2">
            Afskrift. Bilaga.
          </p>
          <p xml:id="i-Lz9RyfzeQNmqbeJwQgjCWp">
            »Herr Riksdagsman Pehr Aug. Andersson, Knäppinge.
          </p>
          <p xml:id="i-MyrSCKX1mEf4dwSt7BSbtS">
            Då frågan om behovet av fiskerinäringens upphjälpande för Öland,
            genom fiskehamnars anläggande på statens bekostnad kom till behandling
            inom vår riksdag, blev ej heller, genom Eder vakna omtanke vår
            ort förbigången, då Ni herr Riksdagsman genom Eder motion om fiskehamns
            anläggande vid Kåre- hamn, såsom den enda vid Ölands östra kust
            mest behövliga och genom sitt naturläge lämpligaste platsen, kom
            att fästa kamrarnes uppmärksamhet härpå, för vilket vi giva Eder
            tacksamt erkännande. Visserligen blev Edert yrkande härav beaktat
            och även i så måtto beviljat att en viss summa för fiskehamns-
            anläggningar blev anslagen för att i en kommande framtid för detta
            ändamål användas. Men då Ni herr Riksdagsman i likhet med ortsbefolkningen
            för övrigt till fullo känner behovet av denna fiskehamn, samt
            den förlust som fortfarande drabbar befolkningen för varje år
            genom dröjsmålet med verkställandet av detta önskemål, så få vi
            undertecknade ombud från Löts kommun, enligt bifogade stämmoprotokoll,
            vänligen anhålla att Ni herr Riksdagsman vid denna 1917 års riksdag
            åter ville frambära motionen i fråga, med yrkande att det beviljade
            anslaget må komma Kårehamn till del långt före den förut avsedda
            tiden, som lär kunna inträffa först år 1927. Som ölänningarne
            ej i likhet med fastlandsboen har några inkomstbringande binäringar,
            som öppna några utkomstmöjligheter, vilka locka det yngre släktet
            att kvarbliva på sin fäderneö och där skaffa sig en oberoende
            ställning för fram- tiden, så har en stor del redan lyssnat till
            de locktoner, som ljudit från det mångbesjungna Amerika, samt
            till följd därav ställt sin färd ditut. Till före- kommande härav
            anse vi, att staten bör även räcka Öland en hjälpsam hand varigenom
            den pågående emigrationen i väsentlig mån torde avstanna på grund.
            av att möjligheter givas för bedrivandet av ett lönande utsjöfiske
            medelst motor- båtar och framtiden alltså te sig i långt ljusare
            dager. I förhoppning att Ni herr Riksdagsman ville behjärta denna
            från Löts kommun genom oss framställda begäran, teckna vi med
            största högaktning och odelade förtroende
          </p>
          <p xml:id="i-LxfrLJ5iBm3pDeCvCQfioL">
            Löt den 23 december 1916, Aug. Pettersson. Rikard Pettersson.
            Gottfrid Meurling.
          </p>
          <p xml:id="i-BCuqgjsAPzTm9MegYQYYaJ">
            &gt;Utdrag av protokollet vid kommunalstämman i Löt den ??/1:2 1916.
            1. På grund av behov av inrättandet av ordentlig fiskehamn vid
            Kåre- hamn, fortast möjligt, så beslöt stämman enhälligt att utse
            tre personer, som
          </p>
          <pb facs="riksdagen-motions-pdf/data/1917/mot_1917__ak__117/mot_1917__ak__117-004.pdf"/>
          <p xml:id="i-9WUkYggALbiu32PijPu31J">
            8 Motioner i Andra kammaren, Nr 117.
          </p>
          <p xml:id="i-PVmyAWuS8cYbTZu5gHbxKm">
            skulle uppsätta och inlämna en ansökan till riksdagsledamoten
            från Öland, P. A. Andersson i Knäppinge, att han så vitt möjligt
            är söker påskynda de förbere- dande åtgärder, som förefinnas till
            ovannämnde fiskehamns iordningställande, och uppdrogs åt August
            Pettersson, Rikard Pettersson och Gottfrid Meurling i
          </p>
          <p xml:id="i-Dhv8BXtLNADN9H61NWcEsX">
            Norrby att verkställa och ingiva ifrågavarande ansökan jämte
            utdrag av detta protokoll.
          </p>
          <p xml:id="i-QifjGRH7zMtKMGNRZCg1Eh">
            o
          </p>
          <p xml:id="i-CViuknVpj5eQU3AhotngLW">
            Som ovan å stämmans vägnar:
          </p>
          <p xml:id="i-Fo6ft7d3h5QcutKzCFKjHZ">
            P. Pehrsen, ordf.
          </p>
          <p xml:id="i-Xk7iQNo9MVLARXYMMGjKUE">
            Justerat av: Aug. Pettersson. August Olsson.
          </p>
          <p xml:id="i-YMHp6GfSmJcFR8z4mpAKCA">
            Avskriftens riktighet bestyrkes: Joh. G. Svensson.
          </p>
          <p xml:id="i-7H9tPYoYQpP9hL838mXHbh">
            Riksdagsman.
          </p>
          <p xml:id="i-Exvfp4KwbrZ6dNUAKNcuYN">
            Tryckt hos P. Palmquists Aktiebolag, Stockholm 1917.
          </p>
        </div>
      </div>
    </body>
  </text>
</TEI>
