<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00212">
  <teiHeader>
    <fileDesc>
      <titleStmt>
        <title>Förbud mot alkoholreklam</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot alkoholreklam</title>
          <idno type="rdwebb">GV02So212</idno>
          <rs type="number">So212</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So212/text</ref>
          <ref type="dokument_url_html">http://data.riksdagen.se/dokument/GV02So212</ref>
          <ref type="dokumentstatus_url_xml">http://data.riksdagen.se/dokumentstatus/GV02So212</ref>
          <ref type="doc">http://data.riksdagen.se/fil/107498A8-0CC1-4824-A0F8-222E32D50E58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6R7rZRgYEZCuz61Q266oq3" type="signed"/>
        <correspContext corresp="i-6R7rZRgYEZCuz61Q266oq3">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-Jon9fsxAJ29S3eUcc2z5n4" type="referral">
          <date when="2007-10-16"/>
        </correspAction>
        <correspAction xml:id="i-Dkuqetc3NmKddEfE4rjFS9" type="dismissal">
          <date when="2007-10-16"/>
        </correspAction>
        <correspAction xml:id="i-3ksQGDEpKtfJkUKS9Atgo3" type="numbering">
          <date when="2007-09-28"/>
        </correspAction>
        <correspAction xml:id="i-YBgPWikL4JG2eesmxdm1K3" type="submission">
          <date when="2007-09-26"/>
        </correspAction>
        <correspAction xml:id="i-WshzyFyzUrqeRuBKPeSg4m" type="transfer">
          <date when="2007-09-26"/>
        </correspAction>
        <correspAction xml:id="i-8XabMPhiSQvL2GkBSwExj" type="assigned"/>
        <correspContext corresp="i-8XabMPhiSQvL2GkBSwExj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9xFXGeSjxD8cYGpjGhgGzq">
            1 Förslag till riksdagsbeslut
          </head>
          <list style="ol">
            <item xml:id="i-ANNWcuw6YbHuMrczWNroXG">
              Riksdagen tillkännager för regeringen som sin mening vad som
              anförs i motionen om att regeringen även fortsättningsvis bör
              driva en politik som är restriktiv när det gäller marknadsföring
              av alkohol.
            </item>
            <item xml:id="i-GvJbrcfCh9XnNYcxteJwt5">
              Riksdagen tillkännager för regeringen som sin mening vad som
              anförs i motionen om att ge de särskilda utredare som ska göra
              översynen av alkohollagen ett tilläggsdirektiv i syfte att bringa
              klarhet i hur de svenska bestämmelserna om marknadsföring av alkohol
              förhåller sig till EG-rätten.
            </item>
            <item xml:id="i-3CsQ3GMcbbvwMeX3CRQtoC">
              Riksdagen tillkännager för regeringen som sin mening vad som
              anförs i motionen om att utreda möjligheten att lagstifta om förbud
              mot alkoholreklam.
            </item>
          </list>
        </div>
        <div type="motContent">
          <head xml:id="i-9Uin3W3xstETWAuTWRUZx" type="h1">
            2 Marknadsföring av alkohol är en fråga om folkhälsa
          </head>
          <p xml:id="i-Wc8ZN9FhUJNs885Ng5rDV9">
            För Vänsterpartiet är värnandet av folkhälsan viktigare än den
            fria rörligheten för varor inom EU. Sveriges medlemskap i EU har
            inneburit att totalkonsumtionen av alkohol ökat kraftigt. I totalkonsumtionens
            spår kan vi se hur folkhälsan försämras och missbruksproblemen
            förvärras. Sverige har tvingats sänka alkoholskatten på öl och
            vin samt slopa införselkvoterna för privat konsumtion. Trycket
            mot Systembolagets ställning som monopol har ökat. I folkomröstningen
            inför EU-medlemskapet varnade Vänsterpartiet för att detta skulle
            ske medan andra partier försäkrade att vi inom ramen för EU-medlemskapet
            skulle kunna behålla en restriktiv alkoholpolitik. Vi kan nu konstatera
            att det senare inte var sant. Vi beklagar att vi fick rätt eftersom
            konsekvenserna är så allvarliga med en ökad alkoholkonsumtion,
            fler alkoholrelaterade skador, ökad misshandel, fler som dör på
            grund av alkoholmissbruk och ökad rattonykterhet.
          </p>
          <p xml:id="i-8kxusV37SWszKRmzPFXAYp">
            Det är en utveckling som förskräcker eftersom vi inte vet var
            den kan slu ta. Vänsterpartiet står för en solidarisk och restriktiv
            alkoholpolitik som innebär att tillgängligheten på alkohol ska
            vara begränsad genom höga skatter, ett starkt Systembolag och
            inte minst strängare regler för privatinförsel. En lägre totalkonsumtion
            innebär att den alkoholrelaterade ohälsan och dödligheten minskar.
            Vi måste nu på alla tänkbara sätt bekämpa den ökande alkoholkonsumtionen
            och agera för att återta vår rätt att själva bestämma över vår
            alkoholpolitik. Det handlar om att återskapa den restriktiva alkoholpolitiken,
            som har sin grund i ett folkhälsoperspektiv och som är solidarisk
            i stället för egoistisk.
          </p>
          <head xml:id="i-TPrKFik71naETNXEm2mqad" type="h1">
            3 Gourmetmålet
          </head>
          <p xml:id="i-FqLB3mFJvXr35AhhELzghY">
            Marknadsdomstolen upphävde år 2003 förbudet mot att marknadsföra
            alkohol i tryckta medier (se MD:s dom 2003:5 dnr B 1/02). EG-domstolen
            hade i förhandsavgörandet till Stockholms tingsrätt (mål C-405/98)
            överlåtit till tingsrätten själv att göra en bedömning av om annonsförbudet
            i den svenska alkohollagen var förenlig med den s.k. proportionalitetsprincipen.
            Tingsrätten fann att så inte var fallet vilket Marknadsdomstolen
            därefter fastställde. I det s.k. Gourmetmålet finner Marknadsdomstolen
            att förbudet är alltför långtgående i förhållande till skyddssyftet,
            dvs. folkhälsan, och därför är att anse som handelshinder enligt
            EG-fördraget.
          </p>
          <p xml:id="i-CWn76cn37V1FVvMs2iUpKY">
            Med anledning av det upphävda förbudet skärptes alkohollagen
            (1994:1738) år 2005. Skärpningen innebar bl.a. att begreppet måttfullhet
            vid marknadsföring av alkoholdrycker med högst 15 volymprocent
            alkohol i periodiska skrifter förtydligades. Denna bestämmelse
            vill nu regeringen delvis ta bort (se nedan). Vidare infördes
            krav på att information om alkoholens skadeverkningar ska lämnas
            i anslutning till annonsen. Förbudet mot att vid marknadsföring
            av alkoholdrycker rikta sig till barn och ungdomar under 25 år
            förtydligades (prop. 2003/04:161). Vänsterpartiet vill dock gå
            längre och prioritera folkhälsan framför EG-rättens krav på varors
            och tjänsters fria rörlighet.
          </p>
          <head xml:id="i-828ReVyP8J6vkYuS5a7AUo" type="h1">
            4 Regeringens översyn av alkohollagen
          </head>
          <p xml:id="i-RqpKSEVWCU3yF6tBnXfBSy">
            Regeringen presenterade i september 2007 direktiven till en översyn
            av alkohollagen (dir. 2007:127). Vänsterpartiet finner att direktiven
            i stort har helt fel fokus. Trots att regeringen anger att utgångspunkten
            för översynen är en restriktiv alkoholpolitik till skydd för folkhälsan
            och för skydd av barn och unga (dir. 2007:127 s. 4) kan vi se
            att redan direktiven leder det kommande förslaget i en motsatt,
            icke önskvärd, riktning. Regeringen avser bl.a. att översynen
            ska leda till att bestämmelsen om s.k. indirekt reklam i 4 kap.
            11 b § 2 alkohollagen upphävs.
          </p>
          <p xml:id="i-6aiS34C7C6bfQn7gMAynpR">
            Bestämmelsen innebär att varukännetecken som är i bruk för en
            alkoholdryck ej får användas vid marknadsföring av en alkoholdryck
            med högst 15 volymprocent alkohol (s.k. alkoholhaltig lättdryck).
            Regeringen grundar sin bedömning på en s.k. formell underrättelse
            där EG-kommissionen framfört att bestämmelsen är ett hinder för
            den fria rörligheten för dessa typer av drycker vilket står i
            strid med artiklarna 28 respektive 49 i EG-fördraget (dir. 2007:127
            s. 10).
          </p>
          <p xml:id="i-TV145QvuBe3AcyuY43Du7F">
            En s.k. formell underrättelse från kommissionen är inledningen
            på ett överträdelseförfarande. En formell underrättelse innebär
            att kommissionen begär att Sverige ska kommentera misstanken om
            fördragsbrott. Enligt vår mening bör frågan noga utredas innan
            den aktuella bestämmelsen ändras. Regeringen har dock redan med
            de aktuella direktiven visat att man inte avser att göra någon
            noggrann genomlysning av denna del.
          </p>
          <p xml:id="i-QTXt7XAdaWkQgGqpQJHMGy">
            Vi anser att regeringen, innan den företar den översyn av frågan
            som direktiven stipulerar, bör avvakta ett förhandsbesked eller
            en dom från EG-domstolen. Enligt vår mening bör regeringen även
            fortsättningsvis driva en politik som är restriktiv när det gäller
            marknadsföring av alkohol. Detta bör riksdagen som sin mening
            ge regeringen till känna.
          </p>
          <p xml:id="i-KixjTQCoFiB2aKtokMrS3G">
            Regeringen bör även ta fram ett tilläggsdirektiv till den nämnda
            översynen i avsikt att göra en ordentlig utredning av marknadsföringsbestämmelserna
            i den svenska alkohollagstiftningen i förhållande till EG-rätten.
            Detta bör riksdagen som sin mening ge regeringen till känna.
          </p>
          <head xml:id="i-W4HbrJcaVNhTgDA5G86wXD" type="h1">
            5 Frankrikes alkohollag och EG-rätten
          </head>
          <p xml:id="i-65xbR2vXpJNUrAGNM6hPma">
            EG-domstolen lämnade år 2004 ett förhandsavgörande till en fransk
            domstol där det framgår att den franska alkohollagen inte strider
            mot EG-rätten. Samma år förlorade EG-kommissionen ett mål mot
            Frankrike i EG-domstolen (EG-domstolens dom den 13 juli 2004,
            mål C-262/02, Loi Evin). Innebörden av domen är att Frankrike
            kan fortsätta att stoppa både direkt och indirekt alkoholreklam
            i tv under landskamper. EG-domstolen slår visserligen fast att
            det franska förbudet mot alkoholreklam innebär en begränsning
            av den fria rörligheten men att förbudet kan vara berättigat med
            hänsyn till folkhälsan.
          </p>
          <p xml:id="i-QGXuWMYfc3GVf9mJriJJeZ">
            EG-domstolen slår vidare fast att det är upp till varje medlemsstat
            i EU att avgöra i hur stor grad man vill skydda sitt folks hälsa
            och på vilket sätt detta ska göras så länge som proportionalitetsprincipen
            iakttas. Detta innebär att länder med mer restriktiv alkohollagstiftning
            inte behöver anpassa sig efter andra länders lägre krav. EG-domstolens
            tolkning av den s.k. proportionalitetsprincipen, som framkommer
            både i domen och i förhandsbeskedet, skiljer sig alltså från den
            bedömning som Marknadsdomstolen gjort i Gourmet­målet.
          </p>
          <p xml:id="i-KUCAAJAMk5at9a9htvRjBx">
            Därför bör regeringen tillsätta en utredning som ser över möjligheten
            att förbjuda alkoholreklam. Utredningen bör se över effekten av
            ett eventuellt alkoholreklamförbud samt göra en noggrann EG-rättslig
            proportionalitetsbedömning. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-MV5H5c41fg8A7JKFN9KD5r" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-UvgcWAwe789GkpEVA5D3yB" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-EiYPhGyK7PSWoTcZGF2pMA" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-SodLkxCjvfvwNa3RUvVFb4" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-DQTdLpseLLcZFD6WSwAbjC" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
