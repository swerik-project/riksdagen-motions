<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00438">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__438/mot_1955__fk__438-001.pdf"/>
      <fw xml:id="i-FEgG1aiaPtx4XXtehdJCGF">
        Motioner i Första kammaren, nr 438 år 1955 15
      </fw>
      <div xml:id="i-MKhKtcep1VepNJkac2CZb" type="motHeader">
        <div xml:id="i-91JU9jS8rj1M63b4SNC9oW" type="motTitle"/>
        <div xml:id="i-3uJ6nwCbWsyoiq5DjCBi49" type="motSubmissionInfo"/>
      </div>
      <div xml:id="i-Gx15ANAXowPRUWaoZS7u7f" type="motBody">
        <div xml:id="i-Es75NR1ecLa2k64QLHpNKR">
          <p xml:id="i-PxBF9fVJSomPtpTtvZr2Zj">
            Nr 438
          </p>
          <p xml:id="i-WAmruTitP5TErfrXiqgSaS">
            Av herr Huss m. fl., i anledning av Kungl. Maj:ts proposition
            angående hörselvårdens organisation m.m.
          </p>
          <p xml:id="i-8fvsvQv26iEi1jwtWREqWC">
            De förslag till effektivisering av den hörselvårdande verksamheten,
            som framläggs i proposition nr 96, synes i stort sett vara välbetänkta.
            I administrativt avseende är det fråga om att vinna godkännande
            från statsmakternas sida av den redan pågående utbyggnaden av
            hörcentraler i landstingskommunal regi, varjämte en upprustning
            av det audiolo- giska laboratoriet vid karolinska sjukhuset föreslås.
            Mot ett genom- förande av dessa åtgärder torde någon befogad invändning
            icke kunna göras. I fråga om det statsbidrag, som föreslås komma
            att utgå i vissa fall till inköp av hörapparater, anser departementschefen,
            att detta bidrag endast bör utgå vid inköp hos hörcentral eller
            vederbörande landstings- sjukhus. Departementschefen har därvid
            tagit avstånd från ett yrkande av Sveriges hörapparatleverantörers
            förening, att bidrag borde utgå även till inköp av hörapparater
            av godkänd typ, som försäljs i den privata handeln. Såsom motiv
            härför anför departementschefen, att bidrag hittills endast utgått
            till hörapparater, som utprovats genom särskilt utbildad personal,
            anställd hos Hörselfrämjandet eller av respektive sjukvårdshuvudmän.
            Denna bestämmelse motiverar emellertid inte en praxis av den inne-
            börden, att statsbidrag inte skall utgå för vederbörligen utprovad
            men på annat håll inköpt apparat. Möjlighet bör därför hållas
            öppen för enskilda försäljare av hörapparater att få sina typer
            granskade av tekniska högskolans laboratorium för transmission
            och få de därvid godkända i form av utprovningsexemplar utplacerade
            på hörcentra- lerna. Avsikten med utprovningsbestämmelsen bör
            ju vara att garantera en betryggande individuell utprovning, medan
            departementschefens tolkning begränsar valmöjligheterna vid denna.
            Någon nackdel ur hörselvårdande synpunkt skulle inte uppkomma
            genom inköp eller utbyte av apparat i den privata handeln, förutsatt
            att det första köpet sker efter utprovning av läkare vid hörcentral
            och med intyg från sådan läkare. Arrangemanget skulle däremot
            innebära vissa fördelar. Det skulle bättre tillgodose köparens
            valmöjligheter och som antytts möjliggöra en längre gående individuell
            utprovning. Såsom jämförelse kan nämnas att, om statsbidrag skulle
            komma att införas i vissa fall för inköp av glasögon, som utprovats
            av ögonläkare, det
          </p>
          <pb facs="riksdagen-motions-pdf/data/1955/mot_1955__fk__438/mot_1955__fk__438-002.pdf"/>
          <fw xml:id="i-QabMw1czvxeMSkL1Vfqk69">
            16 Motioner i Första kammaren, nr 438 år 1955
          </fw>
          <p xml:id="i-2zgt3E4A96DCorQJAHAGdP">
            knappast vore rimligt att som villkor för bidraget ställa att
            inköpet sker genom särskild försäljningsorganisation vid sjukhusen.
            Vidare skulle hörcentralerna till en del befrias från sekundära
            kom- mersiella uppgifter såsom arbetet med apparatlager, försäljning
            och bokföring. En betydande del av apparatservicen skulle likaså
            kunna avlastas hörcentralerna och flyttas över på radioaffärer
            och special- optiker, vilka dessutom för kunderna har den fördelen
            att de ur kom- munikationssynpunkt är mer centralt belägna än
            sjukhusen som hör- centralerna knyts till. I sin diskussion huruvida
            inköpscentralen bör uppträda som importör antyder utredningskommittén,
            att centralen vid direktimport av större partier kan bli bunden
            till vissa apparattyper och därigenom nödsakad att utöva en viss
            dirigering över apparatförmedlingen. Denna kan då bli mer bestämd
            av kommersiella synpunkter än av kvalitetsförhållan- den. Samma
            risk föreligger uppenbarligen om statsbidragsrätten görs beroende
            av att apparaterna köps vid hörcentralerna och dessa därför måste
            lägga sig till med betydande lager. Den mycket snabba utveck-
            lingen av tekniken på området, vilken tar sig uttryck i ständigt
            förbätt- rade typer av apparater, innebär därför fara för att
            hörcentralerna skulle komma att tvingas arbeta med omodern utrustning.
            Det kan för övrigt tilläggas, att många hörcentraler i sitt sortiment
            av standardapparater även för vissa apparattyper i kommission
            från den privata handeln. Det kan finnas all anledning att uppmuntra
            och inte försvåra detta samarbete. Med stöd av det som ovan anförts
            hemställer vi, att riksdagen vid behandlingen av proposition nr
            96 måtte uttala att även person som efter utprovning av hörapparatstyp
            hos hörcentral eller vederbörande lands- tingssjukhus köper apparaten
            i enskild handel må anses berättigad till statsbidrag.
          </p>
          <p xml:id="i-DFkvvts55pngwZDN8VEz2s" type="date">
            Stockholm den 22 mars 1955
          </p>
          <div xml:id="i-JXKhGZPZpRDKAKbcctnruR" type="signatureBlock">
            <p xml:id="i-G6j7ScgoekvT17yJgJ8DMU" who="unknown" type="signature">
              Ragnar Huss Per Jacobsson Johan Sunne
            </p>
          </div>
          <p xml:id="i-M2H5EXAcAtmY8874QYjbxC">
            Stockholm, Oskar Eklunds Boktryckeri, 1955
          </p>
        </div>
      </div>
    </body>
  </text>
</TEI>
