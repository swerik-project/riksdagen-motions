<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00008">
  <teiHeader>
    <fileDesc>
      <titleStmt>
        <title>med anledning av prop. 2008/09:80 Äktenskapsfrågor</title>
        <author corresp="i-KGqrEB2Pzg8goYxy9CcDhd i-W4ZdT3cRpUqSBcZCGKXaji">av Lars Gustafsson och Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:80 Äktenskapsfrågor</title>
          <idno type="rdwebb">GW02C8</idno>
          <rs type="number">C8</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C8/text</ref>
          <ref type="dokument_url_html">http://data.riksdagen.se/dokument/GW02C8</ref>
          <ref type="dokumentstatus_url_xml">http://data.riksdagen.se/dokumentstatus/GW02C8</ref>
          <ref type="doc">http://data.riksdagen.se/fil/5C6AC00B-935D-4CA3-9629-9051E159ED29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2AXsDApMVovBSsTJYtPd1D" type="basedOn"/>
        <correspContext corresp="i-2AXsDApMVovBSsTJYtPd1D">
          <ref>Proposition 2008/09:80</ref>
        </correspContext>
        <correspAction xml:id="i-4VGk1dmbbjDVSojzK1hTsS" type="signed"/>
        <correspContext corresp="i-4VGk1dmbbjDVSojzK1hTsS">
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction xml:id="i-CkzJqDH1LRhWJbq641Q8oA" type="referral">
          <date when="2009-01-23"/>
        </correspAction>
        <correspAction xml:id="i-Kd3DPC5VmmghHptGzEsKDU" type="dismissal">
          <date when="2009-01-22"/>
        </correspAction>
        <correspAction xml:id="i-Es91gK9xDjUa37kpcTiHRB" type="dismissal">
          <date when="2009-01-22"/>
        </correspAction>
        <correspAction xml:id="i-6dqAFVqm4ktSMHFppi5Ucp" type="transfer">
          <date when="2009-01-21"/>
        </correspAction>
        <correspAction xml:id="i-151wgPmzqKSRTJ8uvGjeXj" type="submission">
          <date when="2009-01-21"/>
        </correspAction>
        <correspAction xml:id="i-UEf1nWyrbb5LtDTbhjV8i8" type="assigned"/>
        <correspContext corresp="i-UEf1nWyrbb5LtDTbhjV8i8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X9VWmhKSeA9cU9Sq73sJ2a">
            Förslag till riksdagsbeslut
          </head>
          <p xml:id="i-SkqaYfLTDkjMFwrS4BgTGy">
            Riksdagen begär att regeringen återkommer till riksdagen med
            förslag till en lagstiftning om en civilrättslig giftermålsbalk
            som reglerar giftermålets rättsliga innebörd och verkan.
          </p>
        </div>
        <div type="motContent">
          <head xml:id="i-6NmBYxqh3bHU5PHo4cKDSW" type="h1">
            Motivering
          </head>
          <p xml:id="i-USNZmHnWXjJ6QQHK6zhtLL">
            Den proposition som nu lagts fram för Sveriges riksdag kring
            äktenskap och vigselfrågor är inte fullständig, utan kommer att
            kompletteras med motioner i syfte att införa en könsneutral äktenskapsbalk
            i vårt land. Detta är den ordning regeringen har kommit överens
            om, även om konstitutionsutskottets ordförande ifrågasätter att
            detta verkligen kan anses stämma med den anda som finns i regeringsformen.
          </p>
          <p xml:id="i-BzSGp32hZrXUsPz27qoQKk">
            På ett djupt olyckligt sätt har landets statsminister och vice
            statsminister var för sig också uttalat att förändringen innebär
            att bröllopsklockor ska ljuda över enkönade, homosexuella par
            redan före sommaren. Dels inger detta falska förhoppningar till
            de enkönade paren, då inget trossamfund i Sverige rent praktiskt
            kommer att ha hunnit göra de förändringar som skulle krävas för
            detta (om några sådana förändringar alls kommer att göras), dels
            sänder det signaler till landets troende medborgare att respekten
            för religionsfriheten och åtskillnaden mellan stat och kyrka brister
            i landets högsta ledning.
          </p>
          <p xml:id="i-PsBntzSiPXdNcTE6t5JxTD">
            Till skillnad från utredaren Hans Regner tycks de också förutsätta
            att landets trossamfund anpassar sig till den sekulära definitionen
            av äktenskapet. Regner förutsätter tvärtom i betänkandet Äktenskap
            för par med samma kön Vigselfrågor (SOU 2008:17) att det i och
            med en lagändring kommer att finnas flera olika bindande definitioner
            av äktenskapet i det svenska samhället (s. 228):
          </p>
          <p xml:id="i-PPP5SK4bj4xraHTvyD3wKw">
            Lagstiftaren kan inte diktera trossamfundens uppfattningar om
            äktenskapet. Däremot måste lagstiftaren ha frihet att bestämma
            hur det rättsliga äktenskapet skall definieras med hänsyn till
            ett allmänt perspektiv på äktenskapet som en viktig form för familjebildning
            utan att man därvid värderar hur familjebildningen bör gestalta
            sig. Detta kan också sägas vara den utgångspunkt från vilken ÄktB
            utformats när man inskränkt sig till att tillhandahålla praktiska
            lösningar för makarnas förhållanden sinsemellan och avstått från
            etiska värderingar och normer. Lagstiftarens definition av äktenskapet
            behöver alltså inte vara bindande för trossamfunden och medborgarna
            på det sättet att andra uppfattningar om äktenskapet och dess
            närmare innebörd är uteslutna.
          </p>
          <p xml:id="i-7s5mzwaQS5H2MzmL1Mohpe">
            Olyckligt är också att en majoritet av Sveriges riksdag och regering
            har för avsikt att genomföra en förändring av äktenskapets rättsliga
            definition så att den verklighet som historiskt åsyftats med begreppet
            äktenskap inte längre kommer att existera i svenskt lagrum. Insikten
            i den tydliga åtskillnad som måste göras mellan det rättsliga
            äktenskapet (äktenskapets rättsverkningar) och det sociala äktenskapet
            (själva den sociala samlevnaden kopplad till familjebildning)
            tycks också generellt ha varit svag i debatten som föregått beslutet.
          </p>
          <p xml:id="i-S1Xhda6mBiBQ7PLRnUcoGT">
            Äktenskapet har så långt tillbaka vi känner den mänskliga historien
            varit ett såväl socialt som rättsligt erkännande av att var och
            en av oss, utan undantag, har ett manligt och ett kvinnligt ursprung.
            Ingen människa har ännu tillkommit i vårt land utan att arvsanlagen
            från en man och en kvinna sammansmält. Mot denna man och denna
            kvinna har barnet rättigheter, som i FN:s barnkonvention bl.a.
            uttrycks som att barnet har rätt att så långt det är möjligt få
            vetskap om vem denne man och denna kvinna är, och att bli omvårdat
            av dem. Äktenskapet mellan man och kvinna är också den samlevnadsform
            som bäst tillgodoser barnets intressen och rättigheter.
          </p>
          <head xml:id="i-37dhL385fBhFxtNN3fhZ2p" type="h2">
            Nuvarande ordning fungerar väl
          </head>
          <p xml:id="i-Y3xDZcvSpGYmEi4ZHq2nBR">
            Om det vore så att den föreslagna förändringen av äktenskapsbalken
            berodde på verkliga rättsliga krav och skulle resultera i verkliga
            rättsliga förändringar för enkönade par vore förändringen en sak,
            men nu erkänner utredaren Hans Regner tvärtom att det handlar
            om att förändra normerna i samhället. I stället för att äktenskapet
            som hittills syftat till att inte minst normativt hålla fram relationen
            mellan en man och en kvinna i relation till deras gemensamma barn
            som ideal, kommer äktenskapslagstiftningen att syfta till att
            framhålla vikten av att samhället erkänner homosexuella parbildningar.
            Detta är de tankegångar utredaren Hans Regner uttryckt i såväl
            utredningen som offentliga uttalanden. Att på detta sätt förändra
            samhällets grund är mycket beklagligt, då barnets rättigheter
            åsidosätts för en liten vuxen minoritets högljudda krav. Detta
            grundläggande, starka och helt avgörande argument mot en könsneutral
            äktenskapsdefinition i lagstiftningen tycks många i dag inte vilja
            ta till sig. Inte heller i riksdag och regering har ett enda rationellt,
            hållbart argument presenterats som skulle motivera en så omvälvande
            förändring som nu föreslås.
          </p>
          <p xml:id="i-Nk3xpXfUd3pUspG3VqJnJQ">
            Kristdemokraterna har i en partimotion pekat på hur vår grundläggande
            inställning i fråga om könsneutrala äktenskap är att nuvarande
            ordning fungerar väl och att den inte behöver förändras. Det föreligger
            heller ingen diskriminering eftersom det inte föreligger någon
            juridisk skillnad mellan äktenskap och partnerskap.
          </p>
          <p xml:id="i-M7z4Bj99JpzAnz2d4dDWa8">
            Tilläggas kan att det är utredaren som i sitt betänkande visat
            att det inte är en mänsklig rättighet för enkönade par att ingå
            äktenskap, och han använder sig inte heller av argumentet att
            nuvarande lösning med äktenskap för mankvinna-relationer och partnerskap
            för enkönade relationer skulle vara diskriminerande. Att alla
            människor har ett lika högt och okränkbart värde innebär inte
            heller, vill vi framhålla, att alla relationer måste kallas äktenskap.
          </p>
          <p xml:id="i-LhDHnyiBFnhcFBPrnDRqTn">
            I dag utförs omkring hälften av alla vigslar inom något av Sveriges
            många trossamfund, merparten av dessa i Svenska kyrkan. Så vitt
            vi vet har inte några klagomål riktats emot dessa när de genom
            vigseln också förrättat myndighetsutövning. Trots detta har regering
            och riksdag inte på något sätt varit tillmötesgående inför det
            helt enhälliga remissyttrande som Sveriges kristna råd, dvs. Sveriges
            samlade kristenhet, inkom med i respons till Äktenskaps- och partnerskapsutredningens
            betänkande. I yttrandet sades uttryckligen att begreppet äktenskap
            ska bevaras för relationen mellan en man och en kvinna.
          </p>
          <head xml:id="i-AzmGWcBhAjd2QUWQmvTx3a" type="h2">
            Förslag för att inte splittra samhället
          </head>
          <p xml:id="i-UGfHWadeZDMuVW8GzXZC4i">
            I syfte att verka som en enande kraft i såväl regering och riksdag
            som det svenska samhället har Kristdemokraterna försökt nå en
            kompromiss som skulle tillgodose båda parter i frågan, dels de
            som vill införa en könsneutral äktenskapsbalk, dels de som vill
            bevara begreppet äktenskap för mankvinna-relationer. Kristdemokraternas
            förslag har varit att ersätta äktenskapsbalken med en civilrättslig
            samlevnadsbalk som gäller lika för hetero- och homosexuella par.
          </p>
          <p xml:id="i-TsK4vPxJ4nLvuyGk3V7HCg">
            I den uppkomna situationen ställer vi oss genom denna motion
            bakom detta förslag. Vi skulle dock förorda att begreppet civilrättslig
            giftermålsbalk användes, då de homosexuella par som ingått partnerskap
            redan i dag har civilståndet gifta. Det skulle också språkligt
            anknyta till den giftermålsbalk som gällde innan äktenskapsbalken
            instiftades. I lagen bör då också förtydligas att giftermål kan
            ingås dels mellan en man och en kvinna, dels mellan två män eller
            mellan två kvinnor. Samtidigt är det då viktigt att framhålla
            att en sådan giftermålsbalk inte reglerar samlevnaden, utan giftermålets
            rättsliga innebörd, då detta är det enda som förarbetet i form
            av Hans Regners utredning utrett.
          </p>
          <p xml:id="i-F9x7kdV9JoNoEyWc4ZaRFT">
            Därmed skiljer man på den strikt rättsliga ordning som staten
            ska reglera och äktenskapsbegreppet och kyrkornas ceremoni, som
            har starka filosofiska, traditionella och religiösa dimensioner.
            Rent praktiskt innebär det att alla par som vill gifta sig går
            till en myndighet och registrerar det juridiska förbundet. Därefter
            inramar varje par giftermålet på det sätt som de själva önskar.
          </p>
          <head xml:id="i-EHwTBSmr9EoGv1JLcvLVss" type="h2">
            Religionsfrihetens djupgående värde
          </head>
          <p xml:id="i-WyzjehTKo2ddcNTdjbEaTu">
            Samtidigt vill vi betona vikten av att religionsfriheten respekteras.
            Inom trossamfunden finns i dag en stor och växande misstro mot
            den vigselfrihet som i dag utlovas av regeringen, inte minst efter
            statsministerns och vice statsministerns uttalande. Till detta
            ska läggas att partiledaren för ett av oppositionens partier gått
            så långt att han tydligt sagt att han, när möjlighet ges, via
            lagstiftning vill tvinga trossamfunden att viga, med enda alternativ
            att vigselrätten dras in från de trossamfund som inte böjer sig
            för den statliga makten.
          </p>
          <p xml:id="i-Ug2WCMbE67ZXKrYqwgDkio">
            Religionsfriheten är en mänsklig rättighet. Till religionsfriheten
            knyter FN:s allmänna förklaring om de mänskliga rättigheterna
            även så grundläggande friheter som tanke- och samvetsfrihet. Artikel
            18 i FN-deklarationen lyder:
          </p>
          <p xml:id="i-4jVx7mhvhXT9qRQHU6LfY3">
            Envar har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-KHwTzckNVjCY9QHyAoSiiq">
            I Europakonventionen för de mänskliga rättigheterna framgår att
            var och en har rätt till religionsfrihet och att denna rätt innefattar
            frihet att utöva sin religion genom gudstjänst, undervisning,
            sedvänjor och ritualer. Enligt konventionen får inskränkningar
            av religionsfriheten enbart ske i lag, och de måste vara nödvändiga
            bl.a. med hänsyn till skyddet för allmän ordning, hälsa eller
            moral.
          </p>
          <p xml:id="i-U3pkr6x6bi7j7MdD28vEhp">
            Religiösa samfund ska ha rätten att bestämma över sig själva,
            det är grundlagsfäst. Staten ska inte gå in och bestämma vilka
            som får viga sig hos de religiösa samfunden. I Regeringsformen
            2, Grundläggande fri- och rättigheter, stadgas i paragraf 1 såväl
            yttrandefrihet som religionsfrihet. Religionsfriheten är enligt
            svensk grundlag en så kallad absolut rättighet. Detta innebär
            att religionsfriheten såsom den definieras i RF 2:1 frihet att
            ensam eller tillsammans med andra utöva sin religion inte får
            inskränkas.
          </p>
          <p xml:id="i-SF8uBijnBzHnoZU8tfhDNx">
            Äktenskapet och vigselgudstjänsten bygger inom alla religioner
            på en djup övertygelse. Inom såväl romersk-katolska kyrkan som
            de ortodoxa kyrkorna betraktas äktenskapet som ett sakrament.
            För samtliga trossamfund inom Sveriges kristna råd är äktenskapet
            per definition en förening mellan en man och en kvinna enligt
            deras yttrande till utredningen.
          </p>
          <p xml:id="i-M5KyUTuLS68N6kj7UqbG93">
            Äktenskapet och dess ingående tillhör religionsutövningen och
            iakttagandet av religiösa sedvänjor.
          </p>
          <p xml:id="i-TGsXD7HFrgb6SThjJjV6bD">
            Trots detta har det av flera politiska partier och organisationer
            alltså framförts krav att kyrkor ska tvingas att viga par av samma
            kön till äktenskap, i uppenbar konflikt med deras religion och
            tro. Detta går inte att förena med respekt för den universella
            mänskliga rättighet som religionsfriheten utgör. Detta är ett
            mycket tungt vägande argument till att inte införa en könsneutral
            äktenskapsbalk.
          </p>
        </div>
        <div type="motSignatures">
          <list>
            <item xml:id="i-5qocZAao3j3NgZbehp2WuZ" who="i-KGqrEB2Pzg8goYxy9CcDhd">
              Lars Gustafsson (kd)
            </item>
            <item xml:id="i-VTkSzHtUbvkVpqydD1ViEM" who="i-W4ZdT3cRpUqSBcZCGKXaji">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
