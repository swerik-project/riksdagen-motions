<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00431">
  <teiHeader>
    <fileDesc>
      <titleStmt>
        <title>Förbättrad folkhälsa och utjämnade hälsoskillnader i befolkningen</title>
        <author corresp="i-PrmdUu6feMnTN6Rrku6MsP">av Anna-Lena Sörenson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad folkhälsa och utjämnade hälsoskillnader i befolkningen</title>
          <idno type="rdwebb">H102So431</idno>
          <rs type="number">So431</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So431/text</ref>
          <ref type="dokument_url_html">http://data.riksdagen.se/dokument/H102So431</ref>
          <ref type="dokumentstatus_url_xml">http://data.riksdagen.se/dokumentstatus/H102So431</ref>
          <ref type="doc">http://data.riksdagen.se/fil/0252B99D-A425-460E-BDDC-2E053DBA4781</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5uATXsZsAC3Wg9fyANxXmc" type="signed"/>
        <correspContext corresp="i-5uATXsZsAC3Wg9fyANxXmc">
          <note type="signatory" corresp="i-PrmdUu6feMnTN6Rrku6MsP"/>
        </correspContext>
        <correspAction type="numbering" xml:id="i-A552VYNNgPjfPRR8wbJ4xa">
          <date when="2013-10-07"/>
        </correspAction>
        <correspAction type="submission" xml:id="i-2zfUcucTzCfrNCmZeraPyr">
          <date when="2013-10-03"/>
        </correspAction>
        <correspAction type="transfer" xml:id="i-RnhiCjAHM9wp4QRqcsufLz">
          <date when="2013-10-02"/>
        </correspAction>
        <correspAction type="assigned" xml:id="i-9TtmEEzdHVFLVXE2uPgppk"/>
        <correspContext corresp="i-9TtmEEzdHVFLVXE2uPgppk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LRJyAZHRAatoSd4ofc9M7M">
            Förslag till riksdagsbeslut
          </head>
          <list style="ol">
            <item xml:id="i-9bwBRdzXxddBMu6jxRmEGv">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en kommission
              för jämlik hälsa, vars uppdrag ska vara att identifiera oacceptabla
              förhållanden som leder fram till skillnader i befolkningens hälsa
              samt ta fram förslag på hur vi kan minska hälsoklyftorna.
            </item>
            <item xml:id="i-PYGhyDuLKJQxaBLxTJ3J2V">
              Riksdagen tillkännager för regeringen som sin mening vad som
              anförs i motionen om att utvärdera implementeringen av de elva
              nationella folkhälsomålen.
            </item>
            <item xml:id="i-75MjFHh2fBMRf9zoQ2BDW5">
              Riksdagen tillkännager för regeringen som sin mening vad som
              anförs i motionen om att se till att ett tolfte nationellt mål
              om att förbättra den psykiska hälsan skapas.
            </item>
          </list>
        </div>
        <div type="motContent">
          <head type="h1" xml:id="i-4BbiEK1YirM61myeUsupgM">
            Motivering
          </head>
          <p xml:id="i-8eyD69XUpcEGoWzMnmQfy2">
            Sverige var tidigt ute med att försöka skapa en nationell folkhälsopolitik,
            när man formulerade målet om samhälliga förutsättningar för en
            god hälsa på lika villkor för hela befolkningen. Det gjordes när
            riksdagen för tio år sedan beslutade om elva målområden för det
            nationella folkhälsoarbetet. En enkätundersökning har genomförts
            om tillämpningen av folkhälsopolitiken. Den visar att utformningen
            av folkhälsopoltiken har underlättat ett systematiskt folkhälsoarbete
            hos flertalet av de kommuner som svarat på enkäten.
          </p>
          <p xml:id="i-BQb9CMKmpNX5TRgj4T2Ush">
            Det är goda nyheter eftersom ett framgångsrikt folkhälsoarbete
            förväntas leda till en generellt bättre hälsa i befolkningen och
            mindre lidande och ett bättre liv för den enskilde. Vilket väl
            torde vara målet för all politisk verksamhet. Historiskt står
            folkhälsoförbättringar för 30–40 procent av BNP-tillväxten. Folkhälsofrämjande
            åtgärder är därmed en investering för Sverige.
          </p>
          <p xml:id="i-PMsFEVTiR1WTtzHuagWx7H">
            Vi känner ju också till att Sverige, vid en internationell jämförelse,
            har en god folkhälsa. Vi har en hög medellivslängd, en låg barnadödlighet,
            en låg förekomst av infektionssjukdomar och en ganska lycklig
            befolkning i jämförelse med många andra länder.
          </p>
          <p xml:id="i-YXUckwsKDiABq5Jg4Xn9nC">
            Därför är det extra utmanande att Sverige har så påtagliga sociala
            skillnader i hälsa. Skillnaderna i livslängd mellan personer med
            kort och lång utbildning är omkring fem år. Undersökningar av
            hur människor själva uppfattar sin hälsa visar att 80–90 procent
            av dem med eftergymnasial utbildning upplever god hälsa, men endast
            60–70 procent av dem med förgymnasial utbildning. Kvinnor rapporterar
            generellt något sämre hälsa än män.
          </p>
          <p xml:id="i-B9gpWTdYe7nVUijGnchFDN">
            Alla stora dödsorsaker i befolkningen – hjärtsjukdom, stroke,
            cancer, olyckor, självmord och alkoholrelaterade diagnoser – är
            vanligast bland dem med kortast utbildning och ovanligast bland
            dem med längst utbildning.
          </p>
          <p xml:id="i-7S1QNH8frEj94Jy1oo3Vj1">
            Övergrepp som leder till sjukhusvård drabbar betydligt oftare
            personer med förgymnasial utbildning än dem med gymnasial och
            eftergymnasial utbildning.
          </p>
          <p xml:id="i-PbL9QvXwMcR8TgVuJbSMza">
            I förvärvsarbetande åldrar är självmord vanligast i gruppen med
            förgymnasial utbildning och ovanligast bland de eftergymnasialt
            utbildade.
          </p>
          <p xml:id="i-Gm3Tf7ymxsd28whrAVrjSV">
            Sverige har inte som flera andra länder påbörjat ett offensivt
            arbete för att utjämna skillnaderna i befolkningen. Regeringen
            bör tillsätta en kommission för jämlik hälsa. Uppdraget ska vara
            att identifiera oacceptabla förhållanden som leder fram till skillnader
            i befolkningens hälsa samt ta fram förslag på hur vi kan minska
            hälsoklyftorna.
          </p>
          <p xml:id="i-9Kmp5dFGLaBAj3xic6pBPt">
            En utgångspunkt för uppdraget bör vara att utvärdera hur de nationella
            målen för en bättre folkhälsa har implementeras i kommuner och
            landsting med ett särskilt fokus på hur skillnaderna i hälsa uppmärksammats
            och åtgärdats.
          </p>
          <p xml:id="i-VKhBaTPQYCqEn4L6vH6Jec">
            Ett flertal undersökningar har visat att besvär av ängslan, oro,
            ångest och sömnbesvär har ökat i befolkningen och särskilt bland
            unga. Psykisk ohälsa är också en vanlig orsak till sjukskrivningar.
            Det leder också till funktionsnedsättningar och svårt lidande
            hos många människor. Även här föreligger skillnader mellan befolkningsgrupper.
            En ökad risk för sjukdom och ohälsa finns hos grupper med en mer
            utsatt livssituation med ökad psykosocial stress.
          </p>
          <p xml:id="i-9iFL3TSDr3C5X1wcNFskQd">
            Arbetet för en bättre mental hälsa i befolkningen bör få en större
            uppmärksamhet men idag saknas ett delmål för psykisk hälsa i det
            nationella folkhälsomålet. Regeringen bör tillse att ett nationellt
            delmål om psykisk hälsa tillskapas.
          </p>
        </div>
        <div type="motSignatures">
          <list>
            <item xml:id="i-HMWQeB5NyYRQdjbRiEq1cL">
              Anna-Lena Sörenson (S)
            </item>
          </list>
        </div>
      </div>
    </body>
  </text>
</TEI>
