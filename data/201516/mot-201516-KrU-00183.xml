<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-00183">
  <teiHeader>
    <fileDesc>
      <titleStmt>
        <title>Arkeologiska utgrävningar hinder för utvecklingen på landsbygden</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:183 av Betty Malmberg (M)</title>
          <idno type="rdwebb">H302183</idno>
          <rs type="number">183</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H302183/text</ref>
          <ref type="dokument_url_html">http://data.riksdagen.se/dokument/H302183</ref>
          <ref type="dokumentstatus_url_xml">http://data.riksdagen.se/dokumentstatus/H302183</ref>
          <ref type="docx">http://data.riksdagen.se/fil/D6986281-89B0-447C-AD9A-64052141AFC3</ref>
          <ref type="pdf">http://data.riksdagen.se/fil/EBBC11DD-F1B0-4425-8D3F-0D47BC69AAA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KBYwnVmcEAbMbgr6EbwXDx" type="signed"/>
        <correspContext corresp="i-KBYwnVmcEAbMbgr6EbwXDx">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-Tbns7nCRXzPT4aP741vGWv" type="submitted">
          <date when="2015-09-30"/>
          <time when="13:24:47"/>
        </correspAction>
        <correspAction xml:id="i-N8dmftkhH2XiVxXCYhhSUL" type="referred">
          <date when="2015-10-13"/>
        </correspAction>
        <correspAction xml:id="i-UuLNds9yg5AVpEDwDHhXWg" type="assigned">
          <date when="2016-04-27"/>
          <time when="12:47:48"/>
        </correspAction>
        <correspContext corresp="i-UuLNds9yg5AVpEDwDHhXWg">
          <ref type="assignedTo">Kulturutskottet</ref>
        </correspContext>
        <correspAction xml:id="i-WiVUgBq5ddSDB3cRTJxssi" type="behandlas_i"/>
        <correspContext corresp="i-WiVUgBq5ddSDB3cRTJxssi">
          <ref type="uppgift">2015/16:KrU9</ref>
          <ref type="ref_dok_id">H301KrU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Br61xgnwcRg3cae9GX5W5T" type="motHeader">
        <div xml:id="i-D8yyinSNKoV1P5P6oD661E" type="motTitle">
          Motion till riksdagen 2015/16:183 av Betty Malmberg (M) Arkeologiska
          utgrävningar hinder för utvecklingen på landsbygden
        </div>
      </div>
      <div xml:id="i-7yzFCqEGCpqaiGCkQtpNtE" type="motBody">
        <div xml:id="i-GPpp62u9rcgAssM2XNzidc" type="motProposal" subtype="förslag">
          <head xml:id="i-XwK2uN2uB89CCvGJxJmRfU">
            Förslag till riksdagsbeslut
          </head>
          <list xml:id="i-3u1BCW3K3W26jPqdLWnzeP" style="ol">
            <item xml:id="i-UgAUVYcrSQc6FY5V2VBEDJ">
              Riksdagen ställer sig bakom det som anförs i motionen om behovet
              av en översyn av kostnadsansvaret vid arkeologiska utgrävningar
              och tillkännager detta för regeringen.
            </item>
          </list>
        </div>
        <div xml:id="i-Arap6p7DZmw42eVXB2B8tn" type="motContent">
          <head xml:id="i-3DbgPHmdQ2nGzMbMUuoCd3" type="h1">
            Motivering
          </head>
          <p xml:id="i-WMZN4eSAZfmCzENAeM41MF">
            Det är en nationell angelägenhet att skydda och vårda vår kulturmiljö;
            så inleds den första paragrafen i kulturminneslagen. Kulturvård
            är viktigt och det är få som motsätter sig den höga ambition som
            Sverige håller på området. Att få kulturvården att samverka bättre
            med det omgivande samhället är däremot viktigt. Vid exploatering
            av mark inför byggnation eller utökning av verksamhet ställs många
            intressanta projekt på spel eftersom kostnaderna för arkeologiska
            utredningar är höga, men också för att de ska betalas av exploatören
            och eftersom tiden från ansökan till genomförande kan vara orimligt
            lång.
          </p>
          <p xml:id="i-WByHX85CJAw1siiUE5Gom">
            I Östergötlands län till exempel finns ca 60 000 kända fornlämningar.
            Det är därmed ett av Sveriges rikaste län, sett till antal fornlämningar.
            Detta är naturligtvis en riktig skatt, inte minst för kulturhistorien
            och turismen, men i samband med att östgötska företagare vill
            utöka sin verksamhet är den kulturella rikedomen mest till förfång.
            Vid nybyggnation av till exempel en ladugård är det många företagare
            som uttrycker det absurda i situationen att de ska stå för en
            kostnad som de sedan inte kan få någon som helst nytta av. Många
            nyinvesteringar och potentiella företagsutvecklingar blir därför
            aldrig av, vilket är ett allvarligt hot mot bland annat antalet
            arbetstillfällen, inte minst på landsbygden.
          </p>
          <p xml:id="i-BTPv7X7muR6cviuGK1zsPh">
            Enligt uppgift finns en möjlighet för mindre arbetsföretag att
            få bidrag för arkeologiska undersökningar och övriga åtgärder
            enligt 2 kap. 13 § lagen om kulturminnen m.m. Såvida beslutet
            är följden av en myndighets beslut eller någon annan tvingande
            omständighet, och innebär förändringar i nyttjandet av en byggnad,
            en anläggning eller ett markområde. Hur begreppet ”mindre arbetsföretag”
            definieras är dock inte helt lätt att förstå. Enligt RAÄ:s ”Vägledning
            för tillämpning av Kulturminneslagen” framgår att som arbetsföretag
            av mindre omfattning får anses bl.a. företag som innebär mindre
            förändringar i nyttjandet av en byggnad, en anläggning eller ett
            markområde. En liknande definition finns i allmänna råd från 1994
            (http://www.raa.se/publicerat/917192941x.pdf) där det också framgår
            att detta kan motsvara ett jordbruksföretag, utan fast anställd
            personal med 50–70 ha åker och bete samt 40 mjölkkor. Om detta
            är praxis och den gängse definitionen också idag, torde det vara
            ytterligt få lantbruksföretagare som kan komma ifråga för dessa
            bidrag.
          </p>
          <p xml:id="i-2UdixFABUwu1WGkuRdsUPB">
            En översyn av kostnadsansvaret vid arkeologiska utgrävningar
            får därför ses som viktigt att genomföra. I synnerhet som rapporten
            från Brå (Brott under ytan, februari 2007) slår fast att de flesta
            brott mot fornminneslagen beror på slarv vid jord- och skogsbruk
            eller annan exploatering av mark. Skälen anges vara okunskap,
            tidspress och effektivitetskrav. Riksantikvarieämbetet konstaterar
            att myndigheterna måste bli bättre på att samarbeta med markägare
            och exploatörer genom bättre information och tydlighet om vilka
            regler som gäller. Detta är säkert nog så viktigt, men att kostnadsansvaret
            också är en viktig faktor i sammanhanget kan ingen bortse från.
          </p>
          <p xml:id="i-WqcX26u7u4JcnF89cY3fd3">
            Med hänvisning till ovanstående bör därför riksdagen ge regeringen
            tillkänna behovet av en översyn av hur kostnadsansvaret fördelas
            vid arkeologiska utgrävningar.
          </p>
        </div>
        <div xml:id="i-LYN5ydLS3DRXo33zvVUKVY" type="motSignatures">
          <list xml:id="i-UMACwLrmZ1WaW3xVrZVzcj">
            <item xml:id="i-SqaPuhHFMet8pVnE88KpK" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
