<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_ak__1079/mot_1967_höst_ak__1079-001.pdf"/>
      <fw xml:id="i-2irtUcu3Sotn9L1X8P26bQ">
        Motioner i Andra kammaren, nr 1079 år 1967 d
      </fw>
      <div type="motHeader" xml:id="i-NnvXrVPfHSkHACgwW44Tev">
        <div type="motTitle" xml:id="i-WrB6BEqd91qfXf91sbmobH"/>
        <div type="motSubmissionInfo" xml:id="i-PY6PNS14H3fM7diaVHQwep"/>
      </div>
      <div type="motBody" xml:id="i-ECesXNDAiPrwUBt9YdPYTV">
        <div xml:id="i-7RFPN2sxQDdZ68aDfvAt5Q">
          <p xml:id="i-A1uneybN2uRCvvr67rLjU5">
            Nr 1079
          </p>
          <p xml:id="i-MYspCxR8vaA7YatXH9Dy6N">
            Av herr Hedin, i anledning av Kungl. Maj:ts proposition nr 136,
            angående ändringar i jaktlagstiftningen.
          </p>
          <p xml:id="i-AUywfYN8x2GTNcm4cnwHrp">
            Frågan om motorfordonsjakten har såsom påpekats i en annan motion
            ej tagits upp i propositionen om ändring av jaktlagen och bör
            därför utredas. Härvid bör jämväl frågan om jakt från motorbåt
            behandlas. Jakt från motorbåt är förbjuden, och det är angeläget
            att tillse att bestäm- melsen efterleves. Det är t. ex. i lugnt
            väder och dimma ofta lätt att från motorbåt skjuta såväl flygg
            som oflygg fågel, vilket missbruk tyvärr ej heller är ovanligt.
            Efter ostkusten bedrives vanligtvis sjöfågelsjakt från en s. k.
            skåre på en udde eller ett mindre skär med lockfåglar — vettar
            på vattnet utanför. När en fågel skjutits anses jakten ej avslutad
            förrän fågeln upphämtats. Om man därvid använder sig av motorbåt
            anses jakt med motorbåt äga rum även om motorbåten framdrives
            medels rodd. Jaktförhållandena i skärgården, framför allt i dess
            yttre delar, är ofta sådana att släpbåt ej kan medföras och att
            eventuell aktersnurra ej kan avhäktas och ilandföras (för att
            förvandla motorbåten till roddbåt). Det är för sjöfågeljägaren
            i våra skärgårdar praktiskt och naturligt att vid sjöfågelsjakt
            använda sig av motorbåt med mindre inombordsmotor eller aktersnurra.
            Om denna användes som roddbåt när skjutet vilt upphämtas finns
            det knappast någon risk för att detta skall kunna medföra missbruk
            av den i och för sig nödvändiga bestämmelsen att jakt från motordrivet
            for- don är förbjuden. Den här berörda frågan har uppmärksammats
            av jaktutredningen i anled- ning av särskild framställning därom.
            Jaktutredningen har emellertid ej ansett skäl föreligga för att
            införa bestämmelser som medför att upphämt- ningen av från land
            skjuten fågel skall tillåtas med motorbåt som fram- drives med
            rodd. Å andra sidan anför jaktutredningen att därest någon fågel
            blir skadskjuten bör motorbåt användas för att så snabbt som möjligt
            kunna uppspåra och avliva fågeln. Denna bestämmelse blir emellertid
            illu- sorisk om man normalt inte får använda sig av motorbåt under
            jakten, för att med den ro ut för att hämta skjuten fågel. För
            att uppfylla nu gällande bestämmelser måste man nämligen antingen
            ha en släpbåt efter motorbåten, vilken senare förankras på lämplig
            plats för att ej störa jakten, eller båt försedd med aktersnurra
            vilken häktas av och lägges i land för att därmed förvandla båten
            till roddbåt. Om någon fågel skadskjutes kan därigenom
          </p>
          <pb facs="riksdagen-motions-pdf/data/1967/mot_1967_höst_ak__1079/mot_1967_höst_ak__1079-002.pdf"/>
          <fw xml:id="i-XzixGb4QDor7YeGg1EcFqE">
            8 Motioner i Andra kammaren, nr 1079 år 1967
          </fw>
          <p xml:id="i-EQxyedJcKXy3HktYPTEJ5Q">
            tidsutdräkten bli för stor om man antingen måste ta ombord och
            häkta på en landtagen aktersnurra eller ro ut till den förankrade
            motorbåten och göra den startklar. Den berörda frågan har stor
            betydelse för skärgårdsjägarna, och enligt min mening talar starka
            skäl för att bestämmelser utformas som medger att motorbåt framdriven
            genom rodd får användas för upphämtning av skjuten fågel. Frågan
            bör göras till föremål för utredning lämpligen i samband med en
            allmän utredning om jakt från motordrivet fordon. Med stöd av
            ovanstående hemställes, att riksdagen i skrivelse till Kungl.
            Maj:t måtte anhålla om en allsidig utredning angående jakt från
            motordrivet fordon varvid jämväl beaktas skärgårdsjägarnas intresse
            av att använda sig av med rodd framdriven motorbåt för upp- hämtning
            av skjuten fågel.
          </p>
          <p xml:id="i-GzFEJfHE4oq5ZzrBQbXBRi">
            Stockholm den 18 oktober 1967
          </p>
          <p xml:id="i-snHqPpCztCVcgjjrjYxM6">
            Carl Eric Hedin (h)
          </p>
        </div>
      </div>
    </body>
  </text>
</TEI>
