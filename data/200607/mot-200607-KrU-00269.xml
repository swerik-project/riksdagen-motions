<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00269">
  <teiHeader>
    <fileDesc>
      <titleStmt>
        <title>Nationell finansiering av Volontärbyrån</title>
        <author corresp="i-3GrPnM5KDKuSxfWxymYNoC">av Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell finansiering av Volontärbyrån</title>
          <idno type="rdwebb">GU02Kr269</idno>
          <rs type="number">Kr269</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr269/text</ref>
          <ref type="dokument_url_html">http://data.riksdagen.se/dokument/GU02Kr269</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr269</ref>
          <ref type="doc">http://data.riksdagen.se/fil/A4F5C106-54AF-4789-81F7-1B20A740E297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8UDimV96eoNormDCm41h4G" type="signed"/>
        <correspContext corresp="i-8UDimV96eoNormDCm41h4G">
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="referral" xml:id="i-7mGkDzStRWSriEv2UxDDFs">
          <date when="2006-11-07"/>
        </correspAction>
        <correspAction type="dismissal" xml:id="i-KPUyAtdrMxEQgMwVF7kqDy">
          <date when="2006-11-07"/>
        </correspAction>
        <correspAction type="numbering" xml:id="i-XEj7NLn1b5Qz1wpXAPVoH7">
          <date when="2006-11-01"/>
        </correspAction>
        <correspAction type="submission" xml:id="i-WCHFLXShYSg8ui98ZZqw39">
          <date when="2006-10-31"/>
        </correspAction>
        <correspAction type="transfer" xml:id="i-54gjJkq5bV2WGosVSQQuAB">
          <date when="2006-10-30"/>
        </correspAction>
        <correspAction type="assigned" xml:id="i-LSNL7tbhEvk79RxBtzCQez"/>
        <correspContext corresp="i-LSNL7tbhEvk79RxBtzCQez">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MDzWvyhdVeg2pQ4SqCtUvB">
            Förslag till riksdagsbeslut
          </head>
          <p xml:id="i-7C6MRD9zTPSLBQGD5CxT61">
            Riksdagen tillkännager för regeringen som sin mening vad i motionen
            anförs om nationell finansiering för Volontärbyrån.
          </p>
        </div>
        <div type="motContent">
          <head type="h1" xml:id="i-MBE8hqHM6QLWBw8QAMbkxL">
            Nationell finansiering av Volontärbyrån
          </head>
          <head type="h1" xml:id="i-N3RDpTpqT2uuD1CffbFAV2">
            Motivering
          </head>
          <p xml:id="i-8LNzUfkM3LKryKuRwT9ACC">
            Människors vilja att engagera sig är stor i Sverige i dag, men
            många har svårt att hitta en uppgift som passar dem. Vissa av
            de stora frivilligorganisationerna får flera förfrågningar än
            de kan ta emot medan andra mindre kända organisationer har ett
            stort behov av volontärer.
          </p>
          <p xml:id="i-Kv74v28sUnqByLWh6M7NYS">
            Volontärbyrån i Stockholm är unik i sitt slag i Sverige och en
            helt ny funktion för att kanalisera medborgarnas engagemang.
          </p>
          <p xml:id="i-UUzfpxH377JQPGho2Cr3PQ">
            Genom en matchningsfunktion på Internet blir det möjligt för
            organisationer att söka mer specifik kompetens för de olika uppgifter
            de behöver hjälp med, och volontärerna kan själva välja bland
            hundratals aktuella volontäruppdrag. Det gör det möjligt för helt
            nya möten som inte bygger på att volontären redan känner till
            organisationen eller har geografisk anknytning till verksamheten.
            Genom Volontärbyrån skapas nya kontakter, delaktighet och relationer
            som annars inte skulle ha kommit till stånd.
          </p>
          <p xml:id="i-5nvLRV4srC2kqvqum1D492">
            Att ta till vara medborgarnas engagemang på ett effektivt sätt
            är viktigt för vårt samhälle i stort och stärker demokratin samtidigt
            som det betyder mycket personligen för de individer som engagerar
            sig.
          </p>
          <p xml:id="i-59bSpMfXTCXEX23bg59qEv">
            Genom en nationell finansiering skulle utbyggnaden och driften
            av en sådan funktion säkerställas så att alla i hela landet fick
            möjlighet att använda matchningsdatabasen.
          </p>
          <head type="h1" xml:id="i-FwrheodbygH3D4Ke1Vng2p">
            Bakgrund
          </head>
          <p xml:id="i-MkXwCCMxApUjrPThfWR9xQ">
            Hösten 2004 antog EU i ministerrådet gemensamma mål om att man
            vill öka antalet volontäruppdrag för unga och antalet unga som
            volontärer (dokumentnummer 13996/04). Målen är ett led i uppföljningen
            av vitboken Nya insatser för Europas ungdom. Många länder arbetar
            på olika sätt med att inspirera folk att volontera och ta till
            vara på engagemangets positiva kraft. EU-målen går i huvudsak
            ut på att länderna ombeds att på olika sätt stimulera, uppmuntra
            och utveckla volontärskap hos unga eftersom volontärskapet medför
            ökad solidaritet, ett aktivare medborgarskap, ett viktigt informellt
            lärande samt bidrar till utvecklingen av civilsamhället.
          </p>
          <p xml:id="i-5TTdmri8vgKmX7pzNYAhdn">
            Under 20032005 har Stockholms stad satsat på ett pilotprojekt
            för att stimulera engagemanget i kommunen. Satsningen på Volontärbyrån
            har visat sig vara mycket framgångsrik på att just attrahera unga
            människor. 70 % av de volontärer byrån förmedlar är 1535 år, och
            66 % uppger att de volonterar för första gången.
          </p>
          <p xml:id="i-QkWFBf44PvrBrUqAht7Yve">
            Volontärbyrån startade i Stockholm hösten 2002 och är en Internetbaserad
            funktion för att förmedla kontakt mellan volontärer och frivilligorganisationer.
            Volontärbyrån underlättar för alla som vill engagera sig ideellt
            genom att på webbplatsen www.volontarbyran.org erbjuda ett smörgåsbord
            av hundratals aktuella volontär­uppdrag och förmedla kontakt mellan
            dem som vill engagera sig och de frivillig­organisationer som
            behöver volontärer. Volontärbyrån erbjuder organisationer möjlighet
            att registrera sig och söka volontärer genom att formulera uppdrag.
            De som vill engagera sig söker via Internetfunktionen bland de
            registrerade uppdragen och skickar sin intresseanmälan till organisationen
            som sedan tar kontakt och rekryterar den intresserade. På två
            år har man förmedlat ca 3 000 volontärkontakter till de över 250
            organisationer som hittills registrerat uppdrag.
          </p>
          <p xml:id="i-VgEjZm78g8emiwhxry3ke8">
            Volontärbyrån är gratis för volontärer och frivilligorganisationer
            och drivs av Forum för Frivilligt Socialt Arbete med stöd av bl.a.
            Stockholms stad och Justitie­departementet. Forum för Frivilligt
            Socialt Arbete är en ideell intresseorganisation för frivilligorganisationer
            och arbetar för att förbättra förutsättningarna för det frivilliga
            sociala arbetet.
          </p>
          <p xml:id="i-7G7H8vEVTHGdQhn5YzNuTT">
            Volontärbyrån når människor som inte tidigare volonterat. 70
            % av de personer byrån förmedlar är mellan 1535 år och 66 % uppger
            att de volonterar för första gången. Tack vare den effektiva matchningen
            har 74 % av dem som kommit ut på uppdrag stannat kvar i organisationen.
            Volontärbyråns funktion gör det också lättare för oetablerade
            eller okända organisationer att sätta i gång nya projekt och verksamheter.
            Detta gäller inte minst ungdomars projekt där också själva verktyget
            Internet är en naturlig spridningskanal.
          </p>
          <p xml:id="i-3rDHYuwffvuu5WpGUcAREK">
            Det är ett nytt och effektivt redskap för att nå dem som vill
            engagera sig i föräldravandringar, kamratstöd, telefonjourer,
            idrottsevenemang och mycket annat. Det ger också möjlighet att
            dela med sig av en specifik kompetens som ekonomi, information,
            marknadsföring, matlagning eller andra uppgifter som organisationerna
            behöver hjälp med.
          </p>
          <head type="h1" xml:id="i-S9ChkJmHCRi3haiCdGaEDL">
            Volontärbyrån skapar nya möten
          </head>
          <p xml:id="i-XQqspQALectVpZmfWAwpew">
            Volontärbyrån är en viktig funktion både personligen för dem
            som vill engagera sig och för samhället i stort. Genom att kanalisera
            människors engagemang bidrar man till att utveckla och stärka
            samhället och blir ett slags plattform för en levande demokrati.
            Volontärbyråns matchningsfunktion bidrar till möten över generationer,
            olika kulturer och olika samhällsgrupper. Det ideella engagemanget
            skapar nya erfarenheter och ofta personlig vänskap.
          </p>
          <p xml:id="i-SGTD4DqGCJvLvgJsYixCYR">
            Mycket tyder på att det frivilliga engagemanget ser annorlunda
            ut i dag än det gjorde under folkrörelsernas storhetstid. Fler
            och fler vill välja sitt frivilligengagemang utan att bli medlem,
            utan att ta ställning till organisationens alla mål och utan önskan
            om att hamna i en styrelse. Många vill i stället göra en insats
            och veta vad som förväntas genom tydliga avgränsningar i tid och
            uppgift och därmed få en möjlighet att bli delaktig i resultatet.
          </p>
          <p xml:id="i-hfhrz6NT7BkvKvH9GPUts">
            Engagemanget är inte mindre i dag än tidigare, men det har förändrats.
            Av dem som söker uppdrag via Volontärbyrån är det endast 6 % som
            söker efter en specifik organisation. Det är uppdragets innehåll
            som är det avgörande, vilket innebär att Volontärbyrån fungerar
            rättvist för både stora och små organisationer.
          </p>
          <p xml:id="i-5d6zSSvXxPemtbmuTeFDX7">
            Volontärbyrån är en service till medborgarna och frivilligorganisationerna
            som för med sig många positiva effekter i form av delaktighet,
            att människor mår bra av att engagera sig, blandar generationer,
            motverkar fördomar, förebygger utslagning, stärker ungdomars möjligheter
            till engagemang m.m.
          </p>
          <head type="h1" xml:id="i-FoiEsWu9ZgGFfWSZggVw34">
            Behovet av nationell finansiering
          </head>
          <p xml:id="i-JvsYW5gDjh5SS5VNELh77E">
            Volontärbyrån startade i Stockholm och har nu med ett engångsstöd
            på 500 000 kr från Justitiedepartementets demokratienhet startat
            ett nationellt kansli. Det nationella kansliet, Volontärbyrån
            Sverige, har påbörjat arbetet med att utforma hur matchnings­tjänsten
            kan lanseras i fler kommuner runtom i landet. För ett fortsatt
            arbete med den nationella lanseringen krävs ytterligare finansiering
            för projektledning och för att driva projektet inom ramen för
            Volontärbyrån Sverige. På sikt krävs också en nationell finansiering
            för att erbjuda alla i hela landet lika möjligheter att använda
            tjänsten. Det handlar om att erbjuda ett effektivare redskap för
            att kanalisera engagemanget och ge flera möjlighet att ta del
            av engagemangets positiva kraft.
          </p>
          <p xml:id="i-UAGapCicSn7MB7r3fAzWk3">
            Med en nationell finansiering kan verksamhetsledning, en nationell
            utbyggnad, lokala informationssatsningar och en långsiktigt väl
            fungerande matchningsfunktion säkerställas. En nationell finansiering
            av Volontärbyrån skulle kunna uppfylla ett flertal mål. Alla volontärer
            och frivilligorganisationer i Sverige bör få tillgång till verktyget,
            oavsett om deras kommun valt att satsa på att stimulera engagemanget
            eller ej. Tjänsten är gratis för både volontärer och frivilligorganisationer,
            vilket gör dem beroende av stöd från annat håll. Det är ur ett
            demokrati- och folkrörelseperspektiv viktigt att hjälpa till att
            ta till vara på och stimulera ideellt engagemang. Dessutom bidrar
            föreningslivet aktivt till integration och bygger broar mellan
            både kulturer och generationer.
          </p>
          <p xml:id="i-Y77GCLpT8WVPdBommCR4vH">
            En nationell lansering är värdefull även för forskning och statistik
            om det frivilliga arbetet i Sverige i dag. Volontärbyråns matchningsfunktion
            är uppbyggd så att den ger möjlighet att göra statistikuppföljningar
            där man kan se vilka organisationer, vilken typ av uppdrag, vilka
            volontärer som söker och vilka uppgifter som de är intresserade
            av fördelat på kommuner och målgrupper. För att följa och utvärdera
            det ideella arbetet är detta en helt ny kunskapsbas som vid en
            gemensam utbyggnad i hela Sverige också kan ge möjlighet att jämföra
            verksamheter och trender i landet. På sikt är detta ett viktigt
            forskningsmaterial men också en styrka i det dagliga arbetet inom
            frivillig­verksamheterna.
          </p>
          <p xml:id="i-5AXXYvRu3Z69WxMhHK1CDN">
            Regeringen bör se över möjligheterna att erbjuda Volontärbyrån
            en finansiering för nationell lansering.
          </p>
        </div>
        <div type="motSignatures">
          <list>
            <item xml:id="i-LsBCsYgg7VRUDTUuWbAdHn" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
