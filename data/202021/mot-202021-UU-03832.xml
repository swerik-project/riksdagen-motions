<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03832">
  <teiHeader>
    <fileDesc>
      <titleStmt>
        <title>med anledning av skr. 2020/21:56 Internationella försvarssamarbeten </title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3832 av Kerstin Lundgren m.fl. (C)</title>
          <idno type="rdwebb">H8023832</idno>
          <rs type="number">3832</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023832/text</ref>
          <ref type="dokument_url_html">http://data.riksdagen.se/dokument/H8023832</ref>
          <ref type="dokumentstatus_url_xml">http://data.riksdagen.se/dokumentstatus/H8023832</ref>
          <ref type="docx">http://data.riksdagen.se/fil/88295563-00D3-4BE6-9D78-C2F7BB3B4E34</ref>
          <ref type="pdf">http://data.riksdagen.se/fil/C3A1D987-65E4-4665-9D95-AE0BCDC51EAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Q5YjC8DoNZ9DYxwqgd36Vz"/>
        <correspContext corresp="i-Q5YjC8DoNZ9DYxwqgd36Vz">
          <ref>Skrivelse 2020/21:56</ref>
        </correspContext>
        <correspAction xml:id="i-QhNW4SMBWx4yruMCKHf6Be" type="signed"/>
        <correspContext corresp="i-QhNW4SMBWx4yruMCKHf6Be">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction type="submitted" xml:id="i-GukR3CyMMtVGgA8vSXS1uk">
          <date when="2021-01-15"/>
          <time when="15:19:02"/>
        </correspAction>
        <correspAction type="reviewed" xml:id="i-NGCPEjtu3UZs19AM1VqP3N">
          <date when="2021-01-19"/>
          <time when="18:15:04"/>
        </correspAction>
        <correspAction type="dismissed" xml:id="i-YHyXj8K6CztX7mYSsfcsoH">
          <date when="2021-01-20"/>
        </correspAction>
        <correspAction type="referred" xml:id="i-PNm2GLubkAdXYG2cvqoxYq">
          <date when="2021-01-21"/>
        </correspAction>
        <correspAction type="assigned" xml:id="i-4Qd1r4XHUkSxbjfa5s1ZFb">
          <date when="2021-04-21"/>
          <time when="16:32:02"/>
        </correspAction>
        <correspContext corresp="i-4Qd1r4XHUkSxbjfa5s1ZFb">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-L1nyXcHWU7kL83pERpBak2"/>
        <correspContext corresp="i-L1nyXcHWU7kL83pERpBak2">
          <ref type="uppgift">2020/21:UFöU5</ref>
          <ref type="ref_dok_id">H801UFöU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU5</ref>
          <ref type="ref_dok_titel">Internationella försvarssamarbeten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3832 av Kerstin Lundgren m.fl. (C) med anledning av skr. 2020/21:56 Internationella försvarssamarbeten</div>
      </div>
      <div type="motBody">
        <div type="motProposal" subtype="förslag">
          <head xml:id="i-QcMt2EgJeznDRUV5cDAxvY">
            Förslag till riksdagsbeslut
          </head>
          <list style="ol">
            <item xml:id="i-CR4qNYXnsygrRJq2hAGAWL">
              Riksdagen ställer sig bakom det som anförs i motionen om att
              utveckla och fördjupa Sveriges försvars- och säkerhetspolitiska
              samarbeten och att Sverige ska söka medlemskap i Nato, och detta
              tillkännager riksdagen för regeringen.
            </item>
            <item xml:id="i-6u3upWxwB21Cdwocq7bnmX">
              Riksdagen ställer sig bakom det som anförs i motionen om att
              Sverige inom ramen för de internationella försvarssamarbetena
              alltid ska ta ställning för våra demokratiska grannars säkerhet
              och den demokratiska värdegrund som förenar oss och tillkännager
              detta för regeringen.
            </item>
            <item xml:id="i-DfwJyuoknanyX8yK5EuNNF">
              Riksdagen ställer sig bakom det som anförs i motionen om att
              regeringen behöver tydliggöra sin säkerhetspolitiska linje och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-V29tPggTM7kBFiQEk1nYim">
            Motivering
          </head>
          <p xml:id="i-UDU6fhc7w11ThWCx9yzdFQ">
            Sveriges försvars- och säkerhetspolitiska samarbeten är viktiga
            för vårt lands försvars­förmåga, för vår säkerhet. Sverige är
            ett land som bygger säkerhet tillsammans med andra, och den solidariska
            säkerhetspolitiken förutsätter att Sveriges agerande i händelse
            av kris eller krig är förutsägbart. Det ska inte råda några tvivel
            om att Sverige är ett land som tar ställning för vår och våra
            demokratiska grannars säkerhet närhelst den hotas av andra länder.
            Vi samarbetar också för att stärka den demokratiska värdegrund
            som förenar oss, och ingen ska heller tvivla på att vi står upp
            för den när det behövs. I dag innebär Sveriges säkerhetspolitik
            en osäkerhet både för oss och för våra demokratiska grannländer.
            Att Sverige inte är med i Nato innebär till skillnad från vad
            regeringen hävdar ökad osäkerhet och vakuum i Östersjöområdet.
            Att stå utanför Nato bidrar inte till säkerhet i vår region. Att
            vårt samarbete med Nato utvecklas inom ramen för våra olika partnerskap
            är inte längre försvarspolitiskt tillräckligt utifrån den säkerhets­politiska
            situation vi befinner oss i. Våra internationella försvarssamarbeten
            utgör de facto en del av vårt säkerhetspolitiska bygge. Vi anser
            därför att Sverige ska gå med i Nato, gärna tillsammans med Finland,
            både för att stärka vårt eget försvar och för att bidra till säkerheten
            i vårt närområde. Vet vi inte hur andra länder kommer att agera
            så behöver vi också försvarsmässigt ta höjd för det. Fram till
            dess bör Sverige, likt Finland, uttala en Natooption i sin säkerhetspolitiska
            linje, i enlighet med riksdagens vilja.
          </p>
          <p xml:id="i-3RcDthaPwV18fCV2MBnF8G">
            Regeringen har utvecklat flera av Sveriges bilaterala samarbeten
            på ett sätt som leder framåt och som utvecklar vårt försvar men
            som inte är vare sig säkerhetspolitiskt eller försvarspolitiskt
            tillräckliga.
          </p>
          <p xml:id="i-X9sv6LcYKDYJvAgxdWDDdB">
            Sverige har sedan många år försvarspolitiska samarbeten med Storbritannien,
            inte minst på materielområdet, och säkerhetspolitisk dialog. Storbritannien
            har nu lämnat EU och det utan avtal om försvars- och säkerhetspolitiskt
            samarbete. Vi beklagar detta. Regeringen konstaterar mycket riktigt
            att Sverige nu behöver ha en dialog med Storbritannien om hur
            det bilaterala säkerhetspolitiska samarbetet kan utvecklas postbrexit.
            Det är otydligt hur regeringen bedömer att Storbritanniens EU-utträde
            påverkar det bilaterala försvars- och säkerhetspolitiska samarbetet.
            För Centerpartiet är det samtidigt uppenbart att Nato nu är den
            gemensamma och naturliga samarbetsytan mellan Sverige och Storbritannien,
            en yta som hade förstärkts om Sverige också var medlem i Nato.
            Genom Nato finns också en naturlig länk via Storbritannien för
            den transatlantiska länken att utvecklas. Det hade också varit
            välkommet om regeringen i skrivelsen hade redogjort för hur den
            ser på möjligheterna att samarbeta med Storbritannien kommande
            år givet att de nu lämnat EU, både bilateralt, inom ramen för
            EU med Storbritannien som partner på förmåge- och industrisidan,
            och inom ramen för Natosamarbetet.
          </p>
          <p xml:id="i-LQhbRLQxxyXy8eSwJMHxLX">
            Den säkerhetspolitiska dialogen med och det konkreta försvarssamarbetet
            med de nordiska och baltiska länderna generellt och Finland i
            synnerhet är viktiga. Vi vill se det fortsätta att utvecklas.
            Vi välkomnar att Sverige nu genomför gemensam operativ försvarsplanering
            med Finland men anser att det bör utvecklas till att omfatta fler
            länder och aktörer, inklusive Nato. Samordning med andra länders
            operationsplanering är ett bra första steg men inte tillräckligt
            för att sätta kraft och trovärdighet bakom orden om en solidarisk
            säkerhetspolitik. Sverige behöver bedriva gemensam operationsplanering
            med fler länder än Finland. Sverige är i behov av mer generell
            lagstiftning för att likt Finland göra det möjligt. Genom ett
            svenskt Natomedlemskap hade vi fått tillgång till gemensam operationsplanering
            naturligt med alla våra samarbetsländer i norra Europa och kring
            Östersjön.
          </p>
          <p xml:id="i-GLDhFNvfmgyA5BBQ714xyD">
            Det är tydligt i regeringens skrivelse att det är de bilaterala
            samarbetena som regeringen lägger sin kraft på. Både EU- och Natosamarbetena
            redogörs för kort och utan större framåtblickande ambitioner.
            Det fanns heller inte i regeringens försvars­politiska proposition.
            Det är alltjämt oklart hur regeringen ser att försvarssamarbetet
            inom dessa organisationer behöver utvecklas. Borta är tyvärr också
            de ändock viktiga skrivningarna i den försvarspolitiska propositionen
            om behovet av att stärka EU:s handlingsförmåga som säkerhetspolitisk
            aktör och därmed unionens förmåga att ta ansvar för sin egen säkerhet
            och om att säkerheten i dess grannskap är avgörande. Vi beklagar
            detta.
          </p>
          <p xml:id="i-S5dDdryQcePnH9YeBTTKWd">
            Centerpartiet vill att EU ska vara rustat för att kunna möta
            de gränsöverskridande hot och utmaningar som unionen står inför,
            även om det skulle innebära en breddning av de uppgifter som unionen
            har i dag.
          </p>
          <p xml:id="i-87rmZ84f5iePg6XhDz747e">
            Därtill begränsar regeringen i avsnittet om EU omfattningen av
            Sveriges solidariska säkerhetspolitik genom att koppla den till
            EU-medlemskapet. Därmed ger regeringen intryck av att exkludera
            våra nordiska grannar som inte är med i EU, något som spär på
            den osäkerhet som finns kring svensk säkerhetspolitisk doktrin
            och svenskt agerande i händelse av kris eller väpnad konflikt.
            I den politiska diskussion som uppstått med anledning av att riksdagen
            tillkännagett för regeringen att Sverige bör uttala en Natooption
            i sin säkerhetspolitiska linje hävdar regeringen med bestämdhet
            att tvära kast ska undvikas i säkerhetspolitiken. Att regeringen
            nu tycks begränsa omfattningen av den solidariska säkerhetspolitiken
            till EU-medlemmar men inte alla nordiska grannar är därför mer
            än anmärkningsvärt. Det om något riskerar att spä på den osäkerhet
            i säkerhetspolitiken som regeringen ofta hänvisar till som olycklig.
            Regeringen måste tydliggöra sin säkerhetspolitik, som i dagsläget
            framstår som innehållande både tvära kast och stora osäkerheter.
          </p>
        </div>
        <div type="motSignatures">
          <list>
            <item xml:id="i-UAnDoVVp1UopjBny2JybK3">
              Kerstin Lundgren (C)
            </item>
            <item xml:id="i-YYJErjUobJtMVPxFhQxF4Y">
              Magnus Ek (C)
            </item>
            <item xml:id="i-QVAx4sjk5aiVHmt2xFZnBv">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
