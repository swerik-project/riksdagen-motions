<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1892/mot_1892__ak__196/mot_1892__ak__196-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra Kammaren, N:o 196.
          </p>
          <p>
            N:o 196.
          </p>
          <p>
            Af herr E. Beckman, om skrifvelse till Kongl. Maj:t med be- gäran
            om utredning rörande lämpligheten af en lag- stiftning i fråga
            om förliknings- och skiljenämnder mellan arbetare och arbetsgifvare
            m. m.
          </p>
          <p>
            Numera lär väl icke mången vilja bestrida arbetarens rätt att
            ensam eller i förbund med andra nedlägga arbetet — naturligtvis
            alltid under förutsättning, att han icke bryter ingånget aftal
            och att han icke genom hot eller våld kränker andras frihet. Svårligen
            kan heller någon göra sig blind för det sakförhållandet, att det
            verkligen finnes tillfällen, då arbetaren, den svagare, i strejken
            har enda medlet att skydda sin vara, arbetet, från att sjunka
            i vanpris. En strejk kan stundom äfven i andra afseenden för honom
            vara enda utvägen att trygga eller bättra sin ställning. Arbetarens
            rätt att genom arbetsinställelse söka vinna sina önske- mål förnekas
            icke ens af den motionär, herr Jan Eliasson, som vid inne- varande
            riksdag påyrkat lagstiftningens ingripande för stäfjandet af missbruk
            vid denna rätts begagnande. Visserligen yttrar han, att han finner
            det vara »icke endast en rättighet, utan äfven en pligt för stats-
            magterna att betrakta arbetsinställelsers upphofsmän såsom brottslingar
            mot andras frihet». Men han förklarar dock uttryckligen, att han
            icke har för »afsigt att klandra alla arbetsinställelser eller
            söka minska fri- heten för arbetaren&gt;.
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-002.pdf"/>
          <p>
            Motioner i Andra Kammaren, N:o 196. 11
          </p>
          <p>
            Emellertid är det uppenbarligen en åtgärd af mindre vigt att
            förekomma eller straffa vissa missbruk i fråga om strejker än
            att, så vidt möjligt, hindra deras utbrott. Ty ehuru strejk och
            dess motsva- righet från arbetsgifvarens sida, »stängning», under
            ofvan angifna förut- sättningar äro fullt berättigade, så innebära
            de dock alltid ett slags krigstillstånd, och äfven det industriella
            kriget är kostsamt och öde- läggande. Härtill kommer, att när
            strejken en gång utbrutit, kan den svårligen biläggas, utan att
            den ena parten känner sig hafva lidit ett nederlag. Detta alstrar
            för framtiden stor ömtålighet, kanske ock en bitterhet, som glöder
            under askan, för att å nyo vid minsta anledning slå ut i full
            låga. Särskildt måste det ligga i sakens natur, att arbe- taren,
            i fall han drager det kortaste strået och nödgas återtaga arbetet
            på de vilkor segraren föreskrifvit, känner sitt misslyckande dubbelt
            tungt, just emedan han i så många afseenden är den mera beroende.
            Vid dessa förhållanden kräfver både klokhet billighet, att strej-
            kens vapen tillgripes endast i yttersta nödfall och först när
            man på underhandlingens väg förgäfves sökt genomdrifva sina önskemål.
            Men underhandlingar mellan arbetare och arbetsgifvare föras med
            mindre utsigt till framgång, om underhandlarne väljas först då,
            när striden hotar att utbryta eller kanske redan uppflammat, och
            lidelserna å ömse sidor inkräktat på den lugna besinningen. Ombuden
            böra derför utses redan under fredens dagar för att stå såsom
            jemförelsevis opar- tiske, när deras tjenster påkallas. Denna
            uppfattning har mångenstädes i utlandet gifvit anledning till
            upprättande af stående förlikningsnämnder, utsedda af arbetare
            och arbets- gifvare, antingen för en enskild fabrik för ett visst
            yrke eller för grupper af yrkesgrenar. BSjelfva hörnstenen för
            dessa nämnders verksamhet är det medgifvandet från både arbetstagare
            och arbetsgifvare, att man icke å någondera sidan sätter hårdt
            mot hårdt, icke inlåter sig på strejk eller stängning, innan tvistepunkterna
            förelagts företroendemännen och de inom sig behandlat frågan på
            gemensamt sammanträde. Redan i denna omständighet — att stridigheterna
            dragas inför förlikningsnämnden — ligger en viss garanti mot att
            löpa åstad i den första uppbrusningen. Och detta betyder icke
            så sällan att man icke löper åstad alls. Man föredrager att på
            ett eller annat sätt ordna sina mellanhafvanden hellre än att
            kastas in i arbetsinställelsernas äfventyr och lidanden. Ett stort
            antal af de strejker, som fått en för arbetarne ogynsam utgång,
            skulle säkerligen aldrig utbrutit, om arbetsmarknadens ställning
            varit dem tillräckligt bekant. Mången lönestrejk har börjats under
            tryckta konjunkturer, hvilka för tillfället fullständigt omöjliggjort
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-003.pdf"/>
          <p>
            12 Motioner i Andra Kammaaren, N:o 196.
          </p>
          <p>
            löneförhöjning. Andra hafva framkallats af ömsesidigt missförstånd.
            Sådana strejker skulle mycket ofta kunnat undvikas genom gemen-
            samma öfverläggningar inom förlikningsnämnder, der arbetare och
            arbets- gifvare mötas såsom jemlikar på sakkunskapens neutrala
            mark för att söka undanrödja hvad som kan stå i vägen för godt
            samarbete.
          </p>
          <p>
            En af de mest kända former för förlikningsnämnder i egentlig
            bemärkelse — icke att förvexla med de fransk-belgiska »conseils
            de prud'hommes» eller andra inrättningar för afdömande af verkliga
            rätts- tvister inom näringarna — är den engelska, hvilken utgör
            en samman- smältning af tvenne ursprungligen i vissa afseenden
            skiljaktiga system, Mundellas och Kettles. Dess allmänna drag
            äro följande: Nämnden, hvars kostnader fördelas mellan parterna,
            utses för ett visst yrke eller del af ett yrke. Den bör vara temligen
            talrik, tolf till tjugu ledamöter, hälften arbetstagare, hälften
            arbetsgifvare, utsedde för ett år genom val af båda parterna.
            Hvarje tvistighet skall först hän- skjutas till ett utskott, som
            undersöker saken och söker åstadkomma förlikning. När detta icke
            lyckas, hänskjutes frågan till nämnden i sin helhet. Vanligen
            utses samtidigt med nämndens ledamöter en skiljeman. Han eger
            att sammankalla nämnden, öfvervara dess möten, tillkalla vittnen
            och, i händelse öfverenskommelse på annat sätt ej kan träffas,
            afge utslagsröst. Nämndens beslut »anses bindande» för båda parterna.
            För att åt nämndens utslag i någon mån bereda laga kraft, öfverlemnas
            stundom åt hvarje arbetare, när han inträder i arbetet, ett exemplar
            af nämndens stadgar, med erinran derom, att de äro ett för honom
            och för arbetsgifvaren gällande kontrakt, och att om han eller
            arbetsgifvaren icke foga sig i nämndens utslag, så anses detta
            såsom kontraksbrott och behandlas enligt stadgande i allmän lag.
            För att åt nämnderna gifva fördelarne af en mera officiel karakter,
            samt inom vissa gränser bereda dem möjlighet att få sina utslag
            exe- qverade, har engelska parlamentet antagit åtskilliga lagbestämmelser.
            Lord St Leonards Act af 1867 undandrog emellertid från nämndens
            beslutanderätt »pris för arbete, hvarmed arbetaren i framtiden
            skall betalas». Lagen beröfvade sig derigenom sjelf nästan all
            betydelse; ty tvister om framtida löneaftal utgöra i ett stort
            flertal fall sjelfva hufvudfrågan. Detta missgrepp undanröjdes
            genom Mundellas »Arbitra- tion Act» af 1872. Den utsträcker nämndens
            bemyndigande till frågor
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-004.pdf"/>
          <p>
            Motioner i Andra Kammaren, N:o 196. 13
          </p>
          <p>
            om framtida lön, arbetstid och i öfrigt till de »vilkor för arbetet,
            som kunna dragas inför domstol». Om arbetsgifvare och arbetare
            förklarat sig önska, att mellan dem uppkommen tvist skall slitas
            genom skilje- dom, äro båda parterna bundna af utslaget, i fall
            det inom 48 timmar godkänts af arbetarne. Förbindelsen gäller,
            om icke annat uttryckligen blifvit bestämdt, så länge det mellan
            parterna träffade arbetsaftal varar. Dock kan öfverenskommelse
            träffas om rätt för endera kontrahenten att efter sex dagars uppsägning
            lösas från de honom genom utslaget ålagda förbindelser. | I tillämpningen
            synes hufvudvigten vid dessa nämnders verksam- het, såsom sig
            bör, läggas på förlikningen (conciliation). Som man ser, förutsätta
            de dock, när nämnden icke lyckas att genom vänlig öfver- enskommelse
            undanrödja tvisteämnet eller bilägga stridigheten, frågans afgörande
            genom skiljedom (arbitration). De kallas också vanligen: för-
            liknings- och skiljenämnder. I Nordamerikas Förenta stater har
            lagstiftningen i detta ämne till större delen framkallats af de
            stora industriella stridigheterna i början af 1880-talet. De genom
            lagar i åtskilliga af de mest betydande staterna skapade förliknings-
            och skiljenämnder äro dels statsnämnder, hvilkas jurisdiktion
            sträcker sig öfver en hel stat, dels lokala nämnder för mindre
            områden. För att gifva en antydan om de lokala nämndernas anordning,
            må här med några ord redogöras för lagen i Pennsylvania (af år
            1883). Lagen gäller närmast jern-, stål-, väfnads-, glas- och
            stenkolsindustri- erna. Vederbörande distriktsdomare eger att
            meddela förordnande åt skiljenämnd, så snart begäran om dess inrättande
            framställes af minst 50 arbetare och 5 eller flere arbetsgifvare.med
            minst 10 arbetare hvar- dera. Bisittarne skola utgöra minst fyra,
            hälften arbetare, hälften ar- betsgifvare. De väljas för ett år
            i sänder. En särskild skiljeman väljes samfäldt af arbetare och
            arbetsgifvare. Han inträder först i händelse det befinnes omöjligt
            för domstolen att efter tre sessioner enas om ett utslag. Han
            är edsvuren och eger att inom 10 dagar fälla den slutliga domen.
            Vittnen höras på ed både af nämndens bland bisittarne valde ordförande
            och af skiljemannen. — En förlikningsbyrå, bestående af ett utskott,
            valdt bland domstolens ledamöter, skall i första hand pröfva hvarje
            fråga. Om byrån är enhällig, kan den utan vidare afgöra saken.
            I annat fall måste målet hänskjutas till nämnden i fullsuten rätt.
            — Kost- naderna bestridas genom frivilliga bidrag. Men ljus, bränsle
            och nytt- janderätten till lokal och möbler skola bestås af kommunen
            eller distriktet. — Alla frågor, som gemensamt beröra arbetares
            och arbetsgifvares in-
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-005.pdf"/>
          <p>
            14 Motioner i Andra Kammaren, N:o 196.
          </p>
          <p>
            tressen — äfven löneskala med tillämpning för framtiden — kunna
            dragas under skiljenämndens värjo. De s. k. statsnämnderna upptaga
            dels omedelbart mål till afgö- rande, i fall parterna sådant önska,
            dels mottaga de vädjemål från 1lo- kala nämnder. I staten New-York
            föreskrifver lagen, att bland nämndens tre medlemmar, hvilka utnämnas
            af guvernören, en skall tillhöra det poli- tiska parti, som vid
            senaste guvernörsval afgaf de flesta rösterna, en skall tillhöra
            det parti, som då var närmast i röstetal, och den tredje skall
            tillhöra någon inom staten befintlig arbetareorganisation. I Massachusetts
            utses nämndens tre medlemmar af guvernören. En medlem skall vara
            representant för arbetsgifvare, en skall tillhöra en arbetareorganisation.
            Den tredje utses efter förslag af de båda andra; om de icke inom
            30 dagar enas i sitt val, nämnes äfven han omedel- bart af guvernören.
            Statsnämnden eger äfven att på eget initiativ uppträda såsom med-
            lare. Så stadgas exempelvis i New-Yorks lag att, närhelst strejk
            eller stängning någonstädes inom staten eger rum eller synes vara
            förestå- ende, skall nämnden så vidt möjligt begifva sig till
            platsen, träda i beröring med båda parterna samt söka genom sin
            bemedling åstadkomma vänlig uppgörelse.
          </p>
          <p>
            Rörande resultatet af lagstiftningens ingripande på här ifråga-
            varande område föreligga från olika håll ganska olika uppgifter.
            Det vill synas, som om omdömena icke sällan färgades af bedömarens
            större eller mindre benägenhet att. erkänna lagstiftningen såsom
            ett lämpligt och berättigadt medel vid lösningen af sådana ekonomiska
            stridigheter, som här åsyftas. Betecknande är emellertid de talrika
            röster, som ur arbetarnes läger höjas till förmån för lagfästa
            förliknings- och skilje- nämnder. BSynnerligen tungt vägande synes
            mig ock det betänkande, som nyligen till engelska parlamentet
            ingifvits af den kongl. kommis- sion, som med anledning af de
            stora australiska strejkerna tillsattes i New-South-Wales 25 november
            1890. Denna kommission »the Royal Commission on Strikes, New South
            Wales», som insamlat ett ofantligt material af uppgifter och uttalanden
            från tre verldsdelar, erkänner visserligen, att olika uppfattningar
            råda äfven bland de sakkunnige, men förordar dock obetingadt en
            af staten ordnad förlikning och skiljedom, fotad både på lokala
            nämnder och på en statsnämnd,
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-006.pdf"/>
          <p>
            Motioner i Andra Kammaren, N:o 196. 15
          </p>
          <p>
            Hvad särskildt den senare beträffar yttrar kommissionen: »vida
            öfvervägande vittnesbörd framhåller med bestämdhet, att tillvaron
            af en sådan statsnämnd för förlikning skulle öfva en helsosam
            och lugnande verkan. En sådan institution, beklädd med statens
            myndighet, skulle inför allmänheten stå såsom en alltid och utan
            uppskof tillgänglig med- lare, och allmänna opinionen skulle vända
            sig mot dem, som — derest det icke skedde på särdeles goda grunder
            — vägrade att begagna sig af dess bemedling.» Hänvändandet till
            statsnämnden anser kommissionen böra vara frivilligt. Dock skall,
            om endera parten önskar draga saken inför nämn- den, den andra
            vara tvungen att härtill gifva sitt medgifvande eller ock nödgas
            underkasta sig, att målet af nämnden afgöres utan dess hörande.
            I fråga om domens bringande till verkställighet anser komissio-
            nen, i strid med många af de inför henne inkallade vittnen, att
            tvångs- exekution icke bör ifrågakomma. Den skulle svårligen kunna
            låta sig genomföra och skulle i de flesta fall vara obehöflig.
            Naturligtvis kan man icke tvinga en arbetare att utöfver den tid,
            för hvilken han möj- ligen har kontraktsenligt bundit sig, fortfara
            att arbeta för en viss lön. Lika litet kan en arbetsgifvare tvingas
            att fortfara med sin fabrikation, om han finner det för sig fördelaktigare
            att upphöra med densamma. Deremot är det, anser komissionen, allt
            skäl att antaga, »att i det långt större flertalet fall skiljemännens
            utslag skall bringa tvistigheten till ett slut och då vore det
            icke lämpligt att för undantagsfallens skull införa den motbjudande
            principen af legalt tvång.&gt; Önska deremot de tvistande sjelfva
            att ställa sig under tvång, så kan detta ske genom på förhand
            afslutad kontraktsenlig öfverenskommelse.
          </p>
          <p>
            Redan af de kortfattade antydningar som i det föregående blifvit
            gjorda framgår, huru många och ömtåliga frågor lagstiftaren måste
            för gig uppställa, om han han vill åt förlikningstanken gifva
            lagens stöd och myndighet. Sådana frågor äro exempelvis: bör lagen
            påbjuda eller endast erkänna och reglera förliknings- och skiljenämnder?
            Bör jemte lokala nämnder äfven en statsnämnd, till hvilken vad
            kan ske, inrättas? Bör nämnden i sin helhet utses förr än tvist
            uppkommit eller komplet- teras först då stridigheter utbrutit
            eller hota att utbryta? På hvad sätt skola ledamöterna utses?
            I hvad utsträckning bör nämndens utslag ega laga bindande kraft?
            o. s. v. Det synes mig vara alldeles uppenbart, att en utveckling
            af för- likningstanken skulle vara af ovärderlig nytta för lösningen
            af de tvister
          </p>
          <pb facs="riksdagen-motions-pdf/data/1892/mot_1892__ak__196/mot_1892__ak__196-007.pdf"/>
          <p>
            16 Motioner i Andra Kammaren, N:o 196.
          </p>
          <p>
            frågor, som numera äfven uppröra vårt samhälle. Lyckligtvis har
            hit- tills i stort sedt vårt lands arbetare och arbetsgifvare,
            äfven då me- ningsskiljaktigheter rådt, uppträdt med erkännansvärd
            sans och måtta. Ur alla synpunkter är det dock rigtigast att icke
            försumma något, som synes egnadt att undanrödja orsakerna att
            tillita strejkens eller stäng- ningens tveeggade vapen. De senaste
            månadernas erfarenheter hafva ytterligare erinrat samhället härom,
            likasom de ock visat, att arbetarne äfven hos oss börjat inse,
            att genom skiljemän en utväg ur striderna skulle kunna vinnas.
            Måhända hade de i denna rigtning gjorda försök utfallit lyckligare,
            om en stående nämnd funnits, som kunnat erbjuda sin bemedling,
            innan upphetsningen försvårat fredlig uppgörelse. Jag är således
            lifligt öfvertygad, att samhället begår en försum- melse, som
            i framtiden kan komma att hämna sig, om man icke nog- grant undersöker
            i hvad omfång och på hvad sätt lagstiftningen må kunna främja,
            att förlikning och skiljedom äfven här i landet användes till
            afvärjande af arbetsinställelser med deras lidanden och förluster.
            andra sidan synes det mig alldeles klart, att en så omfattande
            och svår- löst frågas utredning svårligen kan ske annat än genom
            medel, som en- dast stå regeringen till buds. Jag får derför härmed
            vördsamt föreslå,
          </p>
          <p>
            att Riksdagen genom skrifvelse till Kongl. Maj:t måtte anhålla
            om utredning rörande lämpligheten af en lagstiftning 1 fråga om
            förliknings- och skilje- nämnder mellan arbetare och arbetsgifvare,
            samt om framläggande för Riksdagen af de förslag, som med anledning
            häraf må synas påkallade.
          </p>
          <p>
            Stockholm 25 mars 1891. Ernst Beckman.
          </p>
          <p>
            I förestående motions syfte instämma
          </p>
          <p>
            J. Johansson Christian Lovén. Anton Hahn. från Noraskog. Hugo
            E. G. Hamilton. Emil Hammarlund. S. J. Boöthius. Henrik Hedlund.
            A. F. Liljeholm. Magnus Höjer. Curt Wallis. Carsten Jacobsen.
            C. W. Collander. J. Mankell. Johan Sjöholm. J. 4. Fjällbäck.
          </p>
          <p>
            STOCKHOLM, NYA TRYCKERI-AKTIEBOLAGET 1892,
          </p>
        </div>
      </div>
    </body>
  </text>
</TEI>
