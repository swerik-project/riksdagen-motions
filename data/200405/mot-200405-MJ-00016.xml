<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_16/mot_200405_MJ_16-0001.pdf"/>
      <pb facs="riksdagen-motions-pdf/data/200405/mot_200405_MJ_16/mot_200405_MJ_16-0001.pdf"/>
      <div type="motHeader" xml:id="i-PrZyx9Ckti2WoGw1eJE3LY">
        <div type="motTitle" xml:id="i-Tm3VVWM1Qxyy9U1gUemzFE"/>
        <div type="motSubmissionInfo" xml:id="i-8ZXjA2TAtbbBEWfSKny6PR"/>
      </div>
      <div type="motBody" xml:id="i-66U4T7ZGCuCHdLFXKLDzTW">
        <div xml:id="i-JGojgnbW6EKqjPZV3tUSi8">
          <p xml:id="i-Ja7R3KDbGqwtxVjwiXfQUK">
            2004/05 mnr: MJ16 pnr: m1639
          </p>
          <p xml:id="i-Ga5biCob7pEwdduAJBw3he">
            Motion till riksdagen 2004/05:MJ16
          </p>
          <p xml:id="i-LihShqsCfut6UFBDeUkPKB">
            av Jeppe Johnsson (m) med anledning av prop. 2004/05:72
          </p>
          <p xml:id="i-KCiQBRakoSE2kTr7QuLjZi">
            Förbättrad djurskydds- och livsmedelstillsyn
          </p>
          <p xml:id="i-RQXDccwn5zspM1FMnFMvHu">
            Förslag till riksdagsbeslut
          </p>
          <p xml:id="i-MkM4hwU43pk82W15kghzde">
            1. Riksdagen tillkännager för regeringen som sin mening vad i
            motionen anförs om gemensamt europeiskt regelverk. 2. Riksdagen
            tillkännager för regeringen som sin mening vad i motionen anförs
            om likvärdiga avgifter för djurskyddstillsynen. 3. Riksdagen tillkännager
            för regeringen som sin mening vad i motionen anförs om att inte
            tillföra Djurskyddsmyndigheten ytterligare uppgifter. 4. Riksdagen
            tillkännager för regeringen som sin mening = att Djurskyddsmyndigheten
            skall avvecklas.
          </p>
          <p xml:id="i-4jhvXSUjHymyv2wGTHsQZS">
            Motivering
          </p>
          <p xml:id="i-5QXMJ5Bhpv1xxhuyxQsZnR">
            Sverige ligger i världstoppen då det gäller djurskydd. Denna
            position skall vi vara stolta över och bibehålla. God djurhållning
            är givetvis en förutsättning för att man skall bedriva verksamhet
            med djur inblandade. En god djuretik är i dag en förutsättning
            för att man skall kunna bedriva kött- och mjölkproduktion, kycklinguppfödning,
            äggproduktion, pälsdjursuppfödning, etc. med bra resultat. Om
            så inte sker skall branschorganisationer, myndigheter och/eller
            konsumenter ingripa. Dålig djurhållning är förödande inte bara
            för djuren utan också för svenskt lantbruk och djurhållning. Svensk
            djurhållning är mycket beroende av konsumenternas förtroende för
            att kunna överleva, utvecklas och expandera. Svenska djuruppfödare
            är duktiga på att ta fram livsmedel och övriga produkter med hög
            kvalitet från djurhållningen. Sveriges djuruppfödare är värda
            all uppskattning. De betyder mycket för en levande landsbygd.
            Detta gäller för såväl spannmålsodlingen, som fodret kommer från,
            som andra näringar som är sammankopplade med verksamheten. Kravet
            är att kunna bedriva sin näringsverksamhet och verka i fri konkurrens.
            Men detta måste ske på villkor jämförbara med dem som
          </p>
          <pb facs="riksdagen-motions-pdf/data/200405/mot_200405_MJ_16/mot_200405_MJ_16-0002.pdf"/>
          <p xml:id="i-3km7tLAodjuK6E9HjrYLRT">
            2004/05:MJ16
          </p>
          <p xml:id="i-HhvUbAeZRPoVkGgvVBgAVN">
            gäller i de främsta konkurrentländerna. I annat fall kommer den
            svenska uppfödningen att slås ut av uppfödare från andra länder
            som inte belastas av de extrakostnader som svensk jordbruks- och
            skattepolitik innebär.
          </p>
          <p xml:id="i-RqNoWk2YkYsWbCoYxHsxLY">
            Lika villkor
          </p>
          <p xml:id="i-XAdCJkSrkWfKbN269k1iDN">
            I propositionen föreslås bla. att möjligheten att samverka över
            kommungränserna skall öka. Detta är bra och kommer att förbättra
            och effektivisera tillsynen. Det är också viktigt att regelverken
            för djurhållning är stabila och att de i möjligaste mån inte avviker
            från dem som finns i övriga EU. Tillsynen bör också vara likvärdig
            inom EU så att tillsynen inte leder till snedvridande konkurrens
            mellan medlemsstaterna.
          </p>
          <p xml:id="i-FdrCryJ893KemQFBDUeyu1">
            Likvärdiga avgifter
          </p>
          <p xml:id="i-MebzJxVNLgkbnCQMG8P2wS">
            Avgifterna för djurskyddstillsynen bestäms av kommunerna och
            kan därför bli olika i olika kommuner för samma tillsyn. Myndigheternas
            tillsyn omfattar även tillsynen av sällskapsdjur och hästar. Denna
            typ av djurhållning har ökat och fortsätter att öka. Det är inte
            rimligt att den enskilde uppfödaren skall finansiera även tillsynen
            av dessa djur. Det är inte heller rimligt att de avgifter som
            tas ut för djurtillsynen skall finansiera de overheadkostnader
            som tillsynsmyndigheterna har, exempelvis lokalhyran i kommunhuset,
            vilken djuruppfödaren och övriga kommuninnevånare redan betalat
            som skattebetalare. Det är viktigt att tillsynsavgifterna är likvärdiga
            mellan landets kommuner, men detta räcker inte. De produkter som
            djuruppfödarna producerar skall konkurrera med övriga länders.
            Tillsynsavgifterna bör därför vara likvärdiga mellan de olika
            EU-länderna för att konkurrensen inte skall snedvridas.
          </p>
          <p xml:id="i-Mr9JJfFbnTLWGcqK8odhjP">
            Djurrättsaktivister
          </p>
          <p xml:id="i-N5SDKnzxeZE3puWSDCuAe3">
            En annan fråga som drabbar den enskilde uppfödaren är angrepp
            från s.k. djurrättsaktivister. På olika sofistikerade sätt lyckas
            man skrämma uppfödare och deras familjer så att de känner stort
            obehag och kanske t.o.m. tvingas sluta med sin näringsverksamhet.
            Dessa kriminella aktiviteter som riktas mot djuruppfödare måste
            få ett slut och polisen måste mer aktivt beivra denna typ av brott.
            I förlängningen är detta ett stort hot mot demokratin och näringslivsfriheten.
            Straffskalorna bör ses över i avskräckande syfte.
          </p>
          <p xml:id="i-6FUR1gQZGm4FAR4d3zdsKx">
            Djurskyddsmyndigheten
          </p>
          <p xml:id="i-Mx3qP2Jq54oThjK5gJAeJY">
            Djurskyddsmyndigheten startade sin verksamhet 1 januari 2004.
            Myndigheten har ett drygt trettiotal anställda. Djurskyddsmyndigheten
            tog över ett antal
          </p>
          <pb facs="riksdagen-motions-pdf/data/200405/mot_200405_MJ_16/mot_200405_MJ_16-0003.pdf"/>
          <p xml:id="i-K7ByMAo7EPkz9MPMBVthYp">
            uppgifter som tidigare sköttes av Jordbruksverket. För egen del
            hade och har jag uppfattningen att denna myndighet inte skulle
            ha inrättats. Myndigheten har en budget för innevarande år som
            närmar sig 100 miljoner. För djurskyddet och djurtillsynen skulle
            det vara betydligt bättre om dessa medel i stället kom den direkta
            tillsynen till del. I propositionen finns förslag att utöka befogenheter
            och uppgifter för Djurskyddsmyndigheten. Dessa förslag bör inte
            genomföras. Antalet olika myndigheter som har ansvar för tillsynen
            bör istället minska och resurserna = föras Över till de = praktiska
            inspektörerna. Djurskyddsmyndigheten är ett exempel på en onödig
            myndighet som nu bl.a. försöker skapa opinion i djurhållningsfrågor
            och driva fram hårdare och ibland helt omöjliga och vetenskapligt
            omotiverade regler utan att invänta politiska beslut och ställningstaganden.
            Ett flagrant exempel var försöket att tvinga fram större minkburar
            oavsett vad forskningen kommer fram till och vad riksdagen beslutar.
            Myndigheten bör avvecklas.
          </p>
          <p xml:id="i-3LCETb8q6dhMvvKsYv1C1U" type="date">
            Stockholm den 3 februari 2005
          </p>
          <p xml:id="i-Dt2XyzRZgc66gxJ5ZRtEMt">
            Jeppe Johnsson (m)
          </p>
          <p xml:id="i-6FHDxank9yENfkQQUSWTxn">
            2004/05:MJ16
          </p>
        </div>
      </div>
    </body>
  </text>
</TEI>
