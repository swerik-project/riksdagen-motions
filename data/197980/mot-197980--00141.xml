<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00141">
  <teiHeader>
    <fileDesc>
      <titleStmt>
        <title>om ett nytt påföljdssystem, m. m.</title>
        <author>av Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett nytt påföljdssystem, m. m.</title>
          <idno type="rdwebb">G302141</idno>
          <rs type="number">141</rs>
          <ref type="dokument_url_text">http://data.riksdagen.se/dokument/G302141/text</ref>
          <ref type="dokument_url_html">http://data.riksdagen.se/dokument/G302141</ref>
          <ref type="dokumentstatus_url_xml">http://data.riksdagen.se/dokumentstatus/G302141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-76GMjdY9LLnbVcbPCDrNPX" type="signed"/>
        <correspContext corresp="i-76GMjdY9LLnbVcbPCDrNPX">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__141/mot_197980__141-001.pdf"/>
      <fw xml:id="i-JgL92unYWB1GGXTm3xPWeY">
        Motion 1979/80:141
      </fw>
      <div xml:id="i-XtctKskCncZydDpyDibtXw" type="motHeader">
        <div xml:id="i-Lf1QP8xjucdQG2P8jbomyc" type="motTitle"/>
        <div xml:id="i-Pjd4u8M2W1jgNCYiqKHHD9" type="motSubmissionInfo"/>
      </div>
      <div xml:id="i-5NuphxeVthMpVCTcXzjfet" type="motBody">
        <div xml:id="i-VRqfHaQ54xh4nYamyDcPCg">
          <p xml:id="i-GvLJk67rpnL5XPSzcbCUf6">
            av Allan Ekström om ett nytt påföljdssystem, m. m.
          </p>
          <p xml:id="i-K69jSaGiKyUyyQuVv5ppKa">
            Vårt land har tyvärr i stor utsträckning blivit marknadsplats
            för interna- tionellt förgrenad eller utifrån organiserad brottslighet.
            En av anledningarna är självfallet den att vi i vårt land icke
            reagerar mot brottslighet med tillräckligt allvar och eftertryck
            i jämförelse med andra länder. Yrkesbrotts- lingar väger naturligtvis
            samman risken för upptäckt och straffpåföljdens stränghet i fråga
            om de länder inom vilka de avser att förlägga sin brottslighet;
            dessa förhållanden utgör ju deras ”affärsrisk”. Och en sådan värdering
            pekar hän mot Sverige som den fördelaktigaste brottsplatsen. Med
            straffpåföljd avses ej endast de — stundom alltför låga — straff
            som domstolarna utmäter. Lika avgörande är hur de utdömda straffen
            verkställs, dvs. hur verkligheten är beskaffad. Här kommer reglerna
            för villkorlig frigivning och permission i blickpunkten. Med stöd
            av brottsbalken friges som regel varje till fängelse dömd person
            efter 2/3 av den utav domstolen utmätta tiden. Har domstolen utdömt
            ett straff av 1 1/2 år, friges den dömde således senast efter
            I år. Om ”särskilda skäl” föreligger, får frigivning dock ske
            redan efter halva tiden. Vilka är då dessa ”särskilda skäl”? Jo,
            som sådana betraktas bl. a. strafftidens längd. Är den dömde äldre
            än 23 år, kommer han i åtnjutande av straffavkortning med halva
            tiden, om det utmätta straffet uppgår till 2 1/2 år eller mera.
            Är han yngre än 23 år, utgör motsvarande strafftid lägst 1 1/2
            år. Straffets svårighetsgrad — ett uttryck för samhällets ogillande
            — länder med andra ord brottslingen till fördel! 3 år blir alltså
            i praktiken detsamma som 11/2 år — en överraskande lagtillämpning.
            Från denna synpunkt blir en intagen snabbare fri om han dömts
            till 2 1/2 år i stället för till 2 år. I förstnämnda fallet friges
            han redan efter 15 månader, medan han i det senare fallet blir
            fri först efter 16 månader. Sedan några år tillbaka tillämpas
            dock icke frigivning enligt hälftenregeln för sådana som dömts
            för grova narkotikabrott eller annan organiserad brottslig verksamhet.
            Men även dessa kommer i praktiken i åtnjutande av tvåtredjedelsregeln.
            9 år är med andra ord lika med 6 år. För fullständighetens skull
            må nämnas att straffet i vissa fall får verkställas utanför anstalt;
            34 $ lagen om kriminalvård i anstalt. Ovanpå denna nu beskrivna
            frigivning är att lägga de generösa permis- sionsreglerna, dock
            att dessa numera är mera restriktiva om straffet avsett grova
            narkotikabrott eller därmed jämställda brott (se ovan). Slutligen
            inverkar på bedömningen av vårt reaktionssystem den allmänna standard
            som förekommer inom våra anstalter.
          </p>
          <pb facs="riksdagen-motions-pdf/data/197980/mot_197980__141/mot_197980__141-002.pdf"/>
          <fw xml:id="i-86ZfQdxHFbo7c7q1zWyWxa">
            Mot. 1979/80:141 T
          </fw>
          <p xml:id="i-SmM93Yvt4AtK7rLi79SnUq">
            Det vore enögt att icke ta hänsyn till hur straffet sålunda verkställs
            då man besvarar frågan om vilket straff som följer på en viss
            gärning. Som framgått är en av domstol utmätt strafftid om 6 år
            lika med antingen 3 eller 4 år — men så gott som aldrig 6 år!
            Är livstid i dag lika med 7 eller 8 år? Mot själva institutet
            villkorlig frigivning kan man rikta den invändningen att samhällets
            reaktion på brott ej alls blir den som kommer till uttryck i domstolens
            dom, som i sin tur är avsedd att spegla det allmänna rättsmedvetandet.
            Det måste vara ägna att missleda allmänheten att en person regelmässigt
            icke behöver avtjäna hela det straff vartill han dömts, helt bortsett
            från alla de tillfällen då han åtnjuter permission av längre eller
            kortare varaktighet. Varför skall man ”manipulera” med det av
            domstolen utmätta straffet? Låt ”bruttostraffet” bli ”nettostraff”.
            Anser domstolen att den dömde icke behöver avtjäna straffet, helt
            eller delvis, bör domstolen i konsekvens härmed kunna utdöma straffet
            villkorligt, helt eller delvis, t. ex. 10 månader villkorlig dom.
            Samtidigt uppnås fördelen att den dömde själv klart inser vad
            straffpåföljden innebär, något som kan vara förborgat i dag; det
            är nämligen icke tillåtet att som förr till instituten villkorlig
            dom eller skyddstillsyn knyta utsättande av någon strafftid. Raka
            besked i stället för ett mångtydigt regelsystem som bygger på
            gamla dogmatiska principer — det bör ligga i tiden. Låt domstolarna
            återfå rätten att döma ut den fullständiga påföljden. Nu handhas
            reglerna om frigivning och övervakning m. m. av administrativa
            organ. Här bör det säkert finnas utrymme för avbyråkratise- ring.
          </p>
          <p xml:id="i-3oYAKUogSNXUAG1RF9uQHN">
            Det bör följaktligen finnas anledning att från grunden ompröva
            hela vårt nuvarande påföljdssystem (jfr BRÅ rapport 1977:7). Vad
            nyss anförts om den allvarliga internationella brottslighet som
            förekommer i vårt land talar för skyndsamma åtgärder. Den uppfattning
            varåt Hasselakollektivets grundare K.-A. Westerberg gett uttryck
            i en intervju i Svenska Dagbladet den 31 december 1979 förtjänar
            här att återges. Han uttalar sig om narkotikahandeln på följande
            sätt: ”Det rör sig om kallblodiga mördare som kalkylerar med risken
            att få ett fängelsestraff på fem år. De vet att straffen avkortas
            och att permissionerna kommer snabbt.” Westerberg håller även
            före att ”storgrossister och uppåt” skall dömas till livstids
            fängelse utan permission de första fem åren. I sammanhanget kritiserar
            han även ”legaliseringen” av småstölder, sådan den tar sig uttryck
            i rapport- och åtalseftergift, ett förhållande som han — med fullt
            fog — anser undergräva respekten för allmän laglydnad. Det bör
            därför från allmän synpunkt befinnas alldeles särskilt angeläget
            att skyndsamt ändra reglerna för frigivning och permission eller
            tillämpningen av dessa då fråga är om allvarliga brott av den
            typ som narkotikabrott utgör.
          </p>
          <pb facs="riksdagen-motions-pdf/data/197980/mot_197980__141/mot_197980__141-003.pdf"/>
          <fw xml:id="i-3WcsTbGx6QKgCfmASRWeVg">
            Mot. 1979/80:141 8
          </fw>
          <p xml:id="i-CrP84AfoE5jcvd9hVDnfEe">
            På nu upptagna skäl hemställer jag att riksdagen hos regeringen
            begär förslag till dels ett nytt påföljdssystem, dels — i avvaktan
            härpå — ändring av reglerna för villkorlig frigivning och permission
            då fråga är om mycket allvarlig brottslighet.
          </p>
          <p xml:id="i-6FzzeFFuRqj7PTc2Rr4dcn" type="date">
            Stockholm den 10 januari 1980
          </p>
          <div xml:id="i-XttCuJeWZviSxZUf2HHgsn" type="signatureBlock">
            <p xml:id="i-9vGrherpjyvD1DVfgrYoZX" who="i-3YuWGKxprnXUh4GQ5Ai2yJ" type="signature">
              ALLAN EKSTRÖM (m)
            </p>
          </div>
        </div>
      </div>
    </body>
  </text>
</TEI>
