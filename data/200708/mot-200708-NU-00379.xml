<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00379">
  <teiHeader>
    <fileDesc>
      <titleStmt>
        <title>Stockholmsregionen</title>
        <author corresp="i-XcAqMe3ntVBboWUxqACfz">av Gunnar Andrén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholmsregionen</title>
          <idno type="rdwebb">GV02N379</idno>
          <rs type="number">N379</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N379/text</ref>
          <ref type="dokument_url_html">http://data.riksdagen.se/dokument/GV02N379</ref>
          <ref type="dokumentstatus_url_xml">http://data.riksdagen.se/dokumentstatus/GV02N379</ref>
          <ref type="doc">http://data.riksdagen.se/fil/25D49431-328B-4A36-AAE0-6AFD5A27FBD5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdvxrmZJrcJ4tea9GAJuhD" type="signed"/>
        <correspContext corresp="i-MdvxrmZJrcJ4tea9GAJuhD">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-Ry3pP9VZKrW87Vcxq73jQG"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="referral" xml:id="i-FkhNj5evLnXzTSFADTMfyo">
          <date when="2007-10-16"/>
        </correspAction>
        <correspAction type="dismissal" xml:id="i-LJmiF7CQEkvcksiQJDSEiX">
          <date when="2007-10-16"/>
        </correspAction>
        <correspAction type="numbering" xml:id="i-RMKEMxrE9jGvCKDXZtNbdP">
          <date when="2007-10-09"/>
        </correspAction>
        <correspAction type="submission" xml:id="i-7GnGn6t8JKuJ1C2f6dNcci">
          <date when="2007-10-05"/>
        </correspAction>
        <correspAction type="transfer" xml:id="i-T5tBzeST2JhvtjjSmnt6rU">
          <date when="2007-10-05"/>
        </correspAction>
        <correspAction type="assigned" xml:id="i-2htTroFaz8dPgJB7AAHGru"/>
        <correspContext corresp="i-2htTroFaz8dPgJB7AAHGru">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-N2hwFpmDNEQ8Sc542bWV8r">
            Förslag till riksdagsbeslut
          </head>
          <p xml:id="i-6oqo2VbNmBVUHvsWLFg7z2">
            Riksdagen tillkännager för regeringen som sin mening vad som
            anförs i motionen om Stockholm och Stockholmsregionens möjligheter
            att fungera som huvudstad, tillväxtmotor och internationellt centrum
            för hela Östersjöregionen.
          </p>
        </div>
        <div type="motContent">
          <head type="h1" xml:id="i-LZYL4HBeb4WPjUT5KLmn8U">
            Motivering
          </head>
          <p xml:id="i-YFFZFjjwBSxTL4XHm2k3ND">
            För att Stockholms stad med stöd av övriga kommuner i Stockholms
            län, tillsammans utgörande Stockholmsregionen, skall fungera som
            Sveriges huvudstad och ekonomiska, kulturella, tekniska, forskningsmässiga,
            administrativa och miljötillvända tillväxtmotor krävs en modern
            storstadspolitik präglad av företagsamhet, tätare internationella
            kontakter och öppenhet för människor, investeringar, idéer och
            kulturella impulser.
          </p>
          <p xml:id="i-HjPqKWSu69bGJH8PmX2EGn">
            Stockholmsregionens tillväxt är viktig för hela landet, inte
            minst från kommunikationssynpunkt. Årtiondens försummelser måste
            nu tas igen. Man måste börja lösa upp propparna i trafiksystemet.
            Fungerande kommunikationer till, från och genom Stockholmsregionen
            är en förutsättning för att Stockholm fullt ut ska kunna fylla
            rollen som tillväxtmotor. Kraftfulla satsningar på spårbunden
            kollektivtrafik behövs, liksom en komplett ringled runt Stockholms
            innerstad.
          </p>
          <p xml:id="i-XUZs9hN21KgHzHKmtRbJwe">
            Satsningar på Stockholms potential som internationell turistmagnet
            gynnar hela Sverige. Det gäller bland annat att ta till vara Alfred
            Nobels världsrykte och förverkliga planerna på ett spektakulärt
            Nobelmuseum eller en Nobelinstitution i Stockholm.
          </p>
          <p xml:id="i-NZr9PpawrcCfPUfbM8ToLb">
            Tillväxt- och integrationsfrämjande reformer behövs för Stockholmsregionens
            utveckling.
          </p>
          <head type="h2" xml:id="i-NzsKX18hq1bALNSsiCygot">
            Förändring för Stockholmsregionen
          </head>
          <p xml:id="i-MyYb5Ri9Yf7tGYUYvegTQ">
            Stockholmsregionen med Sveriges huvudstad som centrum kräver
            ingen särställning på grund av sin funktion som huvudstad men
            behöver förståelse för sin särart och betydelse för Sveriges utveckling.
          </p>
          <p xml:id="i-FLvttQ8GiGzFqRCmebyo8E">
            I detta femtonpunktsprogram försöker vi utan anspråk på att vara
            heltäckande definiera vad Stockholms stad, Stockholms län och
            Stockholmsregionen betyder för olika människor i och utanför regionen,
            i och utanför Stockholm, som ett nav mellan länder, kulturer,
            generationer och enskilda i hela Östersjöregionen.
          </p>
          <head type="h3" xml:id="i-HvMgw5PWrJfiCQMrZ6jDBC">
            Vad är Stockholm och vad betyder regionen för vanliga människor?
          </head>
          <p xml:id="i-Jrja8HNNvdTUM9SYNkQcS2">
            Svaren är många och skiftande:
          </p>
          <list style="ul">
            <item xml:id="i-dJPVMJYCi4X3zpqr9LWG9">
              Huvudstad, hemort, bostadsort, arbetsplats, centrum, city.
            </item>
            <item xml:id="i-6hmbRuRsWRwE13amG8mHBq">
              Nöjescentrum, kulturhuvudstad, mötesplats.
            </item>
            <item xml:id="i-CxtZDaxBvYvMGpwfsBUNGm">
              Bråttom, bråttom. Fart och fläkt. Rusningstider. Trafikinferno.
              Dygnet runt.
            </item>
            <item xml:id="i-NKnsd32Q11PRzSUvxpwQa">
              Härligt, härligt. Underbart. Kärlek till staden, till vatten.
            </item>
            <item xml:id="i-3wokZS3dLCdrNP97Gq983X">
              Puls. Storstadspuls.
            </item>
          </list>
          <p xml:id="i-JZDGcfqMFJkCVW2jPPZDiT">
            Det finns naturligtvis även baksidor: Ensamhet. Brott. Tragik.
            Missbruk. Sjukdom. Olycka. Längtan hem. Hopplöshet. Infernot i
            livet.
          </p>
          <p xml:id="i-Dg2zGGMPDy3QcXBqLqQbec">
            Men ser vi till vad de flesta ser och vill se, ser vi med Carl
            Michael Bellmans ord en i alla bemärkelser levande plats där människorna
            finns i centrum, där man bor, lever, vistas, umgås, underhålls,
            arbetar, reser i, reser till, irriteras, tjusas, förälskar sig.
            Stolta stad, som Bellman skaldade. Stockholm är staden som lever,
            hela tiden, året om, en plats att älska och att hata.
          </p>
          <p xml:id="i-HUSDo1psQqmTvwDvS9pcXZ">
            Att vara likgiltig inför vad Stockholm står för går inte.
          </p>
          <p xml:id="i-8M6KR7gNhNRqtP1TmXLTx4">
            Men oavsett vad man tycker, i hög grad beroende på utsiktspunkt,
            är och förblir Stockholm och Stockholmsregionen Sveriges administrativa
            och ekonomiska centrum. Därmed är också Stockholm via flygförbindelser,
            vägar, hamnar en bro till världsmarknaderna, kommersiellt, politiskt,
            kulturellt.
          </p>
          <p xml:id="i-23BQs6vQFndCSTiMyqVus6">
            Inte minst är Stockholm ett naturligt centrum för kontakterna
            med länderna runt Östersjön. Med sitt läge både mitt i Norden
            och mitt i Östersjöområdet har Stockholm goda möjligheter att
            bli det nav för finansiella tjänster, för handel, utbildning,
            forskning, kultur och för ett kunskaps- och teknikinriktat miljöarbete
            som en framgångsrik Östersjöutveckling behöver.
          </p>
          <p xml:id="i-UQi5ZyWtCY4S1o7xS6AnP1">
            En positiv utveckling för näringslivet i huvudstaden med omnejd
            skapar jobb och tillväxt i hela vårt land. Det har inte minst
            bevisats under första delen av 2000-talet då Stockholmsregionen
            som ekonomisk motor hade problem: Det fick negativa återverkningar
            för hela Sverige.
          </p>
          <p xml:id="i-6d8prm6B5K22pWvy4BvSrb">
            Liksom det brukat sägas att det som är bra för Volvo också är
            bra för Sverige, ser vi nu att full fart ekonomiskt och kulturellt
            i Stockholm är till fördel för hela Sverige.
          </p>
          <p xml:id="i-6MxEVAnuRHqQpnwV4gvVde">
            Stockholmsregionen måste i alla avseenden vara en modern huvudstad
            öppen för människor, idéer, investeringar och kulturella impulser.
            Inte minst de goda kunskaper i andra språk som kännetecknar Sveriges
            invånare är en konkurrensfördel som saknar motsvarighet i de flesta
            andra delar av världen.
          </p>
          <p xml:id="i-Vxyz3qo4Dt5iSJKDHfcZT3">
            Storstädernas unika egenskaper ska tas till vara och utvecklas,
            till fördel för hela Sverige. Det vilar också ett särskilt ansvar
            på regionen att vårda och vidareutveckla vårt svenska kulturarv
            samt att värna mångfalden i det moderna samhället. Vi vill här
            särskilt peka på vikten för Stockholm, men också för hela vårt
            land, att ta till vara och utveckla det goda rykte som Nobelpriset
            och ytterst donatorn Alfred Nobel årligen ger Sverige och Stockholm
            i hela världen.
          </p>
          <p xml:id="i-LRhxVrKZZP7h6ju7wv155q">
            På goda grunder kan sägas att Alfred Nobel är Sveriges enda både
            historiska och samtidigt ännu levande internationella superkändis.
          </p>
          <p xml:id="i-5Jns919EZZWzdJ8epdEfEZ">
            Vår huvudstad rymmer historiska värden i arkitektur och byggnader,
            ett rikt kulturliv med en mångfasetterad utveckling där skilda
            nationers kulturer möter varandra och där det historiska också
            möter framtiden.
          </p>
          <p xml:id="i-EJHoWo9HFtbEi8kjSNzfC7">
            I Gamla stan möts generationerna företrädda av gårdagens hus
            och dagens människor, de som bor här och en aldrig sinande ström
            av turister. Västerlånggatan, belägen i den del av Stockholm som
            en gång hette Stadsholmen och där framför allt Kungen bodde, och
            som på sitt sätt är Sveriges mest pulserande stråk, är dessbättre
            bortsett från varutransporter bilfritt. Gränderna i Gamla stan
            må vara små men ger Stockholm en aura av historiens vingslag som
            inga moderniteter i världen kan ersätta. Gamla stan borde vara
            ett världsarv.
          </p>
          <p xml:id="i-2HLobNVWthBCJiKG3NZAAG">
            Vår huvudstad på vatten rymmer därtill mer än ett symboliskt
            värde för oss som världsmedborgare. Med sin grönska och sin skärgård
            ska Mälarens drottning vara en öppen och trygg stad för besökare,
            för boende och för företagande.
          </p>
          <p xml:id="i-XQjCsYD9CR36d6QsuztnV7">
            Vår huvudstadsregion och dess mångsidiga utbud tillhör hela Sveriges
            befolkning. Samtidigt är Stockholmsregionen landets ekonomiska
            centrum där alltfler väljer att bosätta sig, studera och arbeta.
            Därför är det en riksangelägenhet att området utvecklas och får
            bukt med de bostads- och trafikproblem som i alltför hög utsträckning
            sätter käppar i hjulet för en önskad positiv utveckling och som
            påverkat och påverkar hela Sverige.
          </p>
          <p xml:id="i-QDh5wiMk8h4DPNkHV5eZ9C">
            År 2007 är problemen möjligen något mindre negativa än för några
            år sedan, i morgon är utvecklingen förhoppningsvis uteslutande
            positiv. Men Stockholmsregionen behöver förändring i en föränderlig,
            ibland fantastisk, stundom brutal, värld.
          </p>
          <p xml:id="i-LvvW5cmiN3g2oYiiKFfwBv">
            I förvissning om att Stockholms och hela regionens attraktivitet
            är viktig för hela vårt lands utveckling skisserar Folkpartiets
            riksdagsledamöter från Stockholms stads och läns valkretsar här
            en vision för en bättre fungerande huvudstadsregion, nu och för
            framtida generationer.
          </p>
          <p xml:id="i-W25KPAYGB7KFsQZNtikK7A">
            Låt oss här skissa på ett liberalt program, i femton som kunde
            varit 100 eller fler punkter.
          </p>
          <head type="h2" xml:id="i-XztrL7TAb1wKxmoCvCKT49">
            1 Skapa en modern storstadspolitik
          </head>
          <p xml:id="i-HXtZQyEE4TNYjXok2sX9Vz">
            Den liberala storstadspolitiken stundom benämnd urban utvecklingspolitik
            (Budgetpropositionen 2008) handlar om att ta till vara storstadens
            unika styrka för att på så vis bidra till en dynamisk utveckling
            som ger positiva effekter i övriga riket.
          </p>
          <p xml:id="i-YGtjMZXyBVUFqmqj3mw9rV">
            Folkpartiet ser inte tillväxt som ett nollsummespel. Om det går
            bra för en region ger det nya jobb, företag och impulser till
            hela landet.
          </p>
          <p xml:id="i-Wq8D1ChGKqRneBt6oev2ap">
            Stockholmsregionens tillväxt är därför viktig för hela landets
            tillväxt.
          </p>
          <p xml:id="i-WkC2w7HtzcE39RZueriaVx">
            Storstadsregioner är ekonomiska och kulturella centrum men också
            mötesplatser för människor och idéer. Handel med varor och tjänster
            samordnas med storstäder som nav, innovationsverksamheten är hög
            och de internationella kontakterna intensiva.
          </p>
          <p xml:id="i-8tkCcomjRWuxkQSwSuYy6k">
            I fråga om företagsetableringar är det långt ifrån alltid som
            Stockholm tävlar med andra städer i Sverige. Konkurrenterna om
            en investering kan lika gärna vara Berlin, Barcelona eller Hamburg,
            S:t Petersburg eller Paris, Amsterdam, Bryssel eller London. Stockholmsregionens
            näringsklimat och attraktionskraft är därför en tillväxtfaktor
            för hela Sverige.
          </p>
          <p xml:id="i-21SLLe1hTaNrGFQsMQxCoE">
            De tre mandatperioderna (19942006) med socialdemokratisk regering
            gav inte en fungerande storstadspolitik för Sveriges storstadsregioner.
            Det berodde förmodligen inte alls på bristande ambitioner, tvärtom
            gjorde ministärerna Carlsson II och Persson säkert så gott de
            kunde.
          </p>
          <p xml:id="i-HRSmgryFbJe9Y2QYhUB4ww">
            Men den storstadspolitik som Socialdemokraterna med stöd av Vänsterpartiet
            och Miljöparitet ägnade sig åt handlade i praktiken om vissa avgränsade
            satsningar mot segregation. Projekten var nästan oändliga, resultaten
            klena. Även om de problemen är mycket angelägna måste perspektivet
            vara mycket bredare än så.
          </p>
          <p xml:id="i-646dyVE9dYN5jbydYRKMY3">
            Fattigdom och utanförskap blir inte mer njutbart för att det
            delas av många, utan genom att fattigdom och utanförskap övergår
            i rikedom och medinflytande.
          </p>
          <p xml:id="i-Lh4aA6q3wuXaNfdSR5er7d">
            Här finns en ideologisk skillnad på hur man skall se på utveckling
            det är särskilt tydligt i förhållandet mellan kvinna och man:
            Kvinnors ekonomiska oberoende gagnas alltid bäst av egen utbildning,
            egen inkomst, eget oberoende. Att gå från bidragsberoende till
            egenförsörjning är en frihetsfråga.
          </p>
          <head type="h2" xml:id="i-3v8ma2q81macU5JJndFtM1">
            2 Företagandet försörjningens nyckelfråga
          </head>
          <p xml:id="i-GrqYU1zvzMiBFVhF3SsrkS">
            Det är företagandet som bär upp välfärden. Utan företag skulle
            vi inte ha råd med sjukvård, äldreomsorg och skolor.
          </p>
          <p xml:id="i-A32y6wc5yM5jN5aMbQepGM">
            Svenskt Näringslivs årliga rankning av det lokala företagsklimatet
            i Sveriges kommuner visar ett blandat resultat för Stockholms
            kommuner. Rankningen 2007 bygger bl.a. på frågor om kommunalskatt,
            nyföretagande, entreprenader och utbildningsnivå. I Stockholms
            län finns de bästa kommunerna men också fler som ligger långt
            ner på rankningslistan.
          </p>
          <p xml:id="i-MRYVrT662gL8zSmHnfGX4F">
            För Solna, Sollentuna, Nacka, Täby, Danderyd och Sundbyberg går
            det bra. Samtliga dessa kommuner finns bland de tio bästa i landet.
            Lidingö, Tyresö och Huddinge klarar sig också hyfsat bra. Resterande
            kommuner placerar sig i mitten eller längre ner på skalan, däribland
            vår huvudstad.
          </p>
          <p xml:id="i-KTcxZRmsvDho8NpkpEW3Nv">
            Det lokala företagsklimatet går att påverka. Men då måste det
            till medvetna satsningar för ett bättre företagsklimat.
          </p>
          <list style="ul">
            <item xml:id="i-VNKSEC9xbrseUrjWp4QGB2">
              Höjda kommunalskatter lockar inte fler företag.
            </item>
            <item xml:id="i-Tr5mFDtYvT9F2xYTMADiJP">
              Vi måste bygga mer i Stockholmsregionen.
            </item>
            <item xml:id="i-63izeSZDyq13e89zeev3ca">
              Tillväxten fordrar att arbetskraften kan flytta och bo någonstans.
            </item>
            <item xml:id="i-QkYkU4SUDAK13YAtGKyYE4">
              Det måste göras stora satsningar på infrastruktur.
            </item>
            <item xml:id="i-Gart1dmpWqsEysF3baNh5E">
              Utväxlingen av FoU-investeringar kan ökas genom att skapa broar
              och mötesplatser mellan forskare, entreprenörer och finansiärer.
            </item>
            <item xml:id="i-KCmAn2GYSt1uexADBix8s1">
              Entreprenörskap inom den offentliga sektorn måste stimuleras.
            </item>
            <item xml:id="i-79kJ5evq6PzFZxWpczgVxq">
              Genom utvecklat entreprenörskap inom den offentliga sektorn kan
              fler kvinnor få möjligheter, kunskaper och erfarenheter att utvecklas
              som innovatörer och etablera sig som företagare.
            </item>
          </list>
          <p xml:id="i-Phd2oocgZfEQtyrDiCP9G6">
            Det är viktigt att underlätta för människor att gå från bidragsberoende
            till eget företagande. Det måste vara möjligt att förverkliga
            en idé om en försörjning oavsett om det gäller att sälja någon
            typ av tjänster, öppna en butik eller bli agent för en importvara.
          </p>
          <p xml:id="i-V7pWAuYhzAJ1aPNfGsoz5">
            Det är också angeläget att öka arbetet mot det skattefusk som
            snedvrider konkurrensen mellan företagare.
          </p>
          <p xml:id="i-VSSnxA52chBcQ5BsvhDmFA">
            Försöksverksamhet bör inledas i Stockholms län med förenklade
            deklarationsregler för småföretag. En sådan försöksverksamhet
            kan dels stimulera nyföretagandet i regionen, dels ge viktiga
            erfarenheter inför det fullskaliga genomförande av regelförenklingar
            som är nödvändigt för tillväxt och utveckling i landet som helhet.
          </p>
          <head type="h2" xml:id="i-CA5jkAVdzADs76Cvz1in7Y">
            3 Kunskap och utbildning i Stockholmsregionen
          </head>
          <p xml:id="i-5KPQXP6LnShqwCGaY1xE59">
            Den liberala visionen för en nystart på skolpolitikens område
            omsätts nu i regeringens åtgärder för att stimulera kunskapsinhämtandet.
            Varje elevs synliggörande i grund- och gymnasieskola är den enskilt
            viktigaste skolreformen.
          </p>
          <p xml:id="i-WnT9maPwuhTEx6bqtFNs8T">
            Stor frihet för enskilda skolor, rätt för eleverna att välja
            mellan friskolor och olika kommunala skolor och så kallade magnetskolor
            varmed avses skolor med specialinriktning och särskilda resurser
            för kvalitet i utbildningen varav bör följa särskild dragningskraft
            i kombination med en skolpolitik som sätter kunskap och arbetsro
            i centrum, kan ge många barn och ungdomar nya framtidsmöjligheter.
          </p>
          <p xml:id="i-61ghTP2EBd6RqMu1SMBymJ">
            Segregationens effekter slår hårt också på skolans område. Samtidigt
            är skolan den bästa tänkbara murbräckan i arbetet för ökad integration,
            vilket visas inte minst genom det framgångsrika arbete som förrförra
            mandatperioden bedrevs på skolområdet i Stockholms stad under
            liberal ledning. Genom att satsa på svenska språket och läsning,
            genom att ställa krav och visa tydliga förväntningar kan skolan
            hjälpa elever att lyckas bra.
          </p>
          <p xml:id="i-DT6eoncUK1MpPHmJGKrFek">
            Föräldrar med otillräckliga svenskkunskaper ska inte behöva se
            utanförskapet föras vidare till nästa generation. Därför är regeringens
            åtgärd att ge extra resurser för särskilda insatser för skolor
            i invandrartäta och starkt segregerade områden angelägen. En sådan
            satsning kommer att betyda mycket, inte minst för Stockholmsområdets
            många barn och ungdomar med rötter i andra länder.
          </p>
          <p xml:id="i-HVAx5VnYSRGHLJRbAJE6TD">
            Den nya skolpolitiken kommer att kraftfullt bidra till att frigöra
            utvecklingskraften och öka tillväxten i Stockholmsregionen. Det
            är emellertid viktigt att inom ramen för skolplikt och läroplaner
            medge möjligheter till olika pedagogiska grepp.
          </p>
          <p xml:id="i-YRjqNwqbag7HAuoQCyU4Rm">
            Tidigareläggning av den allmänna skolstarten är en sådan möjlighet
            som borde kunna prövas i Stockholmsregionen.
          </p>
          <p xml:id="i-wKaDhJSUbui6Fn35xkDib">
            Antalet sökande till många högskoleutbildningar i Stockholmsområdet
            är stort, och många länsbor tvingas söka sig till andra delar
            av landet för att kunna få den önskade utbildningen.
          </p>
          <p xml:id="i-N7M2bL8Q5PTRwcYavYiCe5">
            Stockholmsregionen lever alltmer av att exportera kvalificerad
            information byggd på kunskap. Forskning och utbildning i världsklass
            är absolut nödvändigt för att klara sig i den internationella
            konkurrensen. Det är den grund som vi kan bygga vårt fortsatta
            välstånd på, som ger idéer och produkter för nya företag att växa
            och som ger mänskligheten lösningar på såväl uråldriga som moderna
            tiders problem.
          </p>
          <p xml:id="i-5aeYaT4eB7Mr3nb9masUTH">
            Kunskap är kungsvägen för en hållbar utveckling. Sverige har
            högt anseende på forskningens område men svensk forskningspolitik
            är i kris. Forskare får ägna alltför mycket tid åt administration,
            pengajakt och undervisning och allt mindre tid finns tillgänglig
            för själva forskningen.
          </p>
          <head type="h2" xml:id="i-7rSUD8emRXLBNenJDfKr4Y">
            4 Att bryta utanförskapet
          </head>
          <p xml:id="i-R7H159Em7qWYNa4oA1K9qc">
            Folkpartiets huvudgrepp i integrationspolitiken handlar nu som
            tidigare om makt.
          </p>
          <p xml:id="i-MdtyeGpu4stUmPAG6SUX67">
            Människor måste få makt över sin egen vardag. Det handlar först
            och främst om vägar till arbete, egen försörjning men också självrespekt
            och självbestämmande. Utbildning är då avgörande. Skolpolitiken
            har en huvudroll i integrationspolitiken.
          </p>
          <p xml:id="i-Qg9wvisr2mXgz3gA2DwRAv">
            I vår region finns de mest ekonomiskt välsituerade bostadsområdena
            men också några av de fattigaste. I spåren av 1960-talets miljonprogram
            har klyftorna mellan områden vuxit sig allt större. I stora bostadsområden
            är arbetslösheten förfärande, och barn och ungdomar växer upp
            utan särskilt många vuxna i omgivningen som har arbete.
          </p>
          <p xml:id="i-Wdgu86S7eJU2q6Yn8RySJL">
            Den skarpa segregation vi ser runt om i Stockholmsregionen är
            i grunden social. Arbetslöshet och fattigdom, brist på utbildning
            och service är avgörande snarare än etniciteten.
          </p>
          <p xml:id="i-XVXFcQBH3CK46chRSrfSSr">
            Men det går aldrig att bortse från det faktum att dessa sociala
            faktorer i betydligt högre grad slår mot människor med invandrarbakgrund.
            Nyanlända flyktingar såväl som tredje generationens invandrare
            drabbas av bristande möjligheter att själva styra över sitt bostadsval.
            Därigenom är deras barn styrda till de skolor som redan har en
            mycket stor andel barn med annat språk än svenska. Så går det
            sociala arvet vidare.
          </p>
          <p xml:id="i-LgCyCJpVPY3L6v1NRgYkJV">
            Den strukturella diskrimineringen måste brytas även i Stockholmsregionen.
            Att motverka diskriminering handlar dels om att ingripa mot den
            direkta diskrimineringen på arbetsmarknaden och i samhällslivet
            i övrigt, dels om att riva de hinder som byråkratiska regelverk
            sätter upp och som stänger ute invandrare och flyktingar från
            samhället.
          </p>
          <p xml:id="i-FXyr2aC3UJoKsBq2m6CDSZ">
            De redan väletablerade i vårt samhälle kan alltid bestämma mycket
            själva. Det räcker inte för oss liberaler.
          </p>
          <p xml:id="i-8TdTCjjk4yA74DhwvJKXjT">
            Vi vill att alla människor ska ha makten över sin egen vardag.
            Rätten att välja friskola inom ramen för gällande lagstiftning
            men även att välja mellan olika kommunala skolor och möjligheten
            att själv avgöra vem som ska vara familjens husläkare är några
            viktiga vardagsbeslut som människor måste få kunna ta själva.
          </p>
          <p xml:id="i-5QKh9bdH8R28gDY2xK7YmH">
            Alla bör ha makt över sitt eget boende, möjlighet att byta bostad
            men också mer att säga till om i sitt bostadsområde. Rätt att
            välja barnomsorg, skola, vårdgivare och möjligheten att äga sin
            egen bostad är därför viktiga delar av en liberal integrationspolitik.
          </p>
          <head type="h2" xml:id="i-AGV392ip2r8K5hQyseoZe8">
            5 Bygg kommunikationer för en huvudstadsregion i utveckling
          </head>
          <p xml:id="i-K42PGx23BPTQAK4evMuFWZ">
            Den trafikkris som Stockholmsregionen nu lider av beror tyvärr
            på årtiondens försummelser.
          </p>
          <p xml:id="i-8YjyiL2VSTFgC7bRV5pvos">
            Tidigare försök att skapa stabila, blocköverskridande överenskommelser
            i form av Dennispaketet från 1990-talets början har inte kunnat
            förverkligas.
          </p>
          <p xml:id="i-6nxExHxpvELzFVfsYNUiY8">
            Besluten om byggandet av Citytunneln, införandet av trängselskatt/avgift
            i Stockholm liksom Norra länken har oavsett vad man tycker om
            de enskilda besluten skapat en ny beslutssituation i Stockholmsregionen.
            Nu är det överhängande problemet att hitta finansieringsformer
            som gör att vår huvudstad kan fungera för hitresande och boende.
          </p>
          <p xml:id="i-61w9u3g4XUo5oGcVSuKuCE">
            För att klara detta vilar ett ansvar på alla politiker i alla
            partier i alla kommuner i hela Sverige, inte bara i Stockholmsregionen.
          </p>
          <p xml:id="i-FjUFGTexcySAe3CGMbFkg7">
            De strukturella förändringar, som genomgående är förbättringar,
            måste också ses i klimatperspektiv och i boendeperspektiv.
          </p>
          <p xml:id="i-Tp1W4CP2yS1LQ8QaF3rVA5">
            Storstaden måste vara levande, och grön, likså skön, för de boende.
            Det kräver i sin tur att de infrastrukturprojekt som genomförs
            beaktar just framtidens miljö- och klimatkrav vad vi bygger nu,
            kommer att fungera i kanske 100 år eller mer. Här måste ny kunskap,
            som OECD-rapporten Territorial reviews användas för att motivera
            projekt som kanske inte omedelbart framstår som nödvändiga men
            som är försvarliga när de samlade samhällsekonomiska kostnaderna
            för dåligt fungerande transportsystem vägs in.
          </p>
          <p xml:id="i-AfGDAcMt6QwbQFG3TJXWuW">
            Trängsel, köer, föreningar, dålig luft allt kostar, ytterst kostar
            det på människans livsförutsättningar.
          </p>
          <p xml:id="i-QS44EhMc7maDVir7powpgW">
            Slutsatsen måste bli att framför allt utbyggnaden av Storstockholms
            kollektivtrafiknät är en nationell angelägenhet och en viktig
            del i att höja livskvaliteten för de cirka 2 miljoner människor
            som redan i dag bor i Stockholms län.
          </p>
          <p xml:id="i-UMf6YqetGApzWgLktk5Spq">
            Ser vi just till folkmängden har regionen sedan Essingeleden
            byggdes färdigt ökat i folkmängd med ungefär motsvarande Göteborgs
            kommuns befolkning. Likväl har ingen ny förbindelse tillkommit
            över SaltsjöMälarsnittet, alltså över de vatten som skiljer den
            norra och södra länshalvan från varandra. Öster om Slussen är
            alltjämt närmaste bro att finna i S:t Petersburg, västerut får
            man åka till Strängnäs för att via broar passera Mälaren utan
            att använda båt.
          </p>
          <p xml:id="i-byfF3tbbEoiLS3zD3WyQX">
            Den skriande bristen på kapacitet på väg och järnväg resulterar
            i ändlösa köer längs infartsleder och i innerstaden samt stora
            störningar i järnvägstrafiken.
          </p>
          <p xml:id="i-TimAPutJkF7Jh8LoXs57nV">
            Situationen på trafikområdet i Storstockholm kan sammanfattas
            i två huvudproblem:
          </p>
          <list style="ol">
            <item xml:id="i-6kvTxCP4AEUvgn3Z2oQPqg">
              Huvudstadsregionen har drabbats av en tydlig tudelning mellan
              norr och söder med ekonomiska och sociala konsekvenser som följd.
              Närmast total trafikinfarkt råder i Stockholmsregionens centrala
              delar landets viktigaste arbetsområde och rikets ekonomiska centrum.
              Försöken, nu permanenta, med trängselskatt, utgör i grunden bara
              ett sätt att dölja de verkliga problemen. Det är något av att
              bota benbrott med huvudvärkspulver.
            </item>
            <item xml:id="i-Ch2G7epznS88chhC7EMALs">
              Väl fungerande trafikleder till, från och genom Stockholmsregionen
              är en förutsättning för att den fullt ut ska kunna fylla rollen
              som tillväxtmotor i landet. Dagens bristande infrastruktur är
              också ett direkt hot mot kulturhistoriska värden av nationell
              betydelse.
            </item>
          </list>
          <p xml:id="i-LYkGFtJQ8ugFvU8tm3VEBG">
            Avsaknaden av en ringled gör att mycket stora delar av genomfartstrafiken
            passerar på den sexfiliga motorväg som dragits i ytläge genom
            Stockholms medeltida stadskärna ett kulturhistoriskt övergrepp
            ständigt pågående sedan femtio år tillbaka. För att lösa denna
            redan akuta situation krävs en helhetslösning med främsta syfte
            att kraftigt öka både spår- och vägkapaciteten över SaltsjöMälarsnittet.
          </p>
          <head type="h3" xml:id="i-HnFK8i8xJAa66XbeTXmE7C">
            Vad är lösningen?
          </head>
          <p xml:id="i-L4jm5GGiMb5ynuR9e314TZ">
            I Huvudinriktningen vid utbyggnaden av infrastrukturen måste
            vara en kraftig satsning på kollektivtrafiken.
          </p>
          <p xml:id="i-MMtVL1Hx2FY1fjxzX8C48">
            Stockholm har redan i dag landets högsta kollektivtrafikandel,
            en av världens högsta. Den ska bli än högre i hela länet. Huvudstadsregionen
            måste ha en modern och effektiv kollektivtrafik med både tunnelbana,
            tåg och bussar. Det innebär satsningar på utbyggda spårsystem,
            nya lok och vagnar, och ett gott underhåll av tågen, rälsen och
            annan infrastruktur.
          </p>
          <p xml:id="i-CueVTq9jVVKYS4dFKfBSfK">
            Regionen har tagit mer än sitt finansiella ansvar; nu måste staten
            ta sitt. Staten måste betala för de investeringar som behövs,
            och som är statliga åtaganden, så att Stockholm kan fungera. Utbyggnaden
            av järnvägskapaciteten genom Citytunneln under Stockholms innerstad
            är ett riksintresse.
          </p>
          <p xml:id="i-WXAAcQ4uLQ19GnouncGTaG">
            Låt oss här efter att riksdagens utredningstjänst hjälpt till
            med en sammanställning visa hur andra stora spårprojekt runt om
            i Sverige finansieras eller skall finansieras, källan är Banverket
            enligt riksdagens utredningstjänst:
          </p>
          <table>
            <row xml:id="i-Jn3AYwjYMeFvUqYjvCBGV5">
              <cell>
                Projekt
              </cell>
              <cell>
                Medfinansiärer
              </cell>
              <cell>
                Övriga notiser
              </cell>
            </row>
            <row xml:id="i-W9QUjdbpcrCpSPU4YSEtL6">
              <cell>
                Citytunneln i Malmö
              </cell>
              <cell>
                Malmö stad, Region Skåne och EU-bidrag
              </cell>
              <cell>
                Malmö stad 11,5 % 
 Region Skåne 9,1 %  
 EU-bidrag 3,9 %. 
 Banverkets 75,4 %
              </cell>
            </row>
            <row xml:id="i-3X37H2WfJsL6qrH7jCufzj">
              <cell>
                Västlänken under Göteborg
              </cell>
              <cell>
                Västra Götalandsregionen, Göteborgsregionen, Västtrafik och Göteborgs stad
              </cell>
              <cell>
                Utredningen har till 25 % finansierats av nämnda finansiärer (och Banverkets del är alltså 75 %). Oklart för resterande åtgärder
              </cell>
            </row>
            <row xml:id="i-S1T1cJNKajzw69Bp9YBfZr">
              <cell>
                Hallandsåstunnel
              </cell>
              <cell>
                Banverket finansierar 100 % av järnvägsinvesteringen
              </cell>
            </row>
            <row xml:id="i-MVGszRh764vmQFkwc1b5Bb">
              <cell>
                Blekinge kustbana n
              </cell>
              <cell>
                Banverket finansierar 100 % av järnvägsinvesteringen
              </cell>
            </row>
            <row xml:id="i-JNDm596MJbuZkcVuTTWWaG">
              <cell>
                Ådalsbanan
              </cell>
              <cell>
                Kommunerna står för sina respektive andelar av kostnaden för byggandet av resecentrum och Banverket för sin andel, enligt regelverket om sådan finansiering
              </cell>
            </row>
            <row xml:id="i-JcgSsuFwXg9Whxb1sf1iLg">
              <cell>
                Botniabanan
              </cell>
              <cell>
                Kommunerna bygger resecentrum (kostar ca 750 mnkr) och upplåter kommunal mark för järnvägen utan kostnader (okänt värde)
              </cell>
            </row>
            <row xml:id="i-FKhcSx2dse6Q3zmTTpQP7F">
              <cell>
                Norrbotniabanan
              </cell>
              <cell>
                Banverket finansierar till 100 %
              </cell>
            </row>
            <row xml:id="i-H76St4auaERKJSPN1X4KNA">
              <cell>
                Haparandabanan
              </cell>
              <cell>
                Banverket finansierar till 100 %, förutom EU-bidrag på 5 mnkr för förstudie och järnvägsutredning
              </cell>
            </row>
            <row xml:id="i-5kb6KBmmnAH7BnyKJQpD2Y">
              <cell>
                Kirunaprojektet
              </cell>
              <cell>
                LKAB
              </cell>
              <cell>
                LKAB finansierar till 100 %
              </cell>
            </row>
          </table>
          <p xml:id="i-KocaHCziCBK37XyAmyWNQr">
            För envar som verkat för att stora projekt i Storstockholm också
            skall komma till genomförande, är det uppenbart att Sverige har
            två olika finansieringssystem:
          </p>
          <p xml:id="i-4Sx1sMqbZJedTmWBG7Q4vw">
            A. Det som gäller investeringar i Stockholmsområdet och där staten
            skall stå för 1030 procent och kommunen och landstinget för övrig
            finansering.
          </p>
          <p xml:id="i-VejGa6kAaU3XYVXvgHEA9o">
            B. Övriga landets finansieringar där grundprincipen är statlig
            finansiering till 100 procent eller i vissa fall ned till 75 procent,
            aldrig mindre.
          </p>
          <p xml:id="i-ExybXLUyfGAxnhGmLn2xmU">
            I dessa siffror finns huvudanledning till Stockholms nuvarande
            trafikinfarkt. Ansvaret ligger i högre utsträckning utanför Stockholms
            stad och län än hos invånarna i Stockholmsregionen. Så kan det
            inte fortsätta.
          </p>
          <p xml:id="i-Sz5xrVKtX1XR2Cc6azms3W">
            II Folkpartiet står bakom Förbifart Stockholm men oroas av att
            projektet kan komma att senareläggas till följd av bristande finansiering.
          </p>
          <p xml:id="i-Pj6mPtFqzMkARJGoSSjume">
            Byggandet av Södra länken har visat vilka goda miljöeffekter
            goda trafikinvesteringar får när Norra länken står färdig kring
            20112015 försiktighet är en dygd behövs även att projekteringen
            för Österleden är klar.
          </p>
          <p xml:id="i-3ybY5eZkAx8Gmmt1AuKKv5">
            En ringled, som finns runt nästan alla svenska städer, är nödvändig
            för att Stockholms innerstad ska fungera med alla transporter
            som dess företag och invånare behöver. Ringen, med de nya sträckorna
            lagda i tunnel, är den enda lösning som gör det möjligt att avlasta
            innerstaden och skapa en bättre stadsmiljö. Motståndarna till
            detta är inget mindre än miljö- och klimatmarodörer.
          </p>
          <p xml:id="i-WawvHG3z4yRdEZzCzvMcCj">
            Att öka järnvägs- och vägkapaciteten över SaltsjöMälarsnittet
            är en nödvändig förutsättning för att skapa en rimligare trafiksituation
            i Stockholmsregionen.
          </p>
          <p xml:id="i-8AyvPbBD3veYLxgS3ueMjx">
            Men många andra satsningar måste också ske med hänsyn till flaskhalsar
            och köer, bristande trafiksäkerhet, tillväxthinder för näringsliv
            och omänsklig trafiksituation för boende.
          </p>
          <p xml:id="i-RwKRp4HnCLwWTP17cp3Yu1">
            De statliga medel som ställts till förfogande i investeringsplanerna
            som löper fram till 2015 är otillräckliga i förhållande till behoven
            när det gäller både kollektivtrafiken och vägnätet.
          </p>
          <p xml:id="i-D5X5vqz35vtrG8cDtdPvbf">
            Här nedan beskrivs några av de behov som finns i olika delar
            av Stockholms län.
          </p>
          <list style="ol">
            <item xml:id="i-QDFczhrYhmP13zzADfzb2p">
              En av landets mest olycksdrabbade vägar är väg 73 Dödens väg
              mellan Stockholm och Nynäshamn. Särskilt sträckan mellan Nynäshamn
              och Västerhaninge har länge varit underdimensionerad för den stora
              trafiken till och från bland annat Gotlandsfärjorna och Östersjötrafiken.
              Gång på gång har den planerade upprustningen skjutits på framtiden,
              och när utbyggnaden av väg 73 äntligen påbörjades genom att statsminister
              Göran Persson började gräva, framstår det dessvärre som att allvarliga
              brister i finansieringen riskerar projektets färdigställande i
              både tid och kvalitet; att Länsstyrelsen i Stockholms län redan
              2006 tvingades tillskjuta 100 miljoner kronor, som måste ha tagits
              från andra projekt, visar bara att planeringen och finansieringen
              inte stod i paritet med viljan att visa politisk handlingskraft.
              Folkpartiet står bakom att väg 73 blir så bra som det planerats
              från början, att göra en halvmesyr i detta läge msåte vara sämsta
              möjliga handlingslinje.
            </item>
            <item xml:id="i-DqwEP7dHNamBD7jRB5nXZh">
              Det är även i övrigt nödvändigt att fullfölja utbyggnaden av
              infrastrukturen till och från Nynäshamn genom att också satsa
              på dubbelspår på hela Nynäsbanan.
            </item>
            <item xml:id="i-5fVJT6aQMJq9rACzJF5rd6">
              Infrastrukturen på Södertörn måste förstärkas också på många
              andra sätt. Södertörnsleden behöver förverkligas snarast som en
              viktig beståndsdel i utvecklingen både för Södertörn och för regionen
              i stort. Breddningen av E 4/E 20 mellan Södertälje och Hallunda
              pekas också ut som en prioriterad satsning av såväl Stockholmsberedningen
              som den regionala utvecklingsplanen (Rufs), men har inte fått
              någon statlig finansiering. En annan betydelsefull vägsatsning
              för Södertörn är att utbyggnaden av länsväg 225 mellan Södertälje
              och Vårsta fullföljs så snart som möjligt och att medel ställs
              till förfogande för en fortsatt utbyggnad vidare till Ösmo.
            </item>
            <item xml:id="i-5r3Aif3AkcCrzCXVFVHmhJ">
              Vidare skulle en förlängning av Tvärbanan söderut från Stockholm
              knyta samman viktiga lokala centrum som Älvsjö, Skärholmen och
              Flemingsberg/Stockholm Syd, stimulera inomregionalt resande och
              motverka segregation mellan bostadsområden.
            </item>
            <item xml:id="i-KnZchxGq4kPaBV2KkLANwa">
              Förbindelserna söderut och västerut från Stockholms län behöver
              förstärkas genom en fortsatt utbyggnad av Svealandsbanan till
              dubbelspår inte minst viktigt för Nykvarns kommun och en satsning
              på kapacitet för höghastighetståg på Södra stambanan via Skavsta.
            </item>
            <item xml:id="i-EcBpaGQCJAg7ApVSyJKJZE">
              För att förbättra trafiksituationen i Södertälje med omnejd pekar
              Rufs också ut Sagoleden i Södertälje. Staten måste ta ansvar för
              dessa nödvändiga satsningar på den nationellt finansierade infrastrukturen.
            </item>
            <item xml:id="i-8Vr3L1uaoSVnQujj7sdE3b">
              Den framtida utvecklingen för de västligaste Storstocksholmskommunerna,
              Tyresö, Nacka och Värmdö kommuner, som tillsammans med se nedan
              de sex nordostkommunerna, uppvisar den snabbaste tillväxten i
              Stockholmsregionen både i termer av befolkning, bostadsbyggande
              och sysselsättning, är direkt kopplat till utbyggnaden av kollektivtrafiken
              och transportkapaciteten över SaltsjöMälaravsnittet och på anslutande
              spår och vägar. Redan nu finns befolkningsunderlaget för en utbyggnad
              av tunnelbanan från Stockholm/Kungsträdgården ut mot Orminge i
              Nacka. Tvärbanan, som nu slutar i Hammarby Sjöstad i Stockholm,
              behöver länkas samman med Saltsjöbanan som konverteras till snabbspårväg
              till Slussenterminalen, vilken under överskådlig tid är och förblir
              den viktigaste stationen för omstigande vid pendlingsresor till
              och från Nacka och Värmdö. Den viktigaste omstigningsstationen
              till och från Tyresö är Gullamarsplan vid expanderande av Globen
              och Globen City-området.
            </item>
            <item xml:id="i-JwyGPraSqF6Vv9oNi1WXAX">
              Likaså är det mycket önskvärt med en utbyggnad av kapaciteten
              på länsväg 222 över Skurubron, en flaskhals som i dag skapar svåra
              trafikstörningar.
            </item>
            <item xml:id="i-8miYS2VssirxgKU1rNYDec">
              En annan sektor där en mycket kraftig befolkningsökning väntas
              är de sex kommunerna i nordost, från Danderyd närmast Stockholm
              till Norrtälje längst i norr. Dessa kommuner med en samlad folkmängd
              på över 227 000 invånare ett antal som sommartid ökar till minst
              350 000 har också potential att växa samtidigt som den storstadsnära
              naturen värnas. Hela nordostsektorn i Stockholms län saknar dock
              helt anslutning till det nationella järnvägsnätet. I vilken annan
              landsdel hade det betraktats som rimligt att en befolkning motsvarande
              ett mindre län hade ställts utan järnvägsförbindelse? Effekten
              syns också i att resande med kollektiva transportmedel tunnelbana,
              pendeltåg, buss i nordostsektorn är betydligt lägre (mellan 14
              och 30 procent i de olika kommunerna) än länsgenomsnittet på 38
              procent. Staten bör därför aktivt medverka till att utreda projektet
              Roslagspilen, den nya järnvägssträckningen mot Åkersberga i Österåkers
              kommun (med framtida förlängning till Norrtälje och potentiell
              vidare utbyggnad till Kapellskär) som förespråkas av såväl Stockholmberedningen
              som Rufs och som har stöd av samtliga berörda kommuner. I dag
              har Banverket inga anslag ens för den nödvändiga förstudien som
              i stället bekostats av de sex kommunerna Norrtälje, Österåker,
              Vallentuna, Vaxholm, Täby och Danderyd. I Stockholmsförhandlingen
              har detta projekt givits startåret 2020, möjligen avsett som ett
              mindre lyckat skämt.
            </item>
            <item xml:id="i-WJ4C2V7aCwKE9cbAbhcpwx">
              Europaväg 18 från Stockholm till Norrtälje/Kapellskär har kapacitetsproblem.
              Hela sträckan bör byggas ut till motorvägsstandard.
            </item>
            <item xml:id="i-SoV3GEmPpmeYGSvkVA5yi5">
              Den tunga lasttrafiken till och från Holmens Bruk i Hallstavik
              liksom färjorna i Kapellskär gör det även angeläget med en tidigarelagd
              utbyggnad av riksväg 77 samt en utbyggnad av riksväg 76. Godstransportdelegationen
              noterar i sitt slutbetänkande (SOU 2004:76) den starka utvecklingen
              av rorotrafiken över hamnen i Kapellskär, som har haft och förväntas
              ha en mycket stark tillväxt. I samband med EU-kommissionens satsning
              på havets motorvägar kommer ökad vikt att läggas vid utbyggnad
              av tillfartsvägarna till viktiga hamnar.
            </item>
            <item xml:id="i-KqK1FRaZnnCGt2BYVBpUqo">
              Inom Järfälla kommun behövs dels på järnvägssidan dubbelspår
              TomtebodaKallhäll, dels på vägsidan byggandet av Rotebroleden.
              Folkpartiet noterar att båda projekten finns med i Banverkets
              och Vägverkets planer men att finansiering saknas. Låt oss notera
              att dubbelspårets lokalisering och planering är knutet till lokaliseringen
              och planeringen av Stockholm väst. På dagens Rotebroled står biltrafiken
              ofta stilla varje vardagsmorgon och vardagskväll. Trafiken är
              tät även övriga tider. De som är verksamma i nordvästkommunerna
              hindras alltså att ta sig till och från bland annat Arlanda flygplats
              på ett säkert sätt. Så länge detta består är det svårt att planera
              för mer trafikalstrande verksamheter företag som skapar välfärd
              och jobb vilket hindrar tillväxten i både Järfälla kommun och
              den nordvästra delen av den växande Stockholmsregionen.
            </item>
            <item xml:id="i-8PfoqpfFbPvamYMoA1SFRG">
              Några av de värsta flaskhalsarna i Stockholmsregionens trafiksystem
              finns i närheten av Stockholms innerstad. Behovet av att snarast
              bygga Ringen och Citytunneln har redan nämnts, men därtill är
              det nödvändigt ytterst med syftet att Sveriges huvudstad skall
              fungera både för hitresande och här bosatta att förbättra trafikkapaciteten
              längs de stora stråken för in- och utresor samt bygga ut tvärförbindelserna
              runt innerstaden. Den spårbundna tvärbanan från Alvik mot Gullmarsplan
              mot Sickla i Nacka har blivit en succé som ökar den spårbundna
              kollektivtrafikens attraktionskraft, och det är nu angeläget att
              fortsätta utbyggnaden. Utbyggnaden AlvikSolna station behöver
              kompletteras med en nordlig gren mot Kista och Sollentuna, och
              längre fram behöver Tvärbanan förlängas till Frescati och Ropsten.
              Som beskrivits ovan behövs också en sydlig förlängning som knyter
              samman Stockholm Syd/Flemings-berg med Skärholmen och Älvsjö.
              Den nya kopplingen mellan E 18/E 4 via Kymlingelänken måste förverkligas,
              och innerstadens förbindelse i riktning nordväst via Solna och
              Sundbyberg mot E 18 behöver förstärkas genom byggandet av Huvudstaleden
              i en lång tunnel.
            </item>
            <item xml:id="i-4rVpjMQ2bEewYqoPaznPyp">
              Järnvägens konkurrenskraft gentemot biltrafiken skulle öka dramatiskt
              med en utbyggnad av fjärrtågskapaciteten i Stockholm och fler
              stationer. Inte minst viktigt i ett Mälardalsperspektiv och för
              att kommuner som Nykvarn, Upplands-Bro och Järfälla ska vara attraktiva
              platser att bosätta sig i är att Svealandsbanan och Mälarbanan
              har tillräcklig kapacitet för att klara framtidens resandeströmmar.
            </item>
            <item xml:id="i-Fgi6CxnHMYmdTuYqwjMrJf">
              Planerna på en ny järnvägsstation Stockholm väst i Järfälla kommun
              och Stockholm nord i Sollentuna kommun behöver bli verklighet.
              Den länge planerade förlängningen av tunnelbanan till Barkarby,
              med möjlighet till omstigning till järnväg, vore en annan betydelsefull
              satsning.
            </item>
            <item xml:id="i-N7bhaCkBpTnx22wGGBEjLk">
              Såväl Stockholmsberedningen som den regionala Rufsgenomgången
              av utbyggnaden av trafiken i Stockholmsregionen har pekat på behovet
              av att fortsätta breddningen av E 4 norr om Upplands Väsby och
              hela vägen till Arlanda.
            </item>
            <item xml:id="i-Y9F6QAHJd15qmQPgjxdpnf">
              Ombyggnaden och kapacitetsökningen av den kraftigt överbelastade
              länsväg 268 mellan Vallentuna och Upplands Väsby måste vidare
              fullföljas, inte minst genom en ny satsning på sträckan GranaHammarby.
            </item>
            <item xml:id="i-biDVbDXpWuf2rehDdr2C7">
              Upprustning av Lidingöbanan, som finns med i Stockholmsförhandlingen,
              måste finansieras.
            </item>
            <item xml:id="i-7X3XCHaGdzSjKbYRJ5Spdx">
              Infrastrukturen till sjöss behöver förstärkas för att klara en
              framtida växande godstrafik. Bland annat behöver kapaciteten i
              Södertälje kanal byggas ut med en ny sluss bekostad av staten
              vilket gagnar insjötrafiken på Mälaren samtidigt som Mälarens
              avrinning förbättras och risken för översvämningar minskar väsentligt.
            </item>
            <item xml:id="i-42bjXrukugz19TZGhVwHUq">
              I utformandet av den framtida hamnpolitiken måste mycket stor
              hänsyn tas till naturvårdsintressen, inte minst i den sårbara
              skärgården. Regionens hamnar både i norra, centrala och södra
              länsdelarna behöver också fungerande väg- och järnvägsförbindelser
              för att kunna spela sin roll i en allt starkare Östersjöhandel.
            </item>
            <item xml:id="i-CuC2vQtdfGF71fjC3Hgmev">
              Exemplet med Kapellskär har nämnts ovan. Ett annat exempel är
              Nynäshamn, där en säkrare väg 73 och en utbyggnad av järnvägen
              till dubbelspår hela vägen från Stockholm är en nyckelfaktor för
              att utveckla den betydelsefulla hamnverksamheten och den beslutade
              byggnationen av en containerhamn i Norvik, ett beslut som ifrågasätts
              av vissa men där ägaren, Stockholms Hamnar AB, tar det fulla ansvaret
              för projektets företagsgenomförande utan statligt stöd. Låt oss
              notera, inte minst mot bakgrund av att Stockholms hamn inte anses
              tillhöra de strategiskt viktiga hamnarna i Sverige (SOU 2007:58),
              att av miljöskäl är det alltid angeläget att stödja hamnverksamhet
              som inte i onödan bidrar till långa landtransporter. Stockholm
              utmärks mer än mycket annat av att där finns många konsumenter
              och många företag. Slutsatsen drar sig själv. Att utesluta Stockholms
              hamn liksom Norvik är mot bakgrund av det stora antal människor
              och företag som finns i dessa hamnars omedelbara närhet en politik
              som inte bara framstår som oklok utan som direkt miljöfientlig.
              Regeringen bör se till att hamnpolitiken i Sverige blir rationell
              och bidrar till ett mer hållbart Sverige. Då måste Stockholms
              hamn vara en del av den nationella hamnpolitiken liksom Norviks
              containerterminal. Det är ett konsument- och miljöintresse. Det
              är god transportpolitik och god klimatpolitik.
            </item>
            <item xml:id="i-2bK84X4tCnL1XMUBGBoxNb">
              Att utveckla infrastrukturen till sjöss handlar också om att
              ha en fungerande båttrafik. Folkpartiet vill bland annat utreda
              möjligheten att göra färjeleden mellan Slagsta och Ekerö till
              en avgiftsfri förbindelse som en del av det regionala vägnätet.
            </item>
          </list>
          <p xml:id="i-PriGpv5frt73wzDrt8fpbv">
            x) Regionens flygplatskapacitet måste tryggas. Att Bromma flygplats
            blir kvar till 2038 är mycket positivt; Bromma behövs som en modern
            cityflygplats. Nu skapas också, till nytta för kringboende, möjlighet
            att långsiktigt anpassa trafikmängden och typen av trafikflygplan
            som tillåts landa på Bromma. Äntligen kan bullerbekämpning och
            i framtiden utsläppsmängder regleras och hela flygplatsen göras
            modernare. Att Arlanda i framtiden gärna kompletterad med namnet
            Alfred Nobel International Airport också i framtiden kommer att
            vara Sveriges viktigaste lufthamn är onödigt att ens påtala.
          </p>
          <p xml:id="i-AGcx2Vypt35SMvwW5hyQdy">
            y) Allra sist på kommunikationsavsnittet vill Folkpartiet påtala
            att Storstockholm numera har en enda flygplats för det småskaliga
            men allt viktigare affärsflyget, likaså sportflyget, nämligen
            Barkarby flygplats. Vikten av att det säkerställs en regional
            flygplats för den mindre företagsamheten och likaså för sportflyget
            är oomtvistlig. Staten har här sin del av ansvaret genom tillståndsgivningen.
            Arlanda eller Bromma flygplatser kan aldrig härbärgera denna form
            av mindre flygplan, nog så viktiga för små företag, inte minst
            inom servicebranschen där omedelbara leveranser av kunskap eller
            reservdelar behövs för att Stockholm skall kunna behålla ett differentierat
            näringsliv. Man kan självfallet diskutera Barkarby flygplats lokalisering
            en gång var det en militär flygplats, tillsammans med likaledes
            nedlagda flottiljen Tullinge och Roslagens flygkår i Viggbyholm
            (ett flygamfibieförband som var de välkända Catalinaplanens hemvist)
            men så länge inte en ny allmän flygplats anvisats i den regionala
            planeringen bör fortsatt affärs- och sportflyg på Barkarby flygplats
            säkerställas. Att som landets och regionens två största partier
            snarast bygga på Barkabyfältet för att fortast möjligt få bort
            det företagsstödjande allmänflyget är en hur politiskt lokalt
            anpassad frågan än må vara oansvarig småföretags- och regionalpolitik.
            Anvisas annan lokalisering, är Folkpartiet öppet för andra lösningar.
          </p>
          <head type="h2" xml:id="i-MUxVpDqfzuCrppJZBjRQLq">
            6 Kultur och natur som källa för turism
          </head>
          <p xml:id="i-8Bn7SaLiZ8YFTGHxUt8W5d">
            Turismen att resa till, upptäcka och besöka andra platser och
            länder är den näringsgren som växer snabbast i världen.
          </p>
          <p xml:id="i-2nE49QUnByqoWxncopWaA1">
            Kultur och natur lockar alltfler resenärer. Stockholm har som
            huvudstad ett rikt urval av upplevelser att erbjuda, från museer
            till den underbara skärgården.
          </p>
          <p xml:id="i-YUwn3Jn1eYc3bkhTKZVAAC">
            Vår huvudstad och dess omgivningar har stora möjligheter att
            bli en mycket mer attraktiv besöksregion än vad fallet är i dag.
            En fungerande storstadsturism förutsätter en fungerande infrastruktur.
            Att medvetet satsa på turismen, att utveckla kulturen, att bjuda
            in till varsamt nyttjande av vår fantastiska skärgård är både
            att dela med sig av vad vi själva älskar att uppleva och att skapa
            nya sysselsättningsmöjligheter till nytta för Stockholmsregionen
            och hela Sverige.
          </p>
          <p xml:id="i-6DoeKJW4KHDkzyu1sdJHpN">
            Utbudet av upplevelseresor och storstadsturism blir allt större.
            Stockholm har med sina museer som friluftsmuseet Skansen och Vasamuseet
            sina teatrar och sina många restauranger och andra nöjen stora
            möjligheter att locka fler turister. Det innebär både fler arbetstillfällen
            och högre skatteinkomster.
          </p>
          <p xml:id="i-9WctoLfFzhwUjhrnxu3VoN">
            Med Stockholm som bas kan turister också göra utflykter i övriga
            regionen: dagsresor i skärgården, utflykter till gammal kulturbygd
            eller vandringar i Tyresta nationalpark och annan storstadsnära
            natur.
          </p>
          <p xml:id="i-MEzy2AGoi7FoFB6GrRmjMF">
            Samtidigt ska vi ha klart för oss att motsvarande turistsatsningar
            pågår i flera andra stora städer runt Östersjön, inte minst S:t
            Petersburg i Ryssland, det ostridigt hetaste besöksmålet under
            senare år för bland annat den snabbt växande kryssningsmarknaden.
          </p>
          <p xml:id="i-Wv8E7TKfV4qJMiXpHzpqbH">
            Här måste Sverige och Stockholm konkurrera genom att erbjuda
            arrangemang av olika slag som förmår fler turister att stanna
            i vårt land för att ta del av kultur, nöjen och natur. En viktig
            del av besöksnäringen är också Stockholmsregionens potential som
            plats för internationella evenemang, t.ex. kongresser, konserter
            och idrottsevenemang. Folkpartiet välkomnar byggandet av den nya
            nationalarenan i Solna.
          </p>
          <p xml:id="i-BU11RKHkyYFFxoaaDc7YvW">
            Folkpartiet slår vakt om nationalscenerna Operan och Dramaten
            och övriga nationalklenoder i huvudstaden. Folkpartiets landsmöte
            i Västerås den 69 september 2007 träffade också beslut om att
            ställa sig bakom ett nytt opera- och scenhus i Stockholm.
          </p>
          <p xml:id="i-4CiF9wgaNg9foPxaKy3vVx">
            Vi tror också att en satsning på Drottningholmsteaterns speciella
            utbud, gärna i samverkan med motsvarigheter i andra länder, kan
            bidra till att öka intresset för Sverige och vår kultur och historia.
          </p>
          <p xml:id="i-GtGmPhhYwY1QKfYksAy42E">
            Nya museiformer bör övervägas exempelvis saknas ett särskilt
            museiforum i Stockholm om Vikingarna och vikingatiden, den period
            i vår historia som blivit vittomtalad i andra länder och världsdelar.
          </p>
          <p xml:id="i-7K1znuvBUSrRih2EkS4aAa">
            På samma sätt behöver också nutida teknik och uppfinningar av
            både industriell, medicinsk och annan betydelse för utvecklingen
            göras mer tillgängliga.
          </p>
          <p xml:id="i-Lem9ipUYKAdoUSq73E3ioL">
            Sveriges historiska, tekniska och i andra avseenden specialinriktade
            museer måste hitta former för att möta framtidens krav på kunskap
            och upplevelser i modern museimiljö. Ett bra exempel på denna
            inriktning utgör Cosmonova på Naturhistoriska riksmuseet, men
            fler satsningar i liknade riktning behövs.
          </p>
          <p xml:id="i-JxNJrSzSFAfgbzWcHrSnEJ">
            Ytterligare ett exempel är det svenska musikundret, från folkmusik
            via Abba och Roxette till dagens artister och grupper, som bidrar
            till att öka intresset för Sverige hos fans och musikälskare.
            Att i Stockholm utveckla detta i form av en modern museiinriktad
            musikupplevelseinstitution ligger i hela vårt lands intresse.
          </p>
          <p xml:id="i-KiyYKX7ge7iCy6J9b9XWhY">
            Vikingatiden, Vasavarvet och Abba tillhör, oavsett vilka värderingar
            som ligger till grund för detta, de delar av Sverige som är mest
            kända utomlands. Detta intresse för vårt kulturarv ska uppmuntras
            och vårdas.
          </p>
          <p xml:id="i-EfDCsH9DTAHoHB5sbEonN3">
            På samma sätt spelar hela det svenska kulturarvet en stor roll
            för andras bild av Sverige. Därför måste det vara institutionernas
            roll och betydelse för hela landet som ska avgöra storleken på
            de statliga anslagen, inte om de råkar ligga i Stockholmsregionen
            eller inte.
          </p>
          <p xml:id="i-8ZhS4JYj8CW73hCebnHtMw">
            En aktiv kulturmiljö- och byggnadsminnesvård behövs av både kulturpolitiska
            och turistpolitiska skäl. Stockholmsregionen har unika kultur-
            och stadsmiljöer av omistligt värde. Samtidigt är exploateringstrycket
            hårt. Ett aktuellt exempel är den gamla stadskärnan i Sigtuna
            och de bebyggelse- och förändringsplaner som hotar den ursprungliga
            vikingatida stadsplanen och trästadens speciella karaktär.
          </p>
          <p xml:id="i-AciF9JDmycrgJXQo5kTMSn">
            Riksantikvarieämbetet och andra berörda statliga myndigheter
            måste aktivt bevaka att Stockholmsregionens kultur- och stadsmiljövärden
            inte förspills med tidens krav på förändringar och förtätningar.
          </p>
          <p xml:id="i-P8D3LB7ohyUJjGHVZA8uRH">
            Det är också dags att upphöja Gamla stan Stockholms unika stadskärna,
            präglad av arvet från Hansatiden och stormaktsepoken till världsarv
            på Unescos världsarvslista.
          </p>
          <p xml:id="i-XKoT4xCYTqAEZYUeZUEcTW">
            Världsarvet Skogskyrkogården tycks redan vara mer känt utomlands
            än i vårt eget land.
          </p>
          <head type="h2" xml:id="i-7yh3XRPdv5JPZPJGDHmXLM">
            7 Det unika Nobelpriset
          </head>
          <p xml:id="i-VCeyC6fAR3MtmrNR1M5rMC">
            Gamla stan med Kungliga slottet, Vasamuseet på Djurgården, världsarvet
            Drottningholms slott med sin unika 1600-talsteater eller arkitektoniska
            pärlor som Stockholms stadshus, Globen eller Stadsbiblioteket
            förbleknar dock alla i ryktbarhet jämfört med den uppmärksamhet
            som utdelandet av Nobelprisen årligen skapar världen runt, både
            vid tillkännagivandet och vid prisceremonien den 10 december varje
            år i Stockholms konserthus. Banketten i Stockholm City är ett
            världsevenemang, vårt enda.
          </p>
          <p xml:id="i-Dm6YEM4QCMjXFLkxSGb5ha">
            Låt oss vara tydliga: Alfred Nobel och Nobelpriset är inte tillräckligt
            högt värderade i vårt eget land.
          </p>
          <p xml:id="i-HfkXea1rYWWoFAYRvdBQ2x">
            Hur ska vi ta till vara intresset för Alfred Nobels gärning och
            intresseväckande historia? Här finns, i Alfred Nobels anda, inga
            andra begränsningar utöver rent juridiska förbehåll Nobelstiftelsen
            äger rätten i alla avseenden till namnet Alfred Nobel och Nobelprisen
            än tankens egen föreställningsförmåga: konsten att kunna kombinera
            den spännande historien om den märklige donatorn med framtidens
            möjligheter inom teknik, fysik, kemi, medicin och litteratur vid
            sidan av fredspriset som ju norska Stortinget förvaltar på ett
            spännande sätt.
          </p>
          <p xml:id="i-6cMPvBcBh2NRCDnQ5Qrn9D">
            Vi behöver, för att tillgodose det oerhörda intresse som knyts
            till namnet och institutionen Nobel, ta till vara möjligheterna
            att förknippa Alfred Nobels gärning och minne med forskning, utveckling,
            vetenskap och rationalitet, med framtid och kunskap och skön konst.
          </p>
          <head type="h2" xml:id="i-6fsdbqQmjGSq72YpDrbqy3">
            8 Vår underbara skärgård med Mälaröarna
          </head>
          <p xml:id="i-GvbCn95jv9T6rZcHZpczgD">
            Skärgården och Mälaröarna är samtidigt hem, fritidsparadis och
            oskattbar natur. Stockholms vidsträckta arkipelag från Singö till
            Landsort är med sina 30 000 öar och omväxlande och rika natur
            från det yttersta havsbandet till den pulserande moderna storstaden
            unik och saknar motstycke i världen.
          </p>
          <p xml:id="i-EdspYRGfZ1fZNS6XyqeLVV">
            Stockholms skärgård har en central plats i den svenska kulturen
            från August Strindberg och Bruno Liljefors över Albert Engström
            och Evert Taube till Ulf Lundell.
          </p>
          <p xml:id="i-Nc7gPWstgFcG3W2CnksmDc">
            I Stockholms skärgård bor och verkar skärgårdsbor året om i sol
            och storm, ofta sedan generationer. Där solar, badar, seglar och
            vilar hundratusentals människor från storstaden under främst sommarmånaderna.
            Där besöker ännu fler turister den natursköna men också nära skärgården.
            Alla dessa människor får plats och ska kunna få plats i skärgården.
            Men skärgården är också skör och sårbar för människors och sjöfartens
            verkningar. Skärgården måste vårdas och värnas för att kunna förbli
            vad den är i dag för alla de människor som vistas i och besöker
            den.
          </p>
          <p xml:id="i-M4Wy2vK8HVrsy93DU6rbJJ">
            Stockholms skärgård betyder alltså flera olika saker för många
            olika medborgare: en permanent boplats för mer än 10 000 människor,
            ett värdefullt rekreationsområde för hundratusentals människor,
            en turistmiljö för än fler besökare. Dessutom, och en grundförutsättning:
            Stockholms skärgård med sina öar utgör den naturliga miljön för
            fåglar, fiskar, däggdjur och andra djur och växter.
          </p>
          <p xml:id="i-QWGq79mhEDMpJWT15rU1up">
            Den örika Mälaren är på samma sätt en unik miljö med levande
            jordbrukslandskap och kulturmiljöer, omväxlande med tätorter,
            i en övärld strax inpå storstadens knutar. För att detta ska vara
            fortsatt möjligt måste skärgården och Mälaröarna vårdas.
          </p>
          <p xml:id="i-QDmXi7bgRpHEqPzFoX2WVb">
            Människans slitage på naturen måste begränsas så att naturen
            själv till sist blir den som sätter ramarna för hur mycket vi
            kan tillåta oss njuta utan att den minskar i naturlighet och attraktionskraft
            för framtida generationer av både djur, växter och människor.
            Ett särskilt problem är den erosion i den känsliga skärgården
            som uppkommer i och med allt snabbare båtar i yrkes- och privattrafik.
            Ett annat är de säkerhetsproblem som skapas av onyktra båtförare.
          </p>
          <p xml:id="i-9oniGn2r4zccoiVyxKvEKT">
            Det måste bli enklare både att bo och att jobba på öarna i Stockholmsregionen.
            Det handlar om att åstadkomma en levande skärgård och skapa bättre
            förutsättningar för boende, arbete och dagliga kommunikationer
            inklusive kollektivtrafik till lands och sjöss året runt.
          </p>
          <p xml:id="i-7E1vtUPCbiHSFmZ9BrVuXW">
            Stockholms län har i skärgården och Mälaröarna några av landets
            mest sommarhustäta kommuner, med Norrtälje och Värmdö som största
            sommarkommuner med 11 000 respektive 4 000 fritidshus. I dag måste
            dessa kommuner stå för kostnaderna för bland annat hemtjänst när
            folk från stan åker till landet under sommaren. Det bör vara kommunen
            där den hjälpbehövande bor permanent och betalar skatt som står
            för kostnaden.
          </p>
          <p xml:id="i-NWhBawoaxabwcFZ3BC2ZBN">
            Stockholms skärgård har en väl fungerande kollektivtrafik under
            sommaren. Kollektivtrafiken är dock mindre väl anpassad till de
            behov som en ökad arbetskraftspendling från skärgården till storstaden
            året runt skulle kräva.
          </p>
          <p xml:id="i-SXDLdPenpUiYXsAQDkczrh">
            En väl fungerande kollektivtrafik på vattnet stärker förutsättningarna
            för fler att kunna bedriva ett mer lönsamt företagande i skärgården,
            för fler att arbetspendla från skärgården till fastlandet, liksom
            för fler att kunna besöka skärgården också utanför sommarmånaderna.
            Förutsättningarna för en lönsam åretruntturism i skärgården kan
            förbättras genom bättre infrastruktur. Skärgårdens natur och djurliv,
            ovan och under vatten, har alltid varit utsatta för naturens krafter.
          </p>
          <p xml:id="i-4ZAaQeMLfmDMcpQ13wX4A8">
            Övergivna båtar och vrak i skärgården är ett nytt och tilltagande
            problem, från såväl miljö- och trivselsynpunkt som estetisk synpunkt.
            Nuvarande lagstiftning bör, som regeringen aviserat, ses över
            och ansvarstagandet understrykas liksom miljökonsekvenserna av
            att skräpa ner också i vattnet. Skärgårdskommunernas ökade kostnader
            för den renhållning som kan komma i fråga måste fördelas genom
            exempelvis Sjöfartsverkets försorg.
          </p>
          <p xml:id="i-DccH3mjyULvvZx8yDAj1FM">
            Ett ökande problem för de många människor som bor och vistas
            i skärgården är den ökande osäkerheten på sjön. Alkohol vid framfart
            på sjön ska vara lika otillåten som på väg. Nolltolerans också
            på sjön är ett viktigt mål. För att öka övervakningen av överträdelser
            av alkoholförbud och hastighetsgränser är det viktigt med en effektivare
            sjöpolis. Nedrustningen av sjöpolisen behöver vändas i en upprustning.
          </p>
          <p xml:id="i-KiubkHxMi7JzzMgdF7KkVG">
            Människors trygghet till liv och hälsa måste värnas också när
            de bor och vistas i skärgården. Det kräver bland helikopterberedskap
            för sjukvårdstransporter.
          </p>
          <head type="h2" xml:id="i-KMKwdya26ZSsPqbGEuLui2">
            9 Trygga och tillgängliga stadsmiljöer
          </head>
          <p xml:id="i-VQ4wxvd95LefUFnMo5EoaL">
            Vid stadsplanering bör tryggheten liksom tillgänglighetsaspekterna
            för äldre och handikappade vara två av de viktigaste grundpelarna.
            Vi kan inte längre planera utifrån att allt är lugnt och att de
            äldre och handikappade finns på institution.
          </p>
          <p xml:id="i-JYqV6tDS3BqQCi6t9V4M39">
            I vårt moderna samhälle är friheten viktig att värna och kämpa
            för. Friheten är inte självklar tvärtom är det många av Stockholmsregionens
            invånare som inte känner trygghet i sitt bostadsområde.
          </p>
          <p xml:id="i-2HJwFvYKqY6RAVkqyEqEtH">
            En ung tjej på väg hem genom ett oupplyst skogsparti, den unga
            killen flanerande nattetid med mobiltelefonen synlig, den rullstolsburna
            äldre damen och den medelålders synskadade mannen det är inte
            självklart att de kan eller får ta sig fram välbehållna. Vi bör
            inte bygga oss in i större ofrihet än vad som redan är fallet
            och vi måste tänka mer på att öka frihets- och trygghetskänslan
            hos dem som i dag känner rädsla och oro för att ta sig från punkt
            A till B.
          </p>
          <p xml:id="i-QrynZga78d56yEntY74BMp">
            Detta kan tyckas vara en i huvudsak polisiär fråga, men minst
            lika viktigt är hur man utformar miljön som sådan. Vi anser att
            det finns all anledning att satsa mer på utformning av säkra stadsmiljöer.
            Vid all bostads- och infrastrukturplanering ska alltid trygghetsaspekterna
            beaktas, som t.ex. placering av busshållplatser, utformning av
            parkmiljöer, dragningar av gångvägar, belysning, passager under
            vägar m.m. Tryggheten är en viktig förutsättning för att parker
            och skogar, gångvägar och centrumanläggningar ska vara tillgängliga
            för alla.
          </p>
          <head type="h2" xml:id="i-P4Z3oREV7b4uL1GB4JSyia">
            10 En fungerande bostadsmarknad i Stockholmsregionen
          </head>
          <p xml:id="i-TACRSdHexpj32RBbJPStn7">
            Valfriheten i boendet, inte minst ägarformen, är central för
            Folkpartiets bostadspolitik. Vi vill ge alla möjlighet att bo
            som de önskar och välja boendeform och bostadsplats. Nuvarande
            bostadspolitik måste trots att det under 2000-talet byggs många
            bostäder i regionen förändras, inte minst genom att planeringen
            blir annorlunda och att människor får rimliga restider från bostad
            till arbete. Här är utbyggnaden av kollektivtrafiken nyckelfrågan.
          </p>
          <p xml:id="i-DdbQ1nZojkTSri4uYxYQWW">
            Omvandlingen av hyresrätter till bostadsrätter skapar en bättre
            fungerande bostadsmarknad och framför allt på sikt mindre segregation
            i boendet. Det betyder ingalunda att hyresrätten är hotad, den
            har stora förtjänster men måste konkurrensmässigt klara sig på
            samma villkor som andra boendeformer.
          </p>
          <p xml:id="i-HsHtStujCTstAaXhnnCswv">
            Förutsättningarna för att bygga fler hyreslägenheter i Stockholmsområdet
            måste förbättras. Efterfrågan är stor. Med dagens regler för hyressättning
            kan inte byggherren ta ut kostnaderna för nybyggda hyreslägenheter.
            Den som vill få i gång byggandet av hyreslägenheter måste se över
            systemet och tillåta en friare hyressättning för nyproducerade
            lägenheter.
          </p>
          <p xml:id="i-7RW4KaoKs5WwcCV1igErLM">
            Hyresnämnden ska kunna avgöra hyresnivån före byggstart, och
            det bör inte vara möjligt att ändra hyran under en förutbestämd
            tid efter inflyttning. Hyran måste stå sig en längre tid för att
            fastighetsägare ska våga ta risken att bygga. Bruksvärdessystemet
            har som syfte att ge ett starkt besittningsskydd för hyresgästerna.
            Inom ramen för bruksvärdesprincipen är det dock nödvändigt med
            förändringar.
          </p>
          <p xml:id="i-Ueb5kvUrNJtR9MTosM1GTX">
            Vi vill öka de boendes egenmakt. En ny upplåtelseform ägarlägenheter
            behöver införas. Låt boende även i närförorter ombilda sina hyresrätter
            till bostadsrätter. Många förorter domineras helt av hyresrätter.
            För att motverka segregationen behövs det inte minst fler bostadsrätter
            i utsatta förortsområden. När man äger sin bostad uppstår en rad
            positiva effekter. Fler får ekonomisk trygghet och oberoende,
            ökad makt över sin vardag och ansvaret för den gemensamma miljön
            i området. En blandning av hyres- och bostadsrätter lockar också
            nya grupper av människor till förorterna. En ökad andel bostadsrätter
            i förorterna motverkar med andra ord segregationen.
          </p>
          <p xml:id="i-LEFdUUpRRN1WwLaUYaiVZm">
            Alltför många ungdomar tvingas bo kvar hos sina föräldrar. Det
            gör det extra angeläget att hitta nya metoder för att bygga billigare
            småbostäder, särskilt studentbostäder. Ett sådant sätt är att
            staten ger ett generellt klartecken för kommuner att bygga tillfälliga
            studentbostäder på statligt ägd mark som inte är reserverad för
            andra ändamål eller av uppenbara skäl är direkt olämplig att bebygga.
            Om kommunerna vet att staten har en positiv förhandsinställning
            till att upplåta sådan mark kommer det att underlätta för kommunerna
            att planera för just studentbostäder.
          </p>
          <p xml:id="i-SdbPQ1Wjkmk6e8GHidmaeo">
            Folkpartiets förslag som nu tycks bli alliansregeringens om skattefrihet
            för uthyrning av rum i privatbostäder skulle göra det möjligt
            att snabbt få fram betydligt fler lagliga hyresrum. Det skulle
            både effektivisera användningen av det befintliga bostadsbeståndet
            och råda bot på den allra mest akuta bostadsbristen, inte minst
            bland studenter.
          </p>
          <p xml:id="i-3VB5VYQdKvVHz6CjBbtVbL">
            Allra sist bör miljövänligt och uthålligt byggande, i konkurrens,
            premieras. Det ankommer bland annat på försäkringsbolag att se
            till att skadepremierna verkligen stimulerar till kvalitet i byggandet,
            mer än kvantitet. Att byggad undermåligt i kvalitetshänseende
            skall vara dyrt.
          </p>
          <head type="h2" xml:id="i-W5PsM5Brw7d1JNG4WNKFiC">
            11 Vårt behov av tystnad
          </head>
          <p xml:id="i-JMg8a1rGsL8DSGfFBGAYRA">
            Buller är oftast en förbisedd folkhälsoaspekt. Tystnad är hälsosam.
            Fåglarnas läten är underbara, att lyssna till syrsorna dessvärre
            alla icke förunnat är ett naturens under.
          </p>
          <p xml:id="i-XA5tCa3w4YWEM9M58n7g21">
            Moderna forskningsrön antyder att buller är ett långt svårare
            folkhälsoproblem än vad som hittills varit känt. Det kommer smygande
            tyst som en katt om natten men resulterar i betydande ohälsa efter
            ofta lång tid, särskilt som buller oftast är kombinerat med dålig
            luft, ofta damm, eller maskinellt bullrande processer i skilda
            avseenden.
          </p>
          <p xml:id="i-NcLtWS5KqjGH79PQr7T9Qe">
            Värdet av ostörd nattsömn kan rätt värderas endast av den som
            störs.
          </p>
          <p xml:id="i-QguF1sHWBNLyGRqSDeCziN">
            Buller är också en viktig begränsande faktor för hur och var
            nyproduktion av bostäder kan ske främst i tätorter och storstäder.
            Med dagens byggteknik kan bullerproblem åtgärdas i hög grad i
            inomhusmiljön medan bullret vid husfasad är svårt att komma åt.
            En viktig preventiv åtgärd är att trafikleders utformning från
            början anpassas utifrån målen med lägre bullernivåer. En annan
            åtgärd är hur installationer på hustak anpassas utifrån buller,
            till exempel fläktar.
          </p>
          <p xml:id="i-3er8C3dDD4zRjsssviKGya">
            En annan sida av bullerproblematiken är det buller som skapas
            direkt i inomhusmiljön, till exempel i klassrum med ett stort
            antal elever. Forskning vid Högskolan i Gävle har visat att sådant
            buller stör språk, läsning och minnesfunktioner. Här krävs andra
            åtgärder än rent byggnadstekniska. Detta visar att bullerproblematiken
            är mycket komplex.
          </p>
          <p xml:id="i-7EvmK6MMpq2axXo8xne9Tz">
            I storstäder måste samtidigt en avvägning mot behovet av bostäder
            ske. Det finns bostadskonsumenter som inte ser bullerproblematiken
            som ett hinder för att bosätta sig i centrala delar av storstäderna.
            Speciellt viktigt är att byggandet av smålägenheter, t.ex. studentlägenheter
            och äldreboenden, inte stoppas bara med motivet att man inte har
            en tyst sida.
          </p>
          <p xml:id="i-Rrk8XQFtTsz6QbXB9x8b6S">
            Enligt PBL 5 kap. 7 § 11 kan man i detaljplan meddela bestämmelser
            om skyddsanordningar för att motverka störningar från omgivningen
            och, om det finns särskilda skäl, högsta tillåtna värden för störningar
            genom luftförorening, buller, skakning, ljus eller annat liknande
            som omfattas av 9 kap. miljöbalken. Dessa särskilda skäl måste
            preciseras så att myndigheterna får en enhetlig bedömning och
            samsyn råder kring hur planer för nyproduktion ska behandlas.
          </p>
          <p xml:id="i-AhkbnqKEMhKyZ8Q4zCcPzV">
            Miljöbalkens regler måste förändras så att möjliga förutsättningar
            för förtätning i storstadsmiljöer inte förhindras av orimliga
            krav. Detta berör förutom bullerproblematiken även andra områden
            såsom partikelhalter m.m. Att bygga i storstäder måste vara möjligt
            med en byggteknik utvecklad utifrån rådande förutsättningar. Regelverket
            måste vara flexibelt och ta hänsyn till att förutsättningarna
            ser olika ut för att bostadsbyggandet i Stockholmsregionen inte
            ska stoppas.
          </p>
          <head type="h2" xml:id="i-YUwZmv5qgNe2GnwdcAD2ec">
            12 Skapa trygghet mot brott
          </head>
          <p xml:id="i-NwDvSyQr32Jp5M9EHgwqfK">
            Brottsligheten i Stockholms län och andra storstadslän har ändrat
            karaktär, framför allt genom att storstaden genererar brutalare
            och mer internationell brottslighet. Detta måste få följder för
            polisens sätt att arbeta och vilka resurser som tilldelas Stockholm.
          </p>
          <p xml:id="i-HbzKjGhdS1SjCLKMZcUtmN">
            Brottssituationen är fortsatt mycket allvarlig i Stockholmsområdet,
            inte minst med hänsyn till att en allt större andel av brottsligheten
            har internationella förgreningar.
          </p>
          <p xml:id="i-jZeJdUvgkKX1RfEJAZTJ4">
            Stockholmsregionen utsätts varje år för nästan 350 000 anmälda
            brott. Det verkliga antalet brott är troligen högre. De flesta
            brotten drabbar vanliga människor. Det är inbrott i bostäder och
            fritidshus, stölder av bilar och båtar, vandalisering och klotter,
            misshandel och våldtäkter.
          </p>
          <p xml:id="i-T9xmn2xfP1io6TfVcAPH3u">
            Den drabbade blir alltid kränkt i något avseende, oftast till
            följd av den handlingsförlamning i kombination med ilska som inträder.
            Polisen ligger nästan alltid efter och hinner ofta inte ens utreda
            och än mindre få fast gärningsmannen.
          </p>
          <p xml:id="i-7dXVN9Hpwv1YYfMbSnnEng">
            Det lönar sig därför alltför bra att begå brott då mindre än
            20 procent av alla anmälda brott klaras upp. Att öka uppklaringsprocenten
            är en viktig liberal målsättning i strävan att skapa ett tryggare
            samhälle för envar.
          </p>
          <p xml:id="i-AVLfTAEH2x8HqdwwG6LL63">
            Människor som blir utsatta för vardagsbrotten ser med egna ögon
            att alltför lite händer. De känner sig rättslösa och tappar tron
            på samhället. Unga människor som utför dessa brott ser också att
            inget händer, och risken ökar då att de fortsätter sin brottskarriär.
          </p>
          <p xml:id="i-7UNoNQ2siAMp8kA6PM47ti">
            Få börjar med att sticka kniven i någon annan eller råna en värdetransport.
            En brottskarriär börjar ofta med skolk, klotter, vandalisering,
            snatteri och att unga rånar andra unga.
          </p>
          <p xml:id="i-B2GKYbQJqKUE6crnsJwaMy">
            Polisen måste utgöra ett hot mot dem som begår brott. Det gör
            den genom att klara upp fler brott. Risken måste helt enkelt öka
            för att kunna åka fast. Då ökar tryggheten i vårt samhälle. Då
            kan vi få stopp på nyrekryteringen av nya kriminella. Då räddar
            vi många ungdomar från att ge invånarna ett elände och dem själva
            från ett eget helvete.
          </p>
          <p xml:id="i-VYJ1We7MU27nzzPG9qYMfo">
            Låt oss notera att organiserade stöldturnéer i skärgården och
            på landsbygden runt om i länet likaväl som i storstaden tillsammans
            med under 19962006 rader av nedlagda närpolisstationer och svårbemästrad
            gängkriminalitet skapat en otrygghet hos invånarna om vilket stöd
            man kan vänta sig av samhället.
          </p>
          <p xml:id="i-NFbYBFd8i6P36FqSsvxzdG">
            När människor inte känner tillit till samhällets brottsbekämpning
            väntar runt hörnet medborgargarden som tar saken i egna händer.
            Här finns en uppenbar risk att extrema rörelser ges möjlighet
            att fiska i grumliga vatten.
          </p>
          <p xml:id="i-2Atu2mBGcnUPoaakmZeUcA">
            Fler poliser till Stockholms län är därför en av de mest humana
            satsningar vi kan göra just nu tillsammans med andra tydliga insatser
            för att motverka nyrekryteringen av unga brottslingar. Polisens
            arbete är bara en del i detta arbete. Föräldrarna är nyckelpersoner
            i de ungas liv; socialtjänst, skola och frivilligverksamheter
            utgör andra viktiga delar.
          </p>
          <head type="h2" xml:id="i-SbKV2sMbiQJUtn4Va7rKQu">
            13 Skatteutjämningen ett hinder för tillväxt
          </head>
          <p xml:id="i-84RPNKmbFNiUPx9yqHjUHZ">
            Nuvarande konstruktion av det statligt beslutade inomkommunala
            skatteutjämningssystemet även efter ändringar 2006 och än mer
            med föreslagna ändringen från 2008 är ett hinder för bättre utveckling
            och tillväxt i Stockholmsregionen.
          </p>
          <p xml:id="i-PXrWDKe9yZ5Upi2mw8Xm4N">
            De förändringar som riksdagen genomförde hösten 2004 löste inte
            de grundläggande problemen utan lappar och lagar vidare på dagens
            system.
          </p>
          <p xml:id="i-6XQrTBr52rKPhTexpA2uvU">
            Att människor ska ha samma möjligheter till grundläggande kommunalt
            finansierad service oavsett var de bor i landet är en grundläggande
            socialliberal princip. Ett system för utjämning av de kommunalekonomiska
            förutsättningarna är därför både rimligt och nödvändigt. Men nuvarande
            system leder dock till orimliga följder både för kommunernas och
            landstingens ekonomi och för medborgarnas situation.
          </p>
          <p xml:id="i-9bAVGPirJuD4aRdzSp6XvG">
            Bostadsbristen i Stockholmsregionen har delvis förvärrats av
            att vissa kommuner i länet förlorar på att det byggs nya bostäder
            och att människor flyttar till kommunen. Sådana effekter kan aldrig
            försvaras.
          </p>
          <p xml:id="i-RRPL9B5781rr5Z2r8yySqi">
            Folkpartiet vill se en översyn av de ekonomiska relationerna
            mellan staten och kommunerna och landstingen/regionerna.
          </p>
          <p xml:id="i-BjBpVEeaBCwUdoJt3PYyvm">
            Även utjämningssystemet måste främja de välståndsbildande krafterna.
          </p>
        </div>
        <div type="motSignatures">
          <list>
            <item xml:id="i-3cVEyNrvF1ufNfc9uaGzrL" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-JXsb2yLDZvik9Tjz9VrmnN" who="i-Ry3pP9VZKrW87Vcxq73jQG">
              Carl B Hamilton (fp)
            </item>
            <item xml:id="i-MCsM1aPGn4pefW3qBXGsK5" who="i-AHfQ621Fp1orxTGB2WDjUY">
              Fredrik Malm (fp)
            </item>
            <item xml:id="i-JgZq4yviu92uV5jbMrNVZx" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-FSWz97bVxDpJoUgC9EdVUW" who="i-6kLJbGLpwB9hYxDrVrkcqF">
              Karin Pilsäter (fp)
            </item>
            <item xml:id="i-XNbSR8F85iGENYCZYSNiA2" who="i-7MKpZ19NfCt1YZ3XeZaHk3">
              Mauricio Rojas (fp)
            </item>
            <item xml:id="i-CfeDHmk63LcVYg4q2LbU6d" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
