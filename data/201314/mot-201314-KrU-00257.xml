<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00257">
  <teiHeader>
    <fileDesc>
      <titleStmt>
        <title>Idrott</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrott</title>
          <idno type="rdwebb">H102Kr257</idno>
          <rs type="number">Kr257</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr257/text</ref>
          <ref type="dokument_url_html">http://data.riksdagen.se/dokument/H102Kr257</ref>
          <ref type="dokumentstatus_url_xml">http://data.riksdagen.se/dokumentstatus/H102Kr257</ref>
          <ref type="doc">http://data.riksdagen.se/fil/0F3A2665-9063-4355-8207-D4435B6BCE53</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G4vpM8AfChQteQxBhaqFQm" type="signed"/>
        <correspContext corresp="i-G4vpM8AfChQteQxBhaqFQm">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-YbP8W86LBVnXAfFz66nrQ4" type="numbering">
          <date when="2013-10-07"/>
        </correspAction>
        <correspAction xml:id="i-UAVA6EwAXhL5AVn2Fw2yQY" type="submission">
          <date when="2013-10-03"/>
        </correspAction>
        <correspAction xml:id="i-3LsQhBko8c623AS8cuJfSu" type="transfer">
          <date when="2013-10-03"/>
        </correspAction>
        <correspAction xml:id="i-JaTnW7oJ71A7a213QNM5EF" type="assigned"/>
        <correspContext corresp="i-JaTnW7oJ71A7a213QNM5EF">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DGay1dESqyEGoswFbPEZCd" type="motHeader"/>
      <div xml:id="i-NS5HUvBHtaS6ZTW6f8tjWL" type="motBody">
        <div xml:id="i-5vcSobUYJ9eZEGpGsVhjpd" type="TOC">
          <head xml:id="i-315MjsaqhUdiV6C1CvyEuy">
            1 Innehållsförteckning
          </head>
          <list xml:id="i-P3GECmrwgSRXzMwEdfD8kc">
            <item xml:id="i-Eu8B5UaMfBhReezcu92wac">
              2 Förslag till riksdagsbeslut 2
            </item>
            <item xml:id="i-XprcJm2gQ2nW5LRiDs2npL">
              3 Inledning 3
            </item>
            <item xml:id="i-DeochDKtTgmdcqCh57kNjh">
              4 Näridrottsplatser, idrottsanläggningar och arenor för idrott
              4
            </item>
            <item xml:id="i-QamPtXBpQuAsBqYkiUFEVD">
              5 Idrott för äldre 4
            </item>
            <item xml:id="i-3cBvcsgG4xj4qnYqtS8gQM">
              6 En jämställd idrott 5
            </item>
            <item xml:id="i-8hHd572A9tpQHCRuC23EZi">
              7 HBT-frågor och diskriminering 7
            </item>
            <item xml:id="i-VT9FxUz2Xh4c2ynFbsJGbt">
              8 Idrott och miljö 8
            </item>
            <item xml:id="i-WwZr5yChko5jZsYEo7u1BV">
              9 Idrott och rörelse i skolan 8
            </item>
            <item xml:id="i-Q13nuTivcrk3uX14fpwSzK">
              10 Ansvarsfull spelpolitik med koppling till idrottsrörelsen
              9
            </item>
            <item xml:id="i-4KwSygtaW6XYmGjQbkzSiy">
              11 Internationella arrangemang 9
            </item>
          </list>
        </div>
        <div xml:id="i-MuXNsMEMr2hhNkbpHh4FqR" type="motProposal" subtype="förslag">
          <head xml:id="i-5Mn4Ynzqf4bYKaCrDWyunR">
            Förslag till riksdagsbeslut
          </head>
          <list xml:id="i-6q2SQfnXneDKni53EDRNiw" style="ol">
            <item xml:id="i-EpdooGCkzEfJDnJ2VkUshK">
              Riksdagen tillkännager för regeringen som sin mening vad som
              anförs i motionen om att regeringen bör lägga fram ett förslag
              på hur ett långsiktigt statligt stöd till idrotten kan utformas.
            </item>
            <item xml:id="i-Jd2GCTb76c2WeGWZbChdYX">
              Riksdagen tillkännager för regeringen som sin mening vad som
              anförs i motionen om att regeringen bör lägga fram ett förslag
              på hur äldres tillgång till idrott och fysisk aktivitet ska säkras
              i hela landet.
            </item>
            <item xml:id="i-9rZtKzWKH9jPpSHYJ91LtX">
              Riksdagen tillkännager för regeringen som sin mening vad som
              anförs i motionen om att staten i sin bidragsgivning bör poängtera
              vikten av ett fortsatt arbete för en jämställd idrott.
            </item>
            <item xml:id="i-PNogYL9BcXhsXzZvP29D7g">
              Riksdagen tillkännager för regeringen som sin mening vad som
              anförs i motionen om att Riksidrottsförbundet bör uppmanas att
              engagera sig i jämställdhetsfrågor på ett internationellt plan.
            </item>
            <item xml:id="i-XdL5ofoztzH7s84Y94kcsW">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              att idrottsrörelsen behöver ökad kunskap om trakasserier och diskriminering
              på grund av sexuell läggning, könsidentitet, funktionsnedsättning,
              hudfärg eller etnicitet.
            </item>
            <item xml:id="i-Lvqs2ra9qSnCXss2WnmCrY">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              idrottsrörelsens miljöarbete.
            </item>
            <item xml:id="i-BySANQWEUmB7oTDz6372ZZ">
              Riksdagen tillkännager för regeringen som sin mening vad som
              anförs i motionen om att skolpersonalen bör ges kompetensutveckling
              i hur fysisk aktivitet kan integreras i skoldagens samlade aktiviteter.
              1
            </item>
            <item xml:id="i-WBqwvJ6zxHkahxXq4KkTkg">
              Riksdagen tillkännager för regeringen som sin mening vad som
              anförs i motionen om internationella arrangemang och de negativa
              och positiva effekter som därigenom uppkommer.
            </item>
          </list>
          <p xml:id="i-2StNtCdMEXafY6UG6G1EeT">
            1 Yrkande 7 hänvisat till UbU.
          </p>
        </div>
        <div xml:id="i-FEme4zqoZ9tSf5PRngiWoZ" type="motContent">
          <head xml:id="i-3oQzgENnq9ubGDfE2CS6Sb" type="h1">
            2 Inledning
          </head>
          <p xml:id="i-ChbNRw2CNeDLFe953T4w4v">
            Vänsterpartiet konstaterar att idrottsrörelsen är vårt lands
            största folkrörelse med cirka tre miljoner medlemmar och över
            en halv miljon ideella ledare. Vi kan också konstatera att den
            svenska modellen lett till stora framgångar inom den internationella
            idrotten. Vi gläder oss åt de stora framgångar som våra idrottskvinnor
            och idrottsmän presterat i många olika grenar.
          </p>
          <p xml:id="i-5fwPzXZ5WgkTtgwdmJW2eM">
            Den svenska idrottsrörelsen tar också ett stort ansvar när det
            gäller att få många att komma i gång med fysiska aktiviteter av
            varierande slag och utifrån olika intressen och möjligheter för
            den enskilde. Riksidrottsförbundet (RF) upprätthåller väl fungerande
            kontakter med de politiska organisationerna, vilket ger möjlighet
            till ett stimulerande utbyte av idéer med respekt för de olika
            rollerna. RF har antagit en rad olika program på olika områden,
            t.ex. frågor om sexuell läggning, etik, jämställdhet osv.
          </p>
          <p xml:id="i-Y285jMJBTrnJUZoQqLWG2C">
            De svenska idrottsframgångarna kan till stor del hänföras till
            det ideella engagemanget, där en stor bredd av idrottsutövare
            från barn- och ungdomsåren ger en imponerande topp som i sin tur
            inspirerar nya utövare att komma in i idrotten. I detta sammanhang
            är det viktigt att lyfta fram att alla ska kunna idrotta, att
            arenor och anläggningar finns på rimligt avstånd, att det inte
            kostar för mycket att delta osv.
          </p>
          <p xml:id="i-9dXRCjBLY7Y6bNCs1J61UB">
            Idrotten stimulerar många till fysisk aktivitet, vilket främjar
            folkhälsan. Folkhälsoarbetet som idrottsrörelsen bidrar med sparar
            stora summor pengar varje år genom att förebygga olika former
            av livsstilsrelaterade sjukdomar. Dessutom bidrar det ideella
            idrottslivet till det brottsförebyggande arbetet, dels genom att
            vara tillgängligt som en alternativ och vettig fritidssysselsättning,
            dels genom att fler människor rör sig i olika områden vid olika
            tider.
          </p>
          <p xml:id="i-L12BZATxfN9TbdSQZ4HDjB">
            Vi betonar att den statliga bidragsgivningen till idrotten ska
            utformas med respekt för idrottsrörelsens självständighet och
            oberoende, men med tydliga uppsatta mål som står i samklang med
            de grundläggande värderingarna i vårt samhälle. Staten kan ställa
            upp vissa mål för bidragsgivningen, men det är upp till idrottsrörelsen
            att bestämma hur målen ska uppnås. Vi kan dock genom politiska
            beslut underlätta för idrottsrörelsen att ge alla, unga som gamla
            och män som kvinnor, möjligheter att idrotta på rättvisa villkor.
            Den egna plånboken ska inte behöva styra en människas förutsättningar
            till att idrotta och aktivera sig.
          </p>
          <p xml:id="i-TcqmLrWXMSGUtfwceZNr3N">
            På senare tid har röster hörts för att låta privata bolag ta
            makten i klubbar och föreningar. Kravet har varit att RF:s så
            kallade 51-procentsregel avskaffas. Idrottsklubbarna kan driva
            en del av sin verksamhet som aktiebolag men regeln slår fast att
            föreningens medlemmar då ska ha majoritet i bolagen. Därigenom
            garanteras att det är medlemmarna som bestämmer, inte de investerare
            som har köpt delar av aktiebolaget för att tjäna pengar. Vi är
            mycket glada att RF fortfarande håller fast vid att 51-procentsregeln
            ska vara kvar och så att inte demokratin i landets största folkrörelse
            urholkas. Föreningsdemokratin lär miljontals svenskar hur demokrati
            fungerar i praktiken, men den har dessutom ett stort värde i sig.
            Ju fler samhällsområden som är demokratiskt styrda, desto mer
            demokratiskt blir det samhälle vi lever i. På motsvarande sätt
            minskar demokratins omfattning i Sverige för varje område där
            makten fördelas efter plånboken istället för att följa demokratins
            princip om att varje person har en röst och ingen har fler.
          </p>
          <head xml:id="i-Wh1bmBdev3Rr9o54Qetn5Z" type="h1">
            3 Näridrottsplatser, idrottsanläggningar och arenor för idrott
          </head>
          <p xml:id="i-4PtvCZFpsBNESALtoSmMqX">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott på t.ex. skolor och i våra bostadsområden. Undersökningar
            visar, enligt RF, att t.ex. förskolebarn sällan rör sig mer än
            50–150 meter från hemmet på egen hand. I åldern 7–9 år utökas
            visserligen avstånden men inte mer än upp till ca 400 meter. Trots
            detta är det fortfarande inte ovanligt att nya bostadsområden
            planeras och uppförs utan någon tanke på att i närområdet skapa
            möjlighet till fysisk rörelse. Detta är förstås ohållbart om vi
            vill möjliggöra att fler blir fysiskt aktiva. Grönytor, lekparker
            och framför allt näridrottsplatser behöver finnas i – sett ur
            barnets perspektiv – närheten av det egna hemmet.
          </p>
          <p xml:id="i-2TuL6jgeEjKDDKqByBVikw">
            Näridrottsplatser, dvs. små och flexibla idrottsanläggningar
            som inte utgår från organiserad idrottsverksamhet utan som inbjuder
            till spontan fysisk rörelse, är värda att pröva. Ansvaret att
            bygga sådana torde i första hand ligga på kommunerna men med benäget
            bistånd från staten. Även i övrigt är det dock av stor vikt att
            säkerställa en god tillgång till idrottsplatser, idrottsanläggningar
            och idrottsarenor som inbjuder till idrottsutövande i ett brett
            spektrum av idrotter oavsett om dessa idrotter sett till antalet
            utövare domineras av kvinnor/flickor eller män/pojkar.
          </p>
          <p xml:id="i-U8CLFz6veVcohgdnaoBUEK">
            När det gäller tillgänglighet till idrottsanläggningar är vi
            långt ifrån målet. Att upprusta och göra idrottsanläggningar tillgängliga
            runt om i landet borde vara en mycket prioriterad uppgift. Det
            är självklart att alla ska ha samma möjlighet att använda alla
            gemensamhetsanläggningar. Idrott för personer med olika typer
            av funktionsnedsättningar är ett eftersatt område och här finns
            mycket att göra.
          </p>
          <p xml:id="i-UvDAPrHrmzrYfV2vfsVNP4">
            I detta sammanhang blir de statliga bidragen till kommunerna
            en oerhört viktig finansieringskälla och vi anser att statsbidragen
            till kommunerna ska öka och värdesäkras. På så sätt förbättras
            även kommunernas möjligheter att i framtiden tillgodose de behov
            som finns för att långsiktigt tillförsäkra kommunmedborgarnas
            behov av aktiviteter, idrottsliv m.m. Att uppföra och upprusta
            idrottsanläggningar är också en fråga om att skapa arbetstillfällen.
          </p>
          <head xml:id="i-N9VRSLNtTGjLRo4oiQxLko" type="h1">
            4 Idrott för äldre
          </head>
          <p xml:id="i-3ibY2hq3Gaev4cYaNRLLo6">
            Äldre är en grupp som ofta förbises när det gäller idrott varför
            vi vill uppmärksamma denna fråga extra. Ny forskning visar att
            det är möjligt att bygga muskelmassa upp till 90 års ålder. Ett
            välkänt faktum är att äldre som tränar aktivt på olika sätt också
            mår bättre. Självklart är det inte bara muskelmassan som stimuleras
            vid fysisk aktivitet utan det handlar också om rörlighetsträning
            och balans, något som väsentligt kan minska antalet fallolyckor.
            Det är extra viktigt för kvinnor eftersom riskerna för just kvinnor
            att skadas vid fallolyckor är större än för män. I Stockholm har
            det byggts en lekplats för seniorer, det vill säga en spontanidrottsplats
            med möjligheter till såväl styrketräning som balansövningar och
            mycket annat. Förutom träningen ger sådana platser möjlighet att
            på ett tryggt och positivt sätt skapa och behålla sociala kontakter.
          </p>
          <p xml:id="i-WapJcVhwHmUGAj5cJxBypn">
            Simning och vattengymnastik är bra sätt att hålla sig i rörelse
            utan att riskera belastningsskador. Givetvis måste simhallar och
            andra idrottsanläggningar vara anpassade så att de är tillgängliga
            även för dem som är mindre rörliga. På äldreboenden och trygghetsboenden
            finns ofta möjlighet till rörelsegymnastik. Många pensionärsorganisationer
            samverkar med kommersiella gymkedjor för att ge sina medlemmar
            bra möjligheter för träning.
          </p>
          <p xml:id="i-PAghyCTD9aYPDxeNfzE5GY">
            Det är bra men det räcker inte, särskilt inte för pensionärer
            med låga inkomster. En strategi för att ge äldre rätt och möjlighet
            till idrott borde finnas i alla kommuner. Regeringen bör återkomma
            med förslag till hur äldres tillgång till idrott och fysisk aktivitet
            ska säkras i hela landet. Detta bör riksdagen som sin mening ge
            regeringen till känna.
          </p>
          <head xml:id="i-8BvCZMXphH8hCQvmBzXKzE" type="h1">
            5 En jämställd idrott
          </head>
          <p xml:id="i-dXWtwG4yamFdcgzbt27tS">
            Idrottsrörelsen har i nära 30 år arbetat för en jämställd idrott.
            Jämställdheten ska genomsyra hela idrottsrörelsen. RF konstaterar
            dock att det är långt kvar innan detta mål kan anses uppnått.
            Kvinnor och flickor utgör fortfarande en minoritet av idrottsföreningarnas
            medlemmar och av specialförbundens styrelser. Ordförandeskapet
            är fortfarande till stor del förbehållet männen. Även bland landslagstränare
            och förbundskaptener dominerar männen kraftigt. Konsekvensen av
            den manliga dominansen inom idrottsrörelsen blir bl.a. att män
            och pojkar gynnas vid fördelningen av resurser på kvinnors och
            flickors bekostnad.
          </p>
          <p xml:id="i-XLYoyJ2Gwm5MNdUWFwa333">
            Könsmaktsordningen, där män generellt överordnas kvinnor, genomsyrar
            hela samhället och idrottsrörelsen är inget undantag. Sexismen
            och objektifieringen inom idrotten drabbar främst kvinnor. Det
            är inte ovanligt att kvinnor uppmanas att uppträda i åtsmitande
            kläder för att tillfredsställa t.ex. sponsorer. En annan återkommande
            och tröttsam diskussion är den om att det finns manliga respektive
            kvinnliga idrotter, dvs. idrotter som anses vara mer eller mindre
            lämpliga utifrån kön. Allt detta visar att idrotten fortfarande
            styrs av en tydlig manlig norm, som idrottskvinnor och deras idrottsutövande
            ständigt relateras till. Vänsterpartiet menar att alla kvinnor
            och män, flickor och pojkar, självfallet ska ha rätt och uppmuntras
            till att utöva vilka idrotter de vill.
          </p>
          <p xml:id="i-4LrJvFt8eRpotQ3Bf2kcSP">
            RF antog en jämställdhetsplan 1989 som sedan återkommande har
            uppdaterats. Olika projekt har genomförts och RF har gett ut rapporten
            Idrott, kön och genus – en kunskapsöversikt, som på ett genomgripande
            och initierat sätt tar upp skillnaden i förutsättningar för mäns
            och kvinnors idrottande med en genomgång av genusteoretiska och
            filosofiska perspektiv. Även om idrottsrörelsen således gjort
            mycket för att nå jämställdhetsmålet återstår ändå en hel del
            att göra. Inte minst behöver alla goda idéer och insikter på central
            nivå nå ut i alla distrikt, föreningar, styrelser och omklädningsrum.
            Staten bör stödja detta och bör därför i sin bidragsgivning poängtera
            vikten av ett fortsatt arbete för en jämställd idrott. Detta bör
            riksdagen som sin mening ge regeringen till känna.
          </p>
          <p xml:id="i-Y7H76PpDgxJYQmKRZaQCMr">
            Den nyligen avslutade EM-turneringen i fotboll för damer väckte
            många viktiga frågor om kvinnors rätt inom idrotten. Näthatet
            mot kvinnor i allmänhet och landslaget i synnerhet var bara en
            av de frågor som belystes mellan matcherna och lämnade en bitter
            eftersmak.
          </p>
          <p xml:id="i-VczUv44c8Deseo7dpomRdn">
            Lyfter man blicken till kvinnors och flickors situation i andra
            delar av världen möter vi liknande attityder. Det handlar inte
            sällan om direkt förtryck, exempelvis genom att flickor och kvinnor
            helt enkelt fråntas sina rättigheter att delta i idrottsverksamheter.
            Det innebär att det finns behov såväl som utrymme för Sverige
            liksom EU att agera.
          </p>
          <p xml:id="i-8hERPos2Gu88LDEn8V62ex">
            Det är inte någon nyhet att kvinnor inom idrotten förföljs och
            trakasseras i många delar av världen. De internationella idrottsförbunden
            liksom förbunden här hemma i Sverige försöker göra en del, men
            många blundar tyvärr fortfarande för diskrimineringen av flickor
            och kvinnor inom idrotten. Någon konsekvent och aktiv linje, för
            att främja kvinnors rättigheter inom detta område är svår att
            urskilja. Många i Sverige och även internationellt har blivit
            informerade och fått kunskap om olika typer av förtryck, exempelvis
            genom filmer som Kvinnor offside av den frihetsberövade och med
            yrkesförbudbelagde regissören Jafar Panahi. I sin film beskriver
            Panahi med stor skärpa hur några unga kvinnor i Iran gör allt
            för att få rätten att gå på fotboll då landslaget spelar VM-kvalmatch.
            Omvärlden vittnar om det fruktansvärda förtryck och den hårda
            diskrimineringen av kvinnor i allmänhet genom de idrottsintresserade
            kvinnornas öde.
          </p>
          <p xml:id="i-EFMM82bTjXXSwRaHM1Kova">
            Tidigare i somras beskrev Dagens Nyheter hur Tahmina Kohistani
            från Afghanistan behandlades under OS i London. Tahmina och andra
            kvinnliga idrottare trakasserades ofta av sina manliga idrottskolleger.
            Det som är märkligt är att de nationella och internationella idrottsförbunden
            i länder som betraktar sig som demokratiska inte agerar och tar
            ställning mot kvinnoförtrycket i länder som Iran, Afghanistan,
            Saudiarabien, Pakistan och Förenade Arabemiraten, samt en rad
            andra länder. De gör det inte ens när det gäller förtrycket inom
            den verksamhet de själva bedriver, dvs. i idrotten. Medlemmarna
            i det internationella fotbollsförbundet Fifa borde ha agerat för
            längesedan och markerat att man tar ställning för idrottande kvinnors
            rättigheter. Det finns ett stort antal människor som varje år
            reser med matchdelegationer till diktaturländer där kvinnors rättigheter
            kränks. Där borde de kräva att kvinnor ska ha rätt att idrotta
            fritt och/eller se på matcher och idrottsevenemang. Idag är kvinnors
            möjligheter att göra detta obefintliga. När det svenska fotbollslandslaget
            spelade en bortalandskamp mot Saudiarabien 2006 pågick det en
            intressant och fruktbar debatt om just dessa frågor. Sedan dess
            har denna typ av diskussioner dock i princip fallit i glömska.
          </p>
          <p xml:id="i-5KsRjdTcKCRvzMzYYUe4z1">
            Vi måste både förvänta oss och kräva av Fifa liksom av Internationella
            Olympiska Kommittén att de tar upp kvinnors rättigheter och driver
            frågan att kvinnor måste få idrotta på samma villkor som männen.
            Idrottsförbunden här hemma och i andra länder kan exempelvis driva
            kampanjer genom att trycka t-shirts med ett budskap om kvinnors
            rättigheter när de spelar match i länder där kvinnors rättigheter
            negligeras, samtidigt som opinionsbildning även kan bedrivas genom
            exempelvis pressutspel, om detta finnes lämpligt.
          </p>
          <p xml:id="i-4gi36A6YJ8M2sRVH9gzWnE">
            Idag kan ingen påstå att idrott inte är politik. Alla som bedriver
            ett utbyte med förtryckarländer har ett ansvar att föra en dialog
            om jämställdhet inom idrotten. Mer än halva befolkningen lever
            under förtryck och diskriminering från samhället i många delar
            av världen. De gör det inom rättsväsendet, i utbildningsväsendet,
            i hemmen, inom idrotten m.m. De internationella idrottsorganisationerna
            är könsblinda, trots att det idag borde vara fullständigt omöjligt
            att undgå att se hur kvinnor förföljs, trakasseras och förtrycks
            inom sportvärlden. För att få till stånd en förändring krävs idag
            starkare medel än, på sin höjd, lite diplomatiskt trixande i skymundan.
            Därför är det dags att höja rösten inom ett högst politiskt område
            som tyvärr ofta underskattas. Riksidrottsförbundet bör därför
            också engagera sig inom detta område. Detta bör riksdagen som
            sin mening ge regeringen till känna.
          </p>
          <head xml:id="i-8KUP3NoKrCJJsxfAbBUJGC" type="h1">
            6 HBT-frågor och diskriminering
          </head>
          <p xml:id="i-9V7i81GLfcXPm6GnJ6J9Wm">
            Inom idrotten förekommer trakasserier och diskriminering på grund
            av sexuell läggning, könsidentitet, funktionsnedsättning, hudfärg
            eller etnicitet. Det pågår ett arbete inom idrottsrörelsen för
            att motarbeta detta men mycket finns kvar att göra.
          </p>
          <p xml:id="i-L6hiwu7d9bzCfpszWnchy5">
            Ett exempel är VM i friidrott i Ryssland 2013 som genomfördes
            i skuggan av en hårdare lagstiftning mot det som av ryska myndigheter
            kallas propaganda för homosexuell livsstil. Emma Green Tregaros
            regnbågsmålade naglar fick mycket uppmärksamhet och hon fick ett
            fantastiskt stöd av stora delar av den idrottsintresserade befolkningen.
            Trots detta förbjöds Green Tregaro att upprepa sin milda protest
            mot bristande mänskliga rättigheter i Ryssland när finalen gick
            av stapeln. Ansvariga för beslutet var förbundsledningen inom
            Svenska Friidrottsförbundet. Detta visar på ett övertydligt sätt
            att idrottsledare måste utbildas i mänskliga rättigheter och hur
            diskriminering kan motverkas. Enligt uppgift gör nu ryska myndigheter
            allt i sin makt för att förhindra att liknande protester som Emma
            Green Tregaros kan genomföras under vinter-OS i Sotji.
          </p>
          <p xml:id="i-UnEDLC9gXM7bF8pEgbTRe">
            I olika sammanhang återkommer inom idrotten kränkande ordväxlingar
            som anspelar på sexuell läggning eller etniskt ursprung. Detta
            är inte acceptabelt, lika lite inom idrotten som i andra sammanhang.
            Det som behövs är ökade utbildningsinsatser för att öka kunskapen
            i dessa frågor. Staten bör även poängtera detta när det gäller
            fortsatt bidragsgivning. Detta bör riksdagen som sin mening ge
            regeringen till känna.
          </p>
          <head xml:id="i-634NFWpbHdd9pbHSujuU8K" type="h1">
            7 Idrott och miljö
          </head>
          <p xml:id="i-UxZ2Gg2CiY2H9BeK8nQyg6">
            Miljöfrågorna i allmänhet och klimatfrågorna i synnerhet måste
            också belysas inom idrotten. I dag arbetar man mer målmedvetet
            med dessa frågor, men det finns fortfarande mycket att göra. En
            speciellt uppmärksammad del inom idrotten är motorsporten. Med
            ett mer utvecklat miljöarbete, där motorsporten förhoppningsvis
            kan gå i täten, kan idrotten även på detta område bli en förebild.
            Det krävs dock att förväntningarna från staten blir tydliga och
            att det uppmärksammas i bidragsgivningen.
          </p>
          <p xml:id="i-TJh8d8FEiK6mwjZvE9XfgT">
            Det finns också tankar inom idrotten när det gäller transporter
            till och från aktiviteter. Samåkning och möjligheterna till att
            använda kollektivtrafiken kan vara exempel på hur idrotten kan
            organisera sin verksamhet för att ännu mer uppmärksamma miljöfrågorna.
            En väl utbyggd kollektivtrafik även på kvällar och helger är en
            förutsättning för att idrottsrörelsen ska bli mer klimatsmart.
            Samarbete med miljöorganisationer är ett annat exempel. Även här
            är utbildningsinsatser centrala för att öka kunskapen om dessa
            frågor. Staten bör stödja detta och bör därför i sin bidragsgivning
            poängtera vikten av ett fortsatt arbete med dessa frågor. Detta
            bör riksdagen som sin mening ge regeringen till känna.
          </p>
          <head xml:id="i-XkJHSpu3kgGRNkRxkczdq2" type="h1">
            8 Idrott och rörelse i skolan
          </head>
          <p xml:id="i-YGaPDjyhUz7pLp9g9EiWbB">
            Den här motionen behandlar i huvudsak idrottspolitiken i förhållande
            till idrottsrörelsen. Det kan dock vara på sin plats att även
            kort behandla frågan om fysisk aktivitet i skolan, vilket är en
            fråga som Vänsterpartiet tagit upp många gånger och i olika sammanhang,
            bl.a. genom att begära att skolan ska samarbeta med idrottsrörelsen.
            Nu är det även inskrivet i läroplanen att skolan ska sträva efter
            att erbjuda alla elever daglig fysisk aktivitet inom ramen för
            hela skoldagen. Ändå kan vi se att det ofta saknas kompetens hos
            skolans personal för att leva upp till vad läroplanen kräver.
          </p>
          <p xml:id="i-4ttXSBT1N97FiK7GehGhgT">
            Skolpersonalen bör ges kompetensutveckling i hur fysisk aktivitet
            kan integreras i skoldagens samlade aktiviteter. Det bör också
            vara en del i lärarutbildningen. Detta bör riksdagen som sin mening
            ge regeringen till känna.
          </p>
          <head xml:id="i-Joi7SJY4ztCs1egKEKaiuA" type="h1">
            9 Ansvarsfull spelpolitik med koppling till idrottsrörelsen
          </head>
          <p xml:id="i-RUMLeUujQjKHzgesTLcVge">
            I Sverige är privata spelbolag inte tillåtna. Istället har vi
            ett statligt allmännyttigt spelmonopol, vilket ger många fördelar.
            Genom att låta ideella föreningar, framförallt inom idrottsrörelsen,
            själva sälja lotter och andra spel samt ta del av överskottet
            får de den vägen en viktig del av sin finansiering. Om de allmännyttiga
            spelen konkurrerades ut av privata spelbolag skulle det ideella
            föreningslivet försvagas och hela Sverige därigenom bli fattigare.
          </p>
          <p xml:id="i-57gTapPkoKnhvyEvyhXAAz">
            Ett annat skäl att inte tillåta privata spelbolag är naturligtvis
            hänsyn till dem som riskerar att drabbas av spelberoende. Genom
            att ha ett offentligt drivet spelbolag har man möjligheten att
            ta ett ansvar för att motverka de negativa konsekvenserna av spel
            om pengar. Spelberoende drabbar såväl den spelberoende själv som
            hens familj och omgivning. Det är ett stort problem men skulle
            riskera växa än mer i omfattning om privata spelbolag tog över
            den svenska spelmarknaden. Privata spelbolags drivkraft är att
            maximera sin egen vinst genom att sälja sin produkt till så många
            som möjligt. Det är ingen bra mekanism för att främja ansvarsfullt
            spelande.
          </p>
          <p xml:id="i-VynXrzY7Tyw9TGB9koqxyB">
            Det är idag ett problem när utlandsregistrerade spelbolag driver
            spel på internet riktat till svenska spelare, eftersom dessa bolag
            kan kringgå de bestämmelser som finns. Att ta detta som intäkt
            för att ge upp det offentliga ansvaret och legalisera privata
            bolags spelverksamhet i Sverige är dock fel väg att gå. Det löser
            inte problemen med de oreglerade spelen på internet, utan skulle
            istället släppa lös de bolag som arbetar för ett ökat spelande
            med alla de konsekvenser det kan få. Ett licenssystem som spelbolagen
            ivrigt lobbat för under en längre tid löser inte de problem som
            drabbar människor genom eget eller anhörigas spelberoende. Vänsterpartiet
            anser att dagens reglerade system där spelmarknaden förbehålls
            allmännyttiga aktörer bör värnas. Det finns idag alternativ till
            licensförfarandet för internetspel. I andra länder finns exempel
            på hur man kan hantera detta. Inte minst behöver vi bejaka de
            tekniska framsteg som görs för att förhindra ett okontrollerat
            spelande som kan leda till spelberoende.
          </p>
          <head xml:id="i-3pqM95pcQEauUa64oYYHzc" type="h1">
            10 Internationella arrangemang
          </head>
          <p xml:id="i-L7J3nyUzCcfA8unq9qQf7x">
            Idrotten har många stora internationella arrangemang. Det är
            ofta en stor upplevelse med ett VM eller EM i olika sporter. Idrottsrörelsen
            i Sverige är också bra på att arrangera stora tävlingar. Det finns
            dock vissa baksidor med de riktigt stora arrangemangen. Vi vet
            t.ex. att det under fotbolls-EM 2012 för herrar blev en kraftig
            ökning av trafficking och att prostitutionen ökade markant på
            de orter där matcherna spelades. I vissa fall förekom också våld
            mellan supportergrupper. Det finns också begränsningar i hur delaktigt
            det lokala näringslivet får vara och hur det kan dra nytta av
            arrangemangen då de stora sponsorerna till arrangemangen ofta
            stoppar möjligheterna för en liten lokal handlare att exempelvis
            öka sina inkomster något under det pågående arrangemanget.
          </p>
          <p xml:id="i-CwmNwqh83c2zL47nYvZFLS">
            Det finns naturligtvis positiva sidor också. Ökad turism, ökad
            exponering av det egna landet och utbyte av kontakter med andra
            kulturer är exempel på de positiva sidorna av ett stort arrangemang.
          </p>
          <p xml:id="i-F6JeiRZrn7PU7E3DRFpznt">
            Vi menar att vi ska vara positiva till att stora arrangemang
            inom idrotten genomförs i Sverige och inte vara främmande för
            att till viss del stödja dessa med offentliga medel, men vi kräver
            också att en ordentlig genomlysning av förutsättningarna görs
            vid varje tillfälle för att motverka de negativa konsekvenser
            som kan förekomma. Speciellt de vi hänvisar till ovan. Detta bör
            riksdagen som sin mening ge regeringen till känna.
          </p>
        </div>
        <div xml:id="i-PrWQZQxkRv2FDeDcd1GSS4" type="signatureBlock">
          <list xml:id="i-8ybiMfLVyXQHXWin8EFrx5">
            <item xml:id="i-6Ny6g7pZeUUfoxdDFKnQB7" type="signature">
              Lars Ohly (V)
            </item>
            <item xml:id="i-34JozD26UBrnD3znzyJ9rZ" type="signature">
              Bengt Berg (V)
            </item>
            <item xml:id="i-28JAxvjzKbAg2mu89KoaTG" type="signature">
              Marianne Berg (V)
            </item>
            <item xml:id="i-RPc3NRVVvbLbFBie5tCHL7" type="signature">
              Amineh Kakabaveh (V)
            </item>
            <item xml:id="i-6T1jy335oGv4sjoWJwnfkA" type="signature">
              Eva Olofsson (V)
            </item>
            <item xml:id="i-8LzpWxGw8ZwCbzRMRQJsk6" type="signature">
              Lena Olsson (V)
            </item>
            <item xml:id="i-8vZFkGmxXKPBDgejGAXgNj" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
