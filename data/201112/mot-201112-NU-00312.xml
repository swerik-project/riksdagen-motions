<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00312">
  <teiHeader>
    <fileDesc>
      <titleStmt>
        <title>Stockholm som tillväxtmotor</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholm som tillväxtmotor</title>
          <idno type="rdwebb">GZ02N312</idno>
          <rs type="number">N312</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N312/text</ref>
          <ref type="dokument_url_html">http://data.riksdagen.se/dokument/GZ02N312</ref>
          <ref type="dokumentstatus_url_xml">http://data.riksdagen.se/dokumentstatus/GZ02N312</ref>
          <ref type="doc">http://data.riksdagen.se/fil/38605FBA-AEED-40EF-96BD-55DA43210639</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CvXXLjsgLLhFHBmDp2P91j" type="signed"/>
        <correspContext corresp="i-CvXXLjsgLLhFHBmDp2P91j">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction type="numbering" xml:id="i-3rfgze6uM2WKKudGYv3qkA">
          <date when="2011-10-06"/>
        </correspAction>
        <correspAction type="submission" xml:id="i-ToRDqTosiWCN3KMY9Vec6">
          <date when="2011-10-04"/>
        </correspAction>
        <correspAction type="transfer" xml:id="i-6Ts5UaPzMwVvG9682rwkSk">
          <date when="2011-10-04"/>
        </correspAction>
        <correspAction type="assigned" xml:id="i-2ywAjHKMYigjo7YrRxkJw1"/>
        <correspContext corresp="i-2ywAjHKMYigjo7YrRxkJw1">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GgNg9C3ac6oFY4guLWJGY7">
            Förslag till riksdagsbeslut
          </head>
          <p xml:id="i-GjXDWNXiFugrZCUA4GQurF">
            Riksdagen tillkännager för regeringen som sin mening vad som
            anförs i motionen om Stockholms möjligheter att fungera som tillväxtmotor
            för landet som helhet.
          </p>
        </div>
        <div type="motContent">
          <head type="h1" xml:id="i-K5MhhQ52rh2c6K7zPw9k3V">
            Motivering
          </head>
          <p xml:id="i-XbnPRn7akK3ajPartR2yZd">
            Ofta framhålls Stockholms betydelse som motor för hela landets
            tillväxt. Trots detta behandlas Stockholm ofta styvmoderligt i
            statens satsningar. För att landets huvudstad ska kunna vara fortsatt
            attraktiva för företag och människor behövs rejäla förbättringar
            inom ett antal områden.
          </p>
          <p xml:id="i-PJqSMvktWBfGm6fzpuw1Ee">
            Företag som verkar och växer i Stockholm måste kunna säkerställa
            leverans av produkter och förflyttning av medarbetare. Infrastrukturen
            är oerhört ansträngd, med köer och tidsförlust som resultat. På
            grund av Stockholms strategiska läge är detta inte bara ett problem
            för dem som bor och verkar i staden utan också för företag och
            människor i hela landet som passerar regionen. Det finns därför
            all anledning för staten att ta ett ökat ansvar för en fungerande
            infrastruktur i huvudstaden.
          </p>
          <p xml:id="i-2Nr9qBh5mweTvqPiH8muCa">
            Ett annat stort problem är boendesituationen som spiller över
            på många områden. Att bo i Stockholm är antingen oerhört dyrt
            och kräver att man kan ta den ekonomiska risk som en bostadsrätt
            kräver eller att man redan som ung ställt sig i bostadskö för
            att så småningom få ett hyreskontrakt. För många unga utan vare
            sig kapital eller kötid blir situationen ohållbar och man tvingas
            flytta till andra regioner. För företag som rekryterar ställer
            detta till problem. Nationellt behöver vi fundera över vad vi
            kan göra för att underlätta byggande och uthyrning av bostäder.
          </p>
          <p xml:id="i-Yam8apz6Dd4KBo5E23n44H">
            Det ställs stora krav på Stockholm att kunna konkurrera globalt.
            Stockholmsregionen lever alltmer av att exportera kvalificerad
            information byggd på kunskap. Forskning och utbildning i världsklass
            är därför absolut nödvändigt. Alliansen har under den gångna perioden
            genomfört rekordstora satsningar på forskningen och på forskningens
            infrastruktur, exempelvis SciLifeLab i StockholmUppsala. Anslagen
            motsvarar nu 1 procent av BNP. Men ytterligare kan göras för att
            stärka såväl regionens som landets konkurrenskraft för att i sin
            tur stärka forskning och utveckling såväl inom akademi som i näringslivet.
          </p>
          <head type="h2" xml:id="i-TBuTzfvkmqCVqqFohwChKY">
            Fungerande infrastruktur
          </head>
          <p xml:id="i-S6AtKFZ8SRTAGkdi7NH6iF">
            Fungerande infrastruktur för flyg, väg, järnväg och hamnar i
            Stockholm är en förutsättning för transport, handel och tillväxt
            i hela landet. Förbättrade kommunikationer och kortare restider
            innebär också större arbetsmarknadsregioner, att tillgången till
            arbetskraft ökar och kompenserar till viss del för problemen på
            bostadsmarknaden.
          </p>
          <p xml:id="i-BqLaA6PHAYH2CveMzSjZrT">
            I Stockholm är infrastrukturen eftersatt, vilket har lett till
            infarkt i trafiken. Det gäller inom både väg och järnväg, vilket
            i förlängningen också påverkar hamn- och flygtransporterna. Sedan
            vi i Alliansen tog över har Citybanan börjat byggas och förbifarten
            i Stockholm är beslutad. Ytterligare önskvärda satsningar är stärkt
            infrastruktur inom staden.
          </p>
          <p xml:id="i-Ckux9rMBEjWAnqLbDNcBz5">
            Den kollektiva pendlingen, både den som sköts av lokaltrafiken
            och den som sköts av SJ, måste fungera bättre även vintertid.
            Därför är det bra att Alliansen nyligen lagt ytterligare pengar
            på drift och underhåll av spåren. I Stockholm har ett antal stora
            nyinvesteringar påbörjats eller planeras, men mer behövs. När
            det gäller tunnelbana och annan spårbunden trafik finns det flera
            växande områden i Stockholms läns kommuner där situationen kan
            förbättras. En god kvalitet i kollektivtrafiken är en förutsättning
            för att den ska kunna konkurrera med bilen. Att såväl järnvägstrafiken
            som busstrafiken konkurrensutsätts är också ett steg mot större
            valfrihet och bättre kvalitet.
          </p>
          <p xml:id="i-XGMgnH637P6d6ScnxUbHpX">
            Också i en storstad som Stockholm är man beroende av den flexibilitet
            som bilen ger. Här kan dessutom tätheten underlätta satsningar
            på alternativa bränslen och klimatvänliga fordon. Vi i Folkpartiet
            liberalerna vill fortsätta satsa på klimatvänliga fordon och att
            miljöbilspremier ska vara teknikneutrala. Även inom vägområdet
            behövs investeringar. Sedan Essingeleden byggdes färdigt har Stockholmsregionen
            ökat i folkmängd med ungefär motsvarande Göteborgs kommuns befolkning.
            Likväl har ingen ny förbindelse tillkommit över de vatten som
            skiljer den norra och södra länshalvan från varandra. Öster om
            Slussen är alltjämt närmaste bro att finna i S:t Petersburg, västerut
            får man åka till Strängnäs för att via broar passera Mälaren utan
            att använda båt. I Stockholmsregionens centrala delar landets
            viktigaste arbetsområde och rikets ekonomiska centrum råder närmast
            total trafikinfarkt. Väl fungerande trafikleder till, från och
            genom Stockholmsregionen är en förutsättning för att den fullt
            ut ska kunna fylla rollen som tillväxtmotor i landet. Flera av
            dessa vägavsnitt är därför av riksintresse.
          </p>
          <p xml:id="i-7VULiRpyqxk2McoRFYAjUt">
            På lång sikt, när vi kommit ikapp när det gäller de stora problemen
            med eftersatt underhåll på befintliga vägar och järnvägar, vill
            vi inom Folkpartiet liberalerna investera i nya banor för höghastighetståg
            mellan storstäderna. Det är såväl tidseffektivt som klimatsmart,
            särskilt i ett land som Sverige där en stor del av elen kommer
            från kärnkraft som är så gott som koldioxidneutral.
          </p>
          <head type="h2" xml:id="i-WEHdNWExz8fmttXSfE2UCx">
            Bostadsmarknaden
          </head>
          <p xml:id="i-6GeqgTRF9j7JVkigo1aaJr">
            Företags möjlighet att rekrytera, människors möjlighet att bo
            nära sina jobb också de med lägre lönenivå rörlighet och flexibilitet,
            inga av dessa krav är tillgodosedda på bostadsmarknaderna i Stockholm
            idag. Detta har bland annat uppmärksammats av Handelskammaren
            som föreslår att uthyrning i andra hand skattebefrias helt alternativt
            att man inför ett liknande system som i Norge där det är skattefritt
            att hyra ut upp till 50 procent av sin bostad, eller hela bostaden
            under en begränsad tid. I Norge har det lett till att många småhus
            byggts om eller byggts till för att fungera för två hushåll, vilket
            utökat antalet hyresbostäder i landet.
          </p>
          <p xml:id="i-Jj9Bh1LNUkyVhs2TemNkbp">
            Förutsättningarna för att bygga fler hyreslägenheter i Stockholmsområdet
            måste också förbättras. Med dagens regler för hyressättning kan
            inte byggherren ta ut kostnaderna för nybyggda hyreslägenheter.
            Den som vill få i gång byggandet av hyreslägenheter måste se över
            systemet och tillåta en friare hyressättning för nyproducerade
            lägenheter.
          </p>
          <p xml:id="i-W7UwraKE1eAiJmhi75MHVx">
            Ett annat område som staten kan påverka är möjligheten att bygga
            såväl permanenta som tillfälliga bostäder, exempelvis studentbostäder,
            på statlig mark. Om kommunerna vet att staten har en positiv förhandsinställning
            till att upplåta sådan mark underlättar det planeringen. Slutligen
            har bostadsbristen i Stockholmsregionen delvis förvärrats av att
            vissa kommuner i länet förlorar på att det byggs nya bostäder
            och att människor flyttar till kommunen. Bakgrunden är det kommunala
            utjämningssystemet. Sådana effekter kan aldrig försvaras.
          </p>
          <head type="h2" xml:id="i-WbG1omP6jq3QfYhRVHBLCE">
            Forskning och företagande
          </head>
          <p xml:id="i-5TCuD64qbakiURfDoR6Xx6">
            Hittills har Sverige dragit nytta av globaliseringen. Gamla marknader
            har växt. Nya har öppnats. Våra internationella företag har kunnat
            flytta tillverkning till länder med lägre kostnad samtidigt som
            vi i hög grad lyckats behålla ledning och forskning på hemmaplan.
            Men verkligheten är obarmhärtig. Företag bedriver sin forskning
            och utveckling i de länder som ger bästa möjliga tillgång till
            kunskap och där investeringsklimatet är gott. FoU-satsningar kan
            snabbt omprioriteras och flyttas. Stora företags FoU-verksamhet
            utgör dessutom basen för många mindre kunskapsintensiva företag,
            vilket är särskilt viktigt i Stockholm.
          </p>
          <p xml:id="i-WFcDTjAKfJ9v5x4adHQdgr">
            Satsningarna i höstens budgetproposition på utökade möjligheter
            för företag att göra avdrag för forsknings- och utvecklingskostnader,
            flexiblare expertskatt och skattereduktion för gåvor till vetenskaplig
            forskning är i detta sammanhang oerhört positivt. Det innebär
            att vi i Folkpartiet har kunnat pricka av tre av våra fyra prioriterade
            frågor för att Sverige ska fortsätta vara ett spjutspetsland.
            Återstår gör vårt önskemål om ett riskkapitalavdrag. Det är en
            skattereduktion för privatpersoner som investerar i aktier och
            har utretts av Skatteincitamentsutredningen. Det fanns dock flera
            oklarheter i utredningens förslag. Frågan måste därför utredas
            vidare för att hitta en utformning som ser till att avdraget ökar
            investeringarna i svenska verksamheter samtidigt som det uppfyller
            EG-rättens krav att inte diskriminera företag från andra EES-länder.
            Den brittiska modellen innebär att investeringar i alla företag
            i EES-området omfattas men att den verksamhet som investeringen
            ska användas till ska ske i Storbritannien.
          </p>
          <p xml:id="i-3WkmK3x92LJMu1kP1Je8CD">
            Med Folkpartiet vid rodret har de statliga forskningsanslagen
            höjts med rekordbelopp. Sverige är en framstående forskningsnation,
            men för att behålla den positionen krävs fortsatta satsningar.
            Ett område som behöver ses över är kontaktytorna mellan forskningen
            och näringslivet. Handelskammaren har påpekat att organisationsformen
            inom de statliga universiteten och högskolorna påverkar, vilket
            är något man skulle kunna titta lite närmare på.
          </p>
        </div>
        <div type="motSignatures">
          <list>
            <item xml:id="i-3yAzTsmM1VGmom3y4bZe5t">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
