<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00225">
  <teiHeader>
    <fileDesc>
      <titleStmt>
        <title>Den globala könsmaktsordningen</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den globala könsmaktsordningen</title>
          <idno type="rdwebb">GU02U225</idno>
          <rs type="number">U225</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U225/text</ref>
          <ref type="dokument_url_html">http://data.riksdagen.se/dokument/GU02U225</ref>
          <ref type="dokumentstatus_url_xml">http://data.riksdagen.se/dokumentstatus/GU02U225</ref>
          <ref type="doc">http://data.riksdagen.se/fil/2422EC14-DDF5-4CDA-8254-4CB1FFF125DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mr6FkjqUu1CEgCBjyKm2ff" type="signed"/>
        <correspContext corresp="i-Mr6FkjqUu1CEgCBjyKm2ff">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-AtjKXHeJMYTftRhjcDKLzh" type="referral">
          <date when="2006-11-07"/>
        </correspAction>
        <correspAction xml:id="i-5AE8bk7m8ZbfxPhrheKygU" type="dismissal">
          <date when="2006-11-07"/>
        </correspAction>
        <correspAction xml:id="i-2J1DDeUvw2iT5FBKKqLbb2" type="numbering">
          <date when="2006-10-31"/>
        </correspAction>
        <correspAction xml:id="i-NqN2rUHRArff3PgW7eNCrL" type="submission">
          <date when="2006-10-31"/>
        </correspAction>
        <correspAction xml:id="i-91J4JCbW246uXjwTRf8Gg3" type="transfer">
          <date when="2006-10-29"/>
        </correspAction>
        <correspAction xml:id="i-Dz33fRsrEZ1cexpD5azuS9" type="assigned"/>
        <correspContext corresp="i-Dz33fRsrEZ1cexpD5azuS9">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KA9FzuHQU2zvj6iZW8ZgKj" type="motBody">
        <div xml:id="i-WSQ7wJXjbbjhyBQ91oaQ6U" type="motProposal" subtype="förslag">
          <head xml:id="i-CpGWF4W5mGhDpmoZ4EjyH9">
            Förslag till riksdagsbeslut
          </head>
          <list xml:id="i-2eBSZwJy9ZCPqCu537sqa8" style="ol">
            <item xml:id="i-JiuNcbeCcxhyrQsyQDjiCv">
              Riksdagen tillkännager för regeringen som sin mening vad i motionen
              anförs om att det ska finnas ett könsperspektiv i samtliga strategier
              och förslag som läggs fram i kampen mot världsfattigdomen.
            </item>
            <item xml:id="i-KF81M34Xu8Qh4jXoTu7bVC">
              Riksdagen tillkännager för regeringen som sin mening vad i motionen
              anförs om att den svenska globala utvecklingspolitiken regelmässigt
              måste redovisa hur man har implementerat FN:s kvinnokonvention.
            </item>
            <item xml:id="i-KtwkCCVR6PTd7oZDrno6AY">
              Riksdagen tillkännager för regeringen som sin mening vad i motionen
              anförs om att Sverige i FN, EU och i andra internationella sammanhang
              bör verka för att återrapporteringskrav avseende fördelning, innehåll
              och åtgärder ur ett könsmaktsperspektiv ska skärpas.
            </item>
            <item xml:id="i-Ls3HTkSnCzDATJ2gcFqS6x">
              Riksdagen tillkännager för regeringen som sin mening vad i motionen
              anförs om att den svenska globala utvecklingspolitiken måste utveckla
              ett tredje mål som omfattar ett könsmaktsperspektiv.
            </item>
            <item xml:id="i-QE5u8aEP45nFzwydxmmvD1">
              Riksdagen tillkännager för regeringen som sin mening vad i motionen
              anförs om att det svenska biståndet ska främja sexuell och reproduktiv
              hälsa och att 10 % av biståndet ska gå till sexuell och reproduktiv
              hälsa.
            </item>
          </list>
        </div>
        <div xml:id="i-NNgTSvsQpULVLRXeHFH582" type="motContent">
          <head xml:id="i-S43Tm7jAxJaRUWr1DmF9uC" type="h1">
            Den globala könsmaktsordningen
          </head>
          <head xml:id="i-VnRuxaQJGCvn6xAXAgeqeX" type="h1">
            Motivering
          </head>
          <p xml:id="i-JecLLbQEWHgAfuPukyA3HS">
            Maktordningen mellan män och kvinnor präglar politik och samhällsliv
            världen över, allt från global ekonomi till de mest intima relationer
            människor emellan. I världsekonomin har kvinnor och män ojämlika
            roller och inflytande. Tillgången till och makt över viktiga resurser,
            såsom kapital, krediter, jord, utbildning och ny teknik, är orättvist
            fördelad. Världen över har kvinnor betydligt sämre arbets- och
            anställningsvillkor och lägre lön än män. Könsmaktsstrukturerna
            kränker kvinnors rätt till ett fritt och självständigt liv även
            på områden som handlar om rätten till utbildning, sexuell och
            reproduktiv hälsa, medicinering och sjukvård, barnomsorg, rätten
            till sin egen sexualitet och att själv välja partner samt rätten
            till kroppslig integritet. Uttrycken för, och graden av, kvinnoförtryck
            varierar mellan olika samhällen och över tid men maktordningens
            logik existerar och har en tendens att omformas trots globala
            politiska och sociala omvälvningar. Inget land kan kalla sig fullt
            ut demokratiskt så länge kvinnor utsätts för sexualiserat våld
            eller hindras från att åtnjuta sina mänskliga rättigheter. Kvinnoorganisationer
            och politiska grupper världen över för en daglig kamp mot diskriminering,
            kränkningar och exploatering som drabbar kvinnor på grund av deras
            könstillhörighet. Vänsterpartiet anser att Sverige ska vara ledande
            i den internationella politiken som tar sikte på att i grunden
            riva ner de patriarkala maktstrukturerna.
          </p>
          <head xml:id="i-PJ9x1xutp9a26QjKxT1VcP" type="h1">
            Könsdiskriminering
          </head>
          <p xml:id="i-4nGJfXvdtEV2ruqmC98foj">
            Kvinnor saknar på många håll i världen samma juridiska status
            som män, vilket innebär att kvinnor saknar arvsrätt, myndighetsstatus,
            rösträtt, vårdnadsrätt till sina barn, rätt till sin egen inkomst
            och att de särbehandlas i brottmål. I synnerhet när det gäller
            familjerätt, våld och sexuella övergrepp saknar kvinnor på många
            håll i praktiken varje möjlighet att få en rättvis prövning i
            domstol, eftersom kvinnor helt enkelt inte betraktas som juridiska
            subjekt i sådana sammanhang. De begränsade eller obefintliga möjligheterna
            att ärva och äga mark för kvinnor i framför allt delar av Afrika
            och Asien leder till ett livslångt beroende av manliga släktingar
            eller en make för att kunna trygga sin egen försörjning.
          </p>
          <p xml:id="i-61EYCPRVsqPehHkwLss6yK">
            På så sätt går underordningen vidare från generation till generation,
            och kvinnor låses fast i intima relationer till män. Alternativen
            till det intima beroendet är få och innebär ofta social stigmatisering,
            prostitution och sexuellt utnyttjande. I många länder lever en
            könssegregerad lagstiftning och praxis kvar som är djupt rotad
            i gamla patriarkala traditioner. En oroande tendens i dag är det
            växande antalet stater och regioner där fundamentalistiska regimer
            inför sharialagar och lagar baserade på bibeltolkningar som sanktionerar
            kränkningar av kvinnors rättigheter.
          </p>
          <p xml:id="i-VwMeWVxz3Yp3cpfRzGfLhQ">
            I flera utvecklingsländer har kvinnor en mycket central position
            både vad gäller livsmedelsproduktion och livsmedelssäkerhet eftersom
            de står för 6090 procent av den globala produktionen av mat. Men
            kvinnors arbete inom jordbruket är i stor utsträckning oregistrerat,
            obetalt och i avsaknad av tillgång till centrala produktionsresurser,
            till exempel tillgången till jord, krediter, utbildning och modern
            utrustning. En majoritet av världens working poor personer som
            lever i fattigdom trots att de har arbete är kvinnor. Kvinnor
            har betydligt sämre arbets- och anställningsvillkor och lägre
            lön än män. I den globaliserade ekonomin har kvinnor blivit alltmer
            eftertraktade som billig arbetskraft i de s.k. skattefria zonerna.
            Villkoren i dessa zoner är allmänt usla, sexuella och andra trakasserier
            är vanliga. I så kallade sweatshops i framför allt Kina, men också
            i övriga Sydostasien och delar av Latinamerika och Afrika, hålls
            kvinnor i praktiken under slavliknande förhållanden utan några
            som helst rättigheter. Kvinnor över hela världen, i alla samhällsklasser
            och produktionssfärer utsätts i stor omfattning för övergrepp
            i arbetslivet.
          </p>
          <p xml:id="i-JaCYuvMzZjcVvxUHSwEJUd">
            På senare år har kvinnorna i bland annat Sydostasiens, Afrikas
            och Latinamerikas skattefria zoner gjort försök till facklig organisering,
            ofta under kraftigt motstånd från både arbetsgivare och den egna
            regimen, som värnar de utländska investeringarna. Detta resonemang
            utvecklas i Vänsterpartiets motion Fackliga rättigheter i världen.
          </p>
          <p xml:id="i-RtcRb8KDKXb5fvmpZS6bxW">
            I de strategier man väljer i kampen mot världsfattigdomen måste
            det finnas ett könsperspektiv. Att avskaffa könsdiskrimineringen
            är ett arbete för mänskliga rättigheter. Flera studier visar att
            ökad jämställdhet medför stigande produktivitet och ökad välfärd.
            Kvinnors och mäns lika tillgång till utbildning och samma möjligheter
            till arbete är grunden för en hållbar ekonomisk tillväxt och utveckling.
            Därför föreslår Vänsterpartiet att det ska finnas ett könsperspektiv
            i samtliga strategier och förslag som läggs fram i kampen mot
            världsfattigdomen. Detta vill vi att riksdagen som sin mening
            ska ge regeringen till känna.
          </p>
          <p xml:id="i-4V7FVso5nbzcYz9an9XHab">
            Vänsterpartiet bekämpar all diskriminering av kvinnor och stödjer
            kvinnors kamp för rätt till arbete och utbildning, juridiska rättigheter
            och politiskt inflytande, rätten till kroppslig integritet, sexuell
            och reproduktiv hälsa. Det är en kamp som måste genomsyra såväl
            den svenska inrikespolitiken som den globala utvecklingspolitiken.
            Sekulär, könsneutral lagstiftning och lika medborgerliga rättigheter
            är en grundläggande förutsättning för verklig jämställdhet och
            en prioriterad fråga för kvinnor världen över. FN:s kvinnokonvention,
            Cedaw, är ett viktigt verktyg i denna kamp. Den svenska globala
            utvecklingspolitiken måste regelmässigt redovisa hur och på vilket
            sätt man har implementerat FN:s kvinnokonvention i sitt arbete.
            Sverige bör analogt med detta i FN, EU och i andra internationella
            sammanhang verka för att återrapporteringskrav avseende fördelning,
            innehåll och åtgärder ur ett könsmaktsperspektiv ska skärpas.
            Detta vill vi att riksdagen som sin mening ge regeringen till
            känna.
          </p>
          <p xml:id="i-C2QrJZVS4mRrD8k3VwzHM7">
            När betänkandet med anledning av regeringens proposition Gemensamt
            ansvar: Sveriges politik för global utveckling (prop. 2002/03:122)
            lades fram och behandlades av riksdagen ersattes de tidigare fem
            biståndsmålen med två s.k. perspektiv. Det ena betonade kampen
            mot fattigdomen i det andra bestod i det s.k. rättighetsperspektivet.
            Därmed finns det stor risk för att könsmaktsperspektivet får en
            andrarangsroll. För att eliminera risken för att detta sker anser
            Vänsterpartiet att den svenska globala utvecklingspolitiken måste
            utveckla ett tredje mål som omfattar ett könsmaktsperspektiv.
            Detta bör riksdagen som sin mening ge regeringen till känna.
          </p>
          <head xml:id="i-W4oXRDQJ7LLC1DpA2jDSgh" type="h1">
            Sexualiserat våld
          </head>
          <p xml:id="i-KrZonzGUGGqxtPPz7Tzifs">
            FN beräknar att var tredje kvinna i världen någon gång i livet
            kommer att utsättas för allvarligt våld, de flesta fallen utförda
            i hemmet av en make, en partner eller en nära släkting. Var femte
            kvinna i världen utsätts någon gång för våldtäkt eller våldtäktsförsök.
            Det sexualiserade våldet mot kvinnor omfattar också mord som begås
            av s.k. hedersskäl, på grund av svartsjuka och i samband med separationer.
            Dessa olika uttryck för mäns våld mot kvinnor har alla rötterna
            i den rådande ojämlika maktordningen där män tar sig rätten att
            kontrollera kvinnor.
          </p>
          <p xml:id="i-FsEbLbp1jDgt6A6uHq6c7Q">
            Världshälsoorganisationen (WHO) visar att partnervåldet är en
            betydande orsak till ohälsa bland kvinnor världen över. Mellan
            varannan och var fjärde kvinna har utsatts för fysiskt våld eller
            sexuellt tvång av sin partner. Enligt WHO är också missfall och
            tvångsaborter vanligt som en del av mäns våld mot kvinnor. Förutom
            det fysiska lidandet är emotionella skador såsom depressioner
            och självmordstankar vanligt bland våldsutsatta kvinnor världen
            över. WHO:s resultat bygger på intervjuer med 24 000 kvinnor i
            tio länder och är den största i sitt slag.
          </p>
          <p xml:id="i-KtZMRrGonStw9ydnvaPjfG">
            Kampen mot mäns sexualiserade våld mot kvinnor är grundläggande
            för den globala rättssäkerheten. Trots problemets enorma utbredning
            prioriteras det skamligt lågt när resurser ska fördelas. Det gäller
            i länder såväl i nord som i syd. Rättsläget är dessutom fortfarande
            förfärande: 79 länder i världen har ingen eller okänd lagstiftning
            mot våld i hemmet. Våldtäkt inom äktenskapet erkänns som ett specifikt
            brott bara i 51 länder. Endast 16 länder har en lagstiftning som
            speciellt hänför sig till sexuella övergrepp.
          </p>
          <p xml:id="i-NktG1yJMF7LcLmEwHMbNnv">
            I samband med väpnade konflikter eskalerar det sexualiserade
            våldet. Våldtäkter och andra övergrepp mot kvinnor utgör en del
            av krigsstrategierna mot fienden. Detta våld betraktas numera
            som en krigsförbrytelse, vilket gett en möjlighet att ställa förövarna
            inför rätta. Det är ett viktigt steg i rätt riktning, men långt
            ifrån tillräckligt. Vänsterpartiet utvecklar detta i motionen
            Kvinnors säkerhet.
          </p>
          <p xml:id="i-QrwNVcb3G9Eyj9gXSsmz7e">
            Världen över utsätts HBT-personer för brutala övergrepp i form
            av våldtäkt, misshandel och mord. I ett 70-tal länder är homosexuella
            handlingar kriminaliserade, i sju länder med dödsstraff som påföljd.
            Vänsterpartiet utvecklar detta i motionen HBT-personers rättigheter
            i världen.
          </p>
          <p xml:id="i-DdZoTZE4dhg9kkwVYKDehs">
            Människohandel för sexuell exploatering har uppmärksammats och
            kommit upp på dagordningen i bland annat EU och FN. Det är bra,
            men de insatser som hittills gjorts för att bekämpa sexslavhandeln
            har varit fullkomligt otillräckliga. Synen på prostitution präglas
            världen över i hög grad av dubbelmoral; kvinnor som säljer sina
            kroppar betraktas som orena, blir socialt utslagna och inte sällan
            straffade enligt lag. Kunderna, de män som köper sex, är oftast
            helt osynliga, eller åtminstone sällan föremål för moraliskt fördömande
            eller juridiska åtgärder.
          </p>
          <p xml:id="i-8xVKs52ohsiQ4f4mJiaSTR">
            Denna syn på prostitution som ett i första hand moraliskt problem
            med kvinnorna i fokus står i vägen för en effektiv kamp mot sexhandeln.
            En annan destruktiv trend är en mer marknadsliberal syn på prostitution
            som en marknad vilken som helst, som fått genomslag i ett flertal
            länder i bland annat EU. Denna syn osynliggör den underliggande
            maktstrukturen där män anses ha en självklar rätt till sin sexualitet,
            medan kvinnor bara är ett medel för njutning.
          </p>
          <p xml:id="i-2yPQL62iTqVuqpM95GRBxB">
            Kampen mot prostitutionen måste börja med en helhetssyn på frågan
            där fenomenet ses mot bakgrund av kvinnors underordning, bristande
            rättigheter och ekonomiska möjligheter och det sexualiserade våldet
            i samhället i stort. Männens roll som köpare och profitörer i
            sexhandeln måste synliggöras. Sverige ska i alla internationella
            sammanhang framhålla denna syn på prostitution och sexhandel och
            motverka såväl legalisering som moralism och fördömande av kvinnorna.
            Vi utvecklar detta i motionen Prostitution och trafficking.
          </p>
          <head xml:id="i-WUepUF9X1NAMkp83yhig3k" type="h1">
            Sexualitet och reproduktiv hälsa
          </head>
          <p xml:id="i-PvxTiWEZrSeecAqgzdxCwx">
            Ofrivilliga graviditeter och barnafödande utgör ett enormt folkhälsoproblem
            i stora delar av världen. Kvinnors möjligheter att själva välja
            om eller när de vill ha sex och föda barn är ofta små, och de
            begränsas såväl av könsmaktsordningens logik som av fattigdom
            och social utsatthet. Minst 120 miljoner kvinnor i världen saknar
            möjlighet att använda preventivmedel eller annan familjeplanering.
            Det har sin grund i motstånd från samhället, familjer och män,
            liksom brist på resurser såväl som kunskap. Mer än 50 miljoner
            av de cirka 190 miljoner kvinnor som blir gravida varje år gör
            abort. Enligt den senaste uppskattningen från UNFPA dör 529 000
            kvinnor per år i samband med barnafödande. WHO har beräknat att
            400 kvinnor och flickor dör varje dag i samband med medicinskt
            osäkra aborter.
          </p>
          <p xml:id="i-EsVjUXj4xZHqS7KoCALqBL">
            Detta problem måste långsiktigt bemötas med kamp för kvinnors
            rätt att själva bestämma över sin egen kropp och sexualitet. Det
            handlar om allt från kampen mot könsstympning och tvångsäktenskap
            till rätten till preventivmedel och säkra aborter. Ett avgörande
            hinder i arbetet är att starka reaktionära religiösa krafter aktivt
            motarbetar varje sådant initiativ.
          </p>
          <p xml:id="i-AxsJjfWxgjXdVxywtUcMdL">
            Katolska kyrkan, med sitt förbud mot preventivmedel och aborter,
            intar här en särställning genom sitt omfattande ideologiska inflytande
            i katolska länder i såväl Europa som i resten av världen. Många
            länder i syd är dessutom beroende av katolska kyrkans omfattande
            biståndsarbete. Över 300 000 vård- och omsorgsinrättningar i syd
            bedrivs av katolska kyrkan.
          </p>
          <p xml:id="i-2sBp4z4rf22JNdseZVig8G">
            Den 26 oktober 2006 antog det nicaraguanska parlamentet förslaget
            att förändra brottsbalken så att all abort totalförbjuds. Efter
            påtryckningar av Nicaraguas ledande biskopar och pastorer lovade
            landets politiker att avskaffa all rätt till abort inom tre veckor.
            52 ledamöter av 93 från samtliga politiska partier antog förslaget,
            straffsatserna bibehölls dock trots att kyrkornas ursprungliga
            förslag var att höja dessa avsevärt.
          </p>
          <p xml:id="i-U2vBQjRdRgbrn8L4PCwsFt">
            Förslaget antogs en vecka efter att det antagits av lagutskottet.
            Idag beräknas 14 000 kvinnor om året göra illegala aborter i Nicaragua
            och 8 700 kvinnor om året dör till följd av osäkra aborter i Latinamerika.
            I och med det aktuella beslutet blir Nicaragua tillsammans med
            El Salvador och Chile ett av få länder i världen som förbjuder
            rätten till abort under alla omständigheter. Det här är ett enormt
            nederlag för kvinnorörelsen och en lika stor framgång för den
            katolska kyrkan.
          </p>
          <p xml:id="i-8yGFyktZk4ECDe2aqcHPd1">
            Även i Europa finns kraftiga restriktioner mot abort. Enligt
            portugisisk lagstiftning är abort förbjudet och kvinnor får endast
            göra abort om det föreligger allvarligt hot mot kvinnans hälsa,
            om hon våldtagits eller om fostret riskerar att bli missbildat.
            Så sent som 2002 dömdes en barnmorska i Portugal till åtta och
            ett halvt års fängelse för att ha hjälpt kvinnor till säkra aborter.
            Portugisiska kvinnors enda möjlighet till abort består i att resa
            till ett annat land med en liberalare lagstiftning. Resan och
            operationen är emellertid dyr. Abort blir ett privilegium som
            endast tillkommer kvinnor med god ekonomi. Frågan om kvinnors
            rätt till sin egen kropp och möjligheten till abort blir inte
            bara en fråga om patriarkalt förtryck utan även en fråga om klassförtryck.
            Under de senaste åren har vi kunnat bevittna hur nykonservativa
            värderingar i allt högre grad präglat debatten om abort. Abortmotståndet
            är mycket starkt i länder som USA och Polen. Vänsterpartiet vill
            ge utländska kvinnor möjlighet att göra abort i Sverige. Detta
            utvecklar vi i motionen Sexualpolitik. Kunskap om och tillgång
            till preventivmedel, säkra aborter och sexualupplysning är livsavgörande
            för världens kvinnor och får inte hindras av religiösa krafters
            inflytande. Rätten till abort handlar om kvinnans rätt att bestämma
            över sin egen kropp. Den nya regeringen måste med kraft försvara
            kvinnors rätt till sin egen kropp i all internationell politik.
            Vänsterpartiet anser att Sverige i FN, EU och andra internationella
            organ måste motverka de konservativa krafter som nu vinner mark
            och som hotar att minska kvinnors rätt att bestämma över sina
            kroppar.
          </p>
          <p xml:id="i-Lu7gqMUDLhiduAtebsra9j">
            Vänsterpartiet menar att Sverige aktivt måste arbeta för att
            sekulära, icke villkorade biståndsinsatser minskar beroendet av
            religiösa krafter. Det svenska biståndet måste ytterligare fokuseras
            på att främja sexuell och reproduktiv hälsa. Stärk målen i det
            undertecknade dokumentet Programme of action och ge detta ökad
            uppmärksamhet i biståndsarbetet. Målet måste vara att 10 % av
            biståndet går till sexuell och reproduktiv hälsa. Detta bör riksdagen
            som sin mening ge regeringen till känna.
          </p>
        </div>
        <div xml:id="i-WZtfFmCYavYcChaHmGyP8X" type="signatureBlock">
          <list xml:id="i-9qWuAGnh4xiwvRr2Qb7kSq">
            <item xml:id="i-5Rcaa7BiPWc3NXQ6LoBSv5" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-Q6RgzGGbpNgR6nrVHt4vjv" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-188z8HYj3BEp7VMz1akh7y" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-9aAJkztQyw6zPkMx58CKTC" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-4dHrbnHgohMo2iWaTwkVRj" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-25TnX8CiCouXsDw1UdLJFk" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
