<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02881">
  <teiHeader>
    <fileDesc>
      <titleStmt>
        <title>med anledning av prop. 2023/24:128 En arbetslöshetsförsäkring baserad på inkomster</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2881 av Ciczie Weidby m.fl. (V)</title>
          <idno type="rdwebb">HB022881</idno>
          <rs type="number">2881</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022881/text</ref>
          <ref type="dokument_url_html">https://data.riksdagen.se/dokument/HB022881</ref>
          <ref type="dokumentstatus_url_xml">https://data.riksdagen.se/dokumentstatus/HB022881</ref>
          <ref type="pdf">https://data.riksdagen.se/fil/6F80A027-00FD-4005-8440-45356DC8E5F2</ref>
          <ref type="docx">https://data.riksdagen.se/fil/A4744692-AE7B-44DC-83ED-DA06CFBE30F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Mwp9xk2F3vNfXMP8qV7zq9" type="basedOn"/>
        <correspContext corresp="i-Mwp9xk2F3vNfXMP8qV7zq9">
          <ref>Proposition 2023/24:128</ref>
        </correspContext>
        <correspAction xml:id="i-VSptP3GMh2kTsdinBjFUcd" type="signed"/>
        <correspContext corresp="i-VSptP3GMh2kTsdinBjFUcd">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-9ZEH1BCpCYUZ9TjGvotdqA" type="submitted">
          <date when="2024-04-23"/>
          <time when="15:41:40"/>
        </correspAction>
        <correspAction xml:id="i-S6cYJqrK8Q6ToPvrbFCK5e" type="reviewed">
          <date when="2024-04-30"/>
          <time when="16:47:32"/>
        </correspAction>
        <correspAction xml:id="i-46uxgEMUmpG9vfJwgsdz9u" type="dismissed">
          <date when="2024-05-02"/>
        </correspAction>
        <correspAction xml:id="i-B1Mut7KRQKzDSeHKMyYj6g" type="referred">
          <date when="2024-05-03"/>
        </correspAction>
        <correspAction xml:id="i-Hh4uYLWrHoLRFSz2vvFEK8" type="assigned">
          <date when="2024-05-03"/>
          <time when="09:59:08"/>
        </correspAction>
        <correspContext corresp="i-Hh4uYLWrHoLRFSz2vvFEK8">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-LxfmZxAW4Sxb3ZceZ34Q3G" type="behandlas_i"/>
        <correspContext corresp="i-LxfmZxAW4Sxb3ZceZ34Q3G">
          <ref type="uppgift">2023/24:AU9</ref>
          <ref type="ref_dok_id">HB01AU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU9</ref>
          <ref type="ref_dok_titel">En arbetslöshetsförsäkring baserad på inkomster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5CYADXD3kXnK23E4eHo9gG" type="motHeader">
        <div xml:id="i-GFsY5kuiv9VXQiVh5z1jZP" type="motTitle">
          Motion till riksdagen 2023/24:2881 av Ciczie Weidby m.fl. (V)
          med anledning av prop. 2023/24:128 En arbetslöshetsförsäkring
          baserad på inkomster
        </div>
      </div>
      <div xml:id="i-2E3yxeVfrMAJCmcS7zBzJf" type="motBody">
        <div xml:id="i-AurmcDytVyScNYqzEKqQTE" type="motSummary">
          <head xml:id="i-5XmkDyRVC6gc1kmN1C9t8j">
            4.4 Sammanfattning
          </head>
          <p xml:id="i-X5Nn3Y2oCYqSnzYMrbKt9z">
            Att, som regeringen föreslår, kraftigt försämra a-kassan pressar
            inte ned arbetslösheten. Arbetslöshet bekämpas genom en ekonomisk
            politik för full sysselsättning, genom in­vesteringar som ger
            jobb och genom en aktiv arbetsmarknadspolitik som rustar de arbets­lösa
            att ta de jobb som finns och de nya jobb som växer fram. Regeringens
            förslag på försämringar i arbetslöshetsförsäkringen blir därför
            inte bara ett slag i luften utan leder till onödigt lidande för
            många grupper – i synnerhet för långtidsarbetslösa som kommer
            att få kraftigt sänkt ersättning med regeringens förslag.
          </p>
          <p xml:id="i-CUCexaoK6sG7hyZQz5TcHe">
            Det faktum att regeringen inte bedriver en ekonomisk politik
            för full sysselsättning, inte genomför några investeringar som
            ger jobb och inte heller bedriver någon aktiv arbetsmarknadspolitik
            värd namnet innebär att regeringen frånhänder sig ansvaret för
            att pressa ned arbetslösheten. Det ansvaret läggs i stället, genom
            regeringens förslag om en kraftigt försämrad a-kassa, på individen.
            Det är djupt cyniskt och ovärdigt ett välfärdsland som Sverige.
          </p>
          <p xml:id="i-YZ4pZM7JFjVn2ZNfhntTV4">
            Att sänkt a-kassa skulle leda till lägre arbetslöshet utgår från
            en nationalekonomisk teori där minskad ersättning leder till att
            arbetslösa accepterar en lägre lön och söker fler jobb. Det är
            förmodligen sant att sämre ersättning leder till lägre löner (för
            hela löntagar­kollektivet). Men detta är inte positivt vare sig
            för ekonomin eller för arbetslösheten, vilket modern arbetsmarknadsforskning
            visar. Snarare skadar det produktivitetsutvecklingen och riskerar
            att ha långsiktigt negativa konsekvenser på sysselsättningen.
          </p>
          <p xml:id="i-Lb4ukFqPw3AmZEnUZWZWuV">
            Givet de stora försämringar som regeringens förslag innebär,
            vilket redogjorts för ovan, kan Vänsterpartiet inte ställa sig
            bakom propositionen.
          </p>
          <p xml:id="i-F6nWCYBqqhBuMUGR9oB7gx">
            Riksdagen bör avslå proposition 2023/24:128 En arbetslöshetsförsäkring
            baserad på inkomster. Detta bör riksdagen besluta.
          </p>
        </div>
        <div xml:id="i-CRBvBQ7HiCaUk8yWhGeHBG" type="motProposal" subtype="förslag">
          <head xml:id="i-KkspNQmUizURRLuSYRyepT">
            1 Förslag till riksdagsbeslut
          </head>
          <list xml:id="i-HkQRRowhMhkcdKuQp4ajh2">
            <item xml:id="i-GHCWBc7JHrTjcDKTsoLr7k" sortKey="Yrkande 1">
              Riksdagen avslår proposition 2023/24:128 En arbetslöshetsförsäkring
              baserad på inkomster.
            </item>
          </list>
          <list xml:id="i-RiYdVTGKcBwAQGKoo1yrmA">
            <item xml:id="i-TGvLdLCrwLUdNi8w8u9pba" sortKey="Yrkande 2">
              Riksdagen ställer sig bakom det som anförs i motionen om att
              regeringen bör återkomma med ett förslag utifrån hur Vänsterpartiet
              anser att arbetslöshetsförsäkringen ska vara utformad och tillkännager
              detta för regeringen.
            </item>
          </list>
        </div>
        <div xml:id="i-K28gt4HABaxjH3PVvvVDyh" type="motContent">
          <head xml:id="i-Duz8c4n3X3mmczRSyB8QA2" type="h1">
            2 Propositionens huvudsakliga innehåll
          </head>
          <p xml:id="i-Ru2xugJmvxYpLUaZv5R4FU">
            I propositionen lämnas förslag till en ny lag om arbetslöshetsförsäkring.
            Det föreslås att rätten till arbetslöshetsersättning ska baseras
            på inkomster och att den som ansöker om arbetslöshetsersättning
            ska uppfylla ett inkomstvillkor. Samma inkomster som har använts
            för att kvalificera sig för rätt till arbetslöshetsersättning
            föreslås användas vid beräkningen av ersättningens storlek. Beräkningen
            av arbetslöshetsersättningen föreslås göras per månad. Det föreslås
            också att arbetslöshetsersättning ska lämnas med olika ersättnings­nivåer
            utifrån tiden som en sökande har varit medlem i eller ansluten
            till en arbetslöshets­kassa. Det föreslås även att arbetslöshetsersättningen
            ska trappas ned under den tid som sökanden är arbetslös och att
            ersättningsperiodens längd ska differentieras utifrån sökan­dens
            arbetsmarknadsförankring. Vidare föreslås att det införs en bestämmelse
            om att förvaltningslagen (2017:900) ska tillämpas när en arbetslöshetskassa
            handlägger ärenden, om inte något annat följer av bestämmelser
            i den nya lagen. Det föreslås att den övre åldersgränsen för rätt
            till arbetslöshetsersättning ska vara 66 år. Från och med den
            1 januari 2026 ska den knytas till riktåldern för pension enligt
            socialförsäkringsbalken. Det föreslås även följdändringar i andra
            lagar. Den nya lagen och följdändringarna föreslås träda i kraft
            den 1 oktober 2025.
          </p>
          <head xml:id="i-KU2wmzShCeLd2R4JSGqaDP" type="h1">
            3 Inledning
          </head>
          <p xml:id="i-H92RJ64MXjAZRYZfeBwCwU">
            En arbetslöshetsförsäkring som ger inkomsttrygghet vid arbetslöshet
            är avgörande för att skapa starka och trygga löntagare. Arbetslöshetsförsäkringen
            har flera syften. För den enskilde löntagaren ger a-kassan inkomsttrygghet
            i övergången från ett arbete till ett annat. För löntagarna som
            kollektiv bidrar försäkringen till att förhindra underbudskon­kurrens
            och att upprätthålla löner på en anständig nivå också i tider
            av hög arbetslöshet. Arbetslöshetsförsäkringen har även en viktig
            roll i samhällsekonomin. Den dämpar kon­junkturnedgångar, förbättrar
            arbetsmarknadens funktionssätt, har en positiv effekt på produktiviteten,
            ökar arbetskraftsutbudet och bidrar till ökad jämlikhet.
          </p>
          <p xml:id="i-81yKwz4zkKBHPpfYRMVQ4Z">
            För att den som förlorar jobbet ska kunna få goda möjligheter
            att antingen ställa om eller hitta ett jobb som motsvarar dennes
            kompetens behöver a-kassan ge en rimlig er­sättning. 80 procent
            av inkomsten är en rimlig nivå för att säkra inkomsttryggheten
            och omställningsförmågan för individen. Så ser a-kassan inte ut
            i dag. Under de senaste decen­nierna har arbetslöshetsförsäkringen
            försämrats. Ersättningen har urholkats över tid, och allt färre
            får 80 procent av sin tidigare lön vid arbetslöshet.
          </p>
          <p xml:id="i-T8AyCXwTmLL7ucWybs5r8m">
            Under den borgerliga regeringen 2006–2014 raserades målmedvetet
            och strategiskt viktiga delar av arbetslöshetsförsäkringen. Villkoren
            för att kvalificera sig till ersättning skärptes, ersättningsnivån
            sänktes och höjda och differentierade avgifter infördes. Som en
            följd av högerns kraftiga försämringar av arbetslöshetsförsäkringen
            ställdes en stor grupp löntagare utanför försäkringen.
          </p>
          <p xml:id="i-URaFyw72nLJUaVq6kZQwbW">
            2014–2018 genomförde Vänsterpartiet tillsammans med S/MP-regeringen
            vissa för­bättringar av arbetslöshetsförsäkringen. Däribland höjdes
            ersättningsnivåerna, en ny del­tidsbegränsningsregel infördes
            och villkoren för förtroendevalda ändrades. Förändringarna var
            viktiga och nödvändiga.
          </p>
          <p xml:id="i-Nkejy9mWn2Pvwo3TDu5jFu">
            Under pandemin genomförde den dåvarande regeringen flera tillfälliga
            förstärkningar av arbetslöshetsförsäkringen. Bland annat höjdes
            ersättningsnivåerna, och arbetsvillkoret justerades så att fler
            kvalificerade sig för ersättning. De tillfälliga förstärkningarna
            av a-kassan innebar att knappt 4 av 10 av de heltidsarbetande
            fick 80 procent av sin tidigare lön i ersättning från a-kassan.
          </p>
          <p xml:id="i-Cyi2HxFMBRRRz7sfSj495e">
            Genom proposition 2022/23:85 En fortsatt stärkt arbetslöshetsförsäkring
            permanen­tades de tillfälliga bestämmelser i lagen om arbetslöshetsförsäkring
            som infördes under pandemin. Vänsterpartiet konstaterade att de
            tillfälliga bestämmelserna förvisso innebar en förbättring jämfört
            med innan pandemin men att det krävdes ytterligare förbättringar
            för att återupprätta arbetslöshetsförsäkringen som en inkomstförsäkring
            för fler löntagare. I vår följdmotion lade vi fram förslag på
            flera sådana förbättringar (mot. 2022/23:2363).
          </p>
          <p xml:id="i-GQqRfD2Ys3gojrERmmLH4J">
            Hösten 2023 aviserade regeringen att man avsåg att överlämna
            förslag om en refor­merad arbetslöshetsförsäkring baserad på inkomster
            av förvärvsarbete till riksdagen under 2024. Propositionen, som
            nu överlämnats till riksdagen, bygger på betänkandet Ett nytt
            regelverk för arbetslöshetsförsäkringen (SOU 2020:37). I det följande
            redogör vi för hur vi ställer oss till regeringens förslag.
          </p>
          <head xml:id="i-QxUprk5g9vYDL9WqqNnYqz" type="h1">
            4 Vänsterpartiets ställningstagande
          </head>
          <p xml:id="i-Uvh5SKfB5VMp5pkw2zTkCs">
            Enligt regeringen behöver arbetslöshetsförsäkringen förändras.
            Rätten till arbetslöshets­ersättning och storleken på ersättningen
            bör, enligt regeringen, baseras på inkomster i stället för arbetad
            tid. Enligt regeringen behöver arbetslöshetsförsäkringen på ett
            bättre sätt än i dag bidra till omställning mellan arbeten vid
            arbetslöshet. Propositionen syftar, enligt regeringen, till att
            skapa en tydligare omställningsförsäkring som stärker arbets­linjen
            och minskar risken för fusk samtidigt som den administrativa bördan
            minskar (prop. 2023/24:128 s. 54).
          </p>
          <p xml:id="i-DGiXD1ZfnDwocrdXJAhJHe">
            Vänsterpartiet delar regeringens uppfattning att arbetslöshetsförsäkringen
            behöver förändras. Fler löntagare behöver omfattas av försäkringen,
            en högre andel av de arbetslösa behöver få 80 procent av sin tidigare
            lön i ersättning, ersättningsnivåerna behöver höjas och indexeras
            och den successiva nedtrappningen av arbetslöshetsersättningen
            bör slopas. Regeringens proposition innehåller inga förslag i
            denna riktning.
          </p>
          <p xml:id="i-tGz3B6UHJ1ZqD4iG5rcRw">
            Propositionen är omfattande och innehåller en mängd förslag.
            Vi har inte möjlighet att redogöra för och bemöta varje enskilt
            förslag inom ramen för denna följdmotion. Vi väljer därför att
            lyfta fram och bemöta några av förslagen i propositionen.
          </p>
          <head xml:id="i-Efp2A73PpJFbuP7g19sQmb" type="h2">
            4.1 En inkomstbaserad arbetslöshetsförsäkring med ett inkomstvillkor
          </head>
          <p xml:id="i-3bktafrFLDQf8VZYVkcK9f">
            Regeringen föreslår att rätten till arbetslöshetsersättning ska
            baseras på inkomster i stället för, som i dag, arbetad tid. Den
            som ansöker om arbetslöshetsersättning föreslås uppfylla ett inkomstvillkor
            i stället för, som i dag, ett arbetsvillkor (prop. 2023/24:128
            avsnitt 4.1 avsnitt 6).
          </p>
          <p xml:id="i-AssMFeuSGLKdVErVJ4Exgs">
            Vänsterpartiet anser, i likhet med LO, att en inkomstbaserad
            a-kassa med ett inkomst­villkor är fel väg att gå. Ett inkomstvillkor
            skapar, per definition, en inbyggd orättvisa eftersom löntagare
            med högre lön kvalificerar sig för a-kassa snabbare än löntagare
            med lägre lön. Enligt regeringens förslag kommer en löntagare
            med en heltidslön på 30 000 kronor per månad endast behöva arbeta
            i fyra månader för att omfattas av försäkringen, medan en löntagare
            med en heltidslön på 20 000 kronor per månad kommer att behöva
            arbeta i 6 månader för att uppnå samma resultat. Det är varken
            rimligt eller rättvist. Den rättvisa principen är att utgå från
            ett arbetsvillkor i stället för ett inkomstvillkor. Fördelen med
            ett arbetsvillkor är dessutom, som LO framhåller, att det är tydligare
            kopplat till arbetsmarknadsförankring, vilket bör vara förutsättningen
            för att få arbetslöshetsersättning. Arbete är inte detsamma som
            inkomst – arbete är de arbetsuppgifter som utförs under en viss
            tid. En person är arbetslös under den tid denne inte arbetar men
            vill och försöker få ett arbete. Få arbetade timmar med hög timlön
            bör inte betraktas som en högre grad av arbetsmarknadsförankring
            än flera timmar med en låg timlön. Vänsterpartiet anser därför,
            i likhet med LO, att rätten till arbetslöshetsersättning även
            fortsättningsvis ska grundas på ett arbetsvillkor i stället för
            ett inkomstvillkor.
          </p>
          <p xml:id="i-MDnfzMDjXh8mJRKy7G9pw5">
            Vänsterpartiet kan konstatera att ett av skälen som regeringen
            anför för att övergå till en inkomstbaserad arbetslöshetsförsäkring,
            där ett inkomstvillkor ska ligga till grund för rätten till ersättning,
            är att förenkla handläggningen, öka förutsebarheten, motverka
            fel­aktiga utbetalningar och minska den administrativa bördan
            hos arbetsgivare, a-kassor och den sökande. Enligt regeringen
            ger reformen om arbetsgivardeklarationer på individnivå, som genomfördes
            för ett antal år sedan, möjlighet för a-kassorna att på ett tillförlitligt
            sätt få tillgång till uppgifter om en persons inkomster, vilket
            underlättar handläggningen m.m.
          </p>
          <p xml:id="i-5ZSpSMBXjGUppx3szvu7bC">
            Vänsterpartiet ser positivt på att använda arbetsgivardeklarationen
            som grund för arbetslöshetsersättningen då det ökar transparensen,
            minskar risken för fusk och lättar på den administrativa bördan
            för de arbetslösa, a-kassorna och företagen. Vänsterpartiet menar
            dock, i likhet med LO, att arbetstiden bör inkluderas i arbetsgivardeklarationen
            och att uppgifter om arbetstid och arbetsinkomster bör hänföras
            till den kalendermånad då arbetet för inkomsten utfördes. Det
            skulle då vara möjligt att använda arbetsgivardekla­rationen som
            grund för arbetslöshetsersättning och därmed minska den administrativa
            bör­dan, samtidigt som det mer rättvisa och praktiska arbetsvillkoret
            kan fortsätta att vara grunden i arbetslöshetsförsäkringen. Vänsterpartiet
            anser att det är en bättre väg att gå.
          </p>
          <p xml:id="i-NbdNDedYEswhoJuock6TEk">
            Vänsterpartiet kan vidare konstatera att ett annat skäl som regeringen
            anför för att övergå till en inkomstbaserad arbetslöshetsförsäkring
            är att en sådan försäkring förväntas leda till att fler kvalificerar
            sig för arbetslöshetsersättning, dvs. att arbetslöshetsförsäk­ringen
            omfattar fler och den s.k. täckningsgraden ökar. Samtidigt kan
            vi konstatera att den utredning som ligger till grund för propositionen
            har beräknat att täckningsgraden bland arbetslösa endast kommer
            att öka från 40 till 47 procent om man övergår från dagens arbetsvillkor
            till ett inkomstvillkor enligt utredningens (och propositionens)
            förslag (SOU 2020:37, tabell 27.3, s. 703). Således kommer en
            majoritet av de arbets­lösa även fortsättningsvis att stå utanför
            ersättningssystemet med regeringens förslag. Detta kan jämföras
            med år 2000 då omkring 80 procent av de arbetslösa hade en in­komstbaserad
            arbetslöshetsersättning eller aktivitetsstöd eller täcktes av
            grundbeloppet – med arbetsvillkor som grund. Villkoren som propositionen
            föreslår för att ha rätt till arbetslöshetsersättning kan därför
            konstateras vara alltför strikta. Regeringens argument om att
            ett inkomstvillkor bidrar till att öka täckningsgraden håller
            således inte. Enligt Vänsterpartiet är det inte heller nödvändigt
            att gå från ett arbetsvillkor till ett inkomst­villkor för att
            öka täckningsgraden. Tvärtom finns risken att ett inkomstvillkor
            gör det svårt att ha ett tillräckligt generöst villkor för lågavlönade
            utan att det blir alltför generöst för högavlönade.
          </p>
          <p xml:id="i-8v5KAicBf6DF64N8iNhtQB">
            Om regeringen på allvar vill att fler ska omfattas av arbetslöshetsförsäkringen
            finns andra vägar att gå – utan att övergå från ett arbetsvillkor
            till ett inkomstvillkor. I LO:s remissyttrande finns en mängd
            förslag på åtgärder som skulle leda till att täckningsgraden ökar,
            t.ex. en sänkning av arbetsvillkoret från 80 till 40 timmar per
            månad. Vänsterpartiet delar LO:s uppfattning.
          </p>
          <p xml:id="i-9aRpQd1mJEeLXFkvWeDnMp">
            Mot denna bakgrund kan Vänsterpartiet inte ställa sig bakom regeringens
            förslag om en inkomstbaserad arbetslöshetsförsäkring där rätten
            till arbetslöshetsersättning ska baseras på ett inkomstvillkor.
          </p>
          <head xml:id="i-4gL5nzGG2ifHBz5bZbNuYq" type="h2">
            4.2 Nedtrappning av ersättningsnivåer efter en viss tid
          </head>
          <p xml:id="i-SaENTkXFwigyWKUm4eAwNM">
            Regeringen föreslår att arbetslöshetsersättningen ska trappas
            ned snabbare än i dag under den tid som en sökande är arbetslös.
            Ersättningsnivåerna ska trappas ner med 10 procent­enheter efter
            100 ersättningsdagar i ersättningsperioden och med ytterligare
            5 procent­enheter efter 200 ersättningsdagar (prop. 2023/24:128
            avsnitt 8.3.7).
          </p>
          <p xml:id="i-PSj17Ssceorx1JGSYNvdnP">
            I dag får arbetslösa 80 procent av sin tidigare inkomst (upp
            till taket) i 200 dagar, därefter 70 procent fram till dag 300.
            Den som är fortsatt arbetslös efter 300 dagar kan få aktivitetsstöd
            med en ersättningsnivå motsvarande 65 procent.
          </p>
          <p xml:id="i-7kHkJjXb5qAy3zzMNNPuiW">
            Regeringens förslag innebär en snabbare nedtrappning av ersättningsnivån.
            De första 100 dagarna ger 80 procent precis som i dag. Dag 101–200
            sänks ersättningsnivån till 70 procent av den tidigare lönen,
            och dag 201–300 är ersättningsnivån 65 procent. Den som är fortsatt
            arbetslös efter 300 dagar kan även fortsättningsvis få aktivitetsstöd.
            Enligt reger­ingens förslag ska dock aktivitetsstödet sänkas med
            5 procentenheter var 100:e dag ned till ett golv på 365 kronor
            per dag.
          </p>
          <p xml:id="i-GGEhHSbzUUwcBPViiZnTiF">
            Enligt regeringen bidrar en snabbare nedtrappning av ersättningsnivån
            till att den sökande ges ökade incitament att bredda sitt arbetssökande
            och sänka sin reservations­lön, dvs. den lägsta lön som sökanden
            är villig att arbeta för. En nedtrappning av arbets­löshetsersättningen
            kan därför, enligt regeringen, bidra till att sökandens tid i
            arbetslös­het blir så kort som möjligt (prop. 2023/24:128 s. 230).
          </p>
          <p xml:id="i-HnzKwtgaSwZmBHQbnTKCRJ">
            Vänsterpartiet är, i likhet med LO, TCO och Saco, starkt kritiskt
            till regeringens förslag om en tydligare nedtrappning av ersättningsnivåer
            i arbetslöshetsförsäkringen. För det första saknas det tydligt
            stöd i forskningen för att nedtrappning leder till kortare tid
            i arbetslöshet. För det andra är en nedtrappning inte nödvändig
            av incitamentsskäl eftersom det, via Arbetsförmedlingen, finns
            befintliga kontroll- och sanktionssystem för att säker­ställa
            att sökanden vidtar de åtgärder som krävs för att ställa om till
            ett nytt arbete. För det tredje leder den föreslagna nedtrappningen
            till ett alltför lågt inkomstskydd och i förlängningen en press
            nedåt på lönerna. Det kan Vänsterpartiet inte acceptera. Vänster­partiet
            anser, i likhet med LO, att ersättningsnivån bör vara 80 procent
            under hela ersätt­ningsperioden samt under hela den period man
            uppbär aktivitetsstöd.
          </p>
          <p xml:id="i-9iFYMEurntPMcPX2Rr8Z36">
            Mot denna bakgrund kan Vänsterpartiet inte ställa sig bakom regeringens
            förslag om en tydligare nedtrappning av ersättningsnivåerna efter
            en viss tid.
          </p>
          <head xml:id="i-SNhCjSTDheJuyTfaTSuhzG" type="h2">
            4.3 Ersättningsperiodens längd
          </head>
          <p xml:id="i-UA5DkLDsn2fNMxBstPQK62">
            Regeringens förslag innehåller, utöver det som redogjorts för
            ovan, en mängd andra försämringar som vi av utrymmesskäl inte
            har möjlighet att bemöta inom ramen för denna följdmotion. Vi
            vill dock lyfta fram en försämring som kommer att slå hårt mot
            arbetssökande med barn under 18 år.
          </p>
          <p xml:id="i-TYdw8xtsA7NQ5YXJeLXJUm">
            Enligt nuvarande bestämmelser kan en sökande som dag 300 i ersättningsperioden
            är förälder till barn under 18 år få arbetslöshetsersättning under
            längst 450 dagar (dvs. 150 dagar mer än en sökande som inte är
            förälder till barn under 18 år). När bestämmelsen infördes angavs
            att en längre ersättningsperiod är motiverad för föräldrar till
            barn under 18 år eftersom hänsyn till fler än enbart sökanden
            kan behöva tas vid arbetssökandet, särskilt när det gäller arbete
            på annan ort. En sökande med barn under 18 år har dess­utom ett
            större försörjningsansvar än en sökande utan barn under 18 år.
          </p>
          <p xml:id="i-9m33yFB4yMBpT9snvozsam">
            Enligt regeringens förslag ska bestämmelser om förlängning av
            ersättningsperioden med 150 dagar för en sökande som har barn
            under 18 år inte införas i den nya lagen (prop. 2023/24:128 avsnitt
            7.4.1). Det riskerar att slå hårt mot arbetslösa som har barn
            under 18 år och som är fortsatt arbetslösa efter 300 dagar. Vänsterpartiet
            anser, i likhet med Akademikerförbundet SSR, att en bestämmelse
            motsvarande dagens ska införas i den nya lagen.
          </p>
          <head xml:id="i-KRuM5sHaQXKYAPvqRDxivm" type="h1">
            5 Vänsterpartiets förslag
          </head>
          <p xml:id="i-BMZTSz6LkSHfHHu461eYEw">
            Arbetslöshetsförsäkringen måste förändras för att fler löntagare
            ska omfattas och kunna känna ekonomisk trygghet vid arbetslöshet.
            Det är viktigt att arbetslöshetsförsäkringen omfattar en majoritet
            av löntagarna och att en majoritet av löntagarna kan få en ersättning
            som grundar sig på den tidigare inkomsten. På så sätt kan arbetslöshetsförsäkringen
            ge inkomsttrygghet mellan två jobb. För att det ska bli verklighet
            måste arbetslöshetsför­säkringen utformas på ett annat sätt än
            vad regeringen föreslår. I det följande sammanfattas Vänsterpartiets
            förslag på hur arbetslöshetsförsäkringen ska vara utformad.
          </p>
          <p xml:id="i-RK5QJ2QPxdnkpyRPMbJH9K">
            Vänsterpartiets mål är att 80 procent av löntagarna ska få 80
            procent av sin tidigare lön vid arbetslöshet. Vi vill därför höja
            den högsta dagpenningen och grundbeloppet (tak och golv), indexera
            ersättningsbeloppen till löneutvecklingen, höja ersättningsnivån
            till 80 procent för hela ersättningsperioden samt för tid med
            aktivitetsstöd, förbättra kvalificerings- och ersättningsvillkoren
            och återinföra studerandevillkoret. Reformerna ska ske successivt
            (mot. 2023/24:2385).
          </p>
          <p xml:id="i-YQ2Axfvmw8h22wnzUec6Xe">
            Rätten till arbetslöshetsersättning ska baseras på arbetad tid.
            Den som ansöker om arbetslöshetsersättning ska uppfylla ett arbetsvillkor.
            Arbetsvillkoret ska utformas på ett sätt som gör att en majoritet
            av löntagarna kvalificerar sig för arbetslöshetsersättning. Tid
            med graviditetspenning, föräldrapenning, sjukpenning, rehabiliteringspenning,
            smittbärar­penning, närståendepenning och sjuklön bör räknas in
            i arbetstiden de månader som inte är överhoppningsbara. Dessutom
            bör det vara den underliggande lönen, inte den tillfälliga ersättningen,
            som ligger till grund för arbetslöshetsersättningen när denna
            tid räknas in i arbetstiden. Överhoppningsbar tid bör kunna räknas
            månadsvis, inte med krav på tre sammanhängande månader, för att
            undvika att försäkringen tappar i värde vid kortvarig sjukdom,
            föräldraledighet m.m.
          </p>
          <p xml:id="i-AacWZ5pYYdUq88PZ13NYcC">
            Utöver detta bör arbetssökande med barn under 18 år även framgent
            ges möjlighet till en förlängning av ersättningsperiodens längd
            med 150 dagar. Därtill bör den s.k. 100‑dagarsregeln (dvs. att
            den arbetssökande ges möjlighet att söka jobb inom sitt yrkesområde
            under de första 100 dagarna) återinföras.
          </p>
          <p xml:id="i-RD7ThLuaU2kihpWJogGRof">
            Regeringen bör återkomma med ett förslag utifrån hur Vänsterpartiet
            anser att arbetslöshetsförsäkringen ska vara utformad. Detta bör
            riksdagen ställa sig bakom och ge regeringen till känna.
          </p>
          <p xml:id="i-XjC6z1P3iCNVgw8qZamAbT">
            Vänsterpartiet avser att återkomma med ett mer utförligt förslag
            om hur arbetslöshets­försäkringen bör vara utformad.
          </p>
        </div>
        <div xml:id="i-JaAqKL15fgKqXpptQxCjwN" type="motSignatures">
          <list xml:id="i-JLL4EwfgWMzMsMiMaC4XAu">
            <item xml:id="i-2Gpzu7fpgHgKt4rwNJWhhS" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-Muqs47Q4racAB8wnKoZBgq" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-B7k5cnHDYnfDwjWv62VSYA" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-KHdA12cTvX1PLa5eRy6hUJ" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-EEx7m5C4TJSJmHoKeNCZQS" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-MpoSyydwCzubKWi6LvBZYH" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
