<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1899--ak--00175">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1899/mot_1899__ak__175/mot_1899__ak__175-001.pdf"/>
      <fw xml:id="i-EyDPpWaWjWH1XnoNDi3ZNV">
        Motioner i Andra Kammaren, N:o 175. 9
      </fw>
      <div xml:id="i-352T2hVn3LWAnvXKzhXfq9" type="motHeader">
        <div xml:id="i-5RRBbM7AE5vzQSeoD8cKCm" type="motTitle"/>
        <div xml:id="i-9GNnx3kqFCqAyJohinzvL8" type="motSubmissionInfo"/>
      </div>
      <div xml:id="i-T12kynxXA1ZL171zCqVso9" type="motBody">
        <div xml:id="i-F5vA5Bhr9naAo7Ry9ZLnqq">
          <p xml:id="i-VPYKP6BpMsjFvKYCDgKgjG">
            N:o 175.
          </p>
          <p xml:id="i-g4qmozk6artoV7hqQQV2W" type="titleString">
            Af herrar F. Berg och A. Hedin i anledning af Kongl. Maj:ts
          </p>
          <p xml:id="i-M6yqQRigwjLwLWcEtmLm1n">
            proposition om vissa ändringar i postverkets aflöningsstat.
          </p>
          <p xml:id="i-FvCcz6MVyBbC1oepXULZKe">
            I den till innevarande riksdag aflåtna propositionen angående
            stats- verkets tillstånd och behof hemställes under sjunde hufvudtiteln
            bland annat, att Riksdagen ville godkänna vissa enligt statsrådsprotokollet
            för den 13 innevarande januari tillstyrkta ändringar i postverkets
            stater äfvensom åtskilliga bestämmelser, hvilka, i sammanhang
            med ifrågasatt reglering af aflöningsförmånerna för en del tjenstemän
            och betjente vid postverket, blifvit enligt samma statsrådsprotokoll
            tillstyrkta. Vid genomläsningen af det anförande, hvarmed tillförordnade
            chefen för finansdepartementet motiverat denna hemställan, finner
            man, att ett godkännande af nämnda ändringar och bestämmelser
            skulle innebära en högst väsentlig försämring i den vid postverket
            anstälda qvinliga tjenste- personalens ställning. | För närvarande
            erhålla de qvinliga e. o. postexpeditörerna så länge de tjenstgöra
            såsom extra biträden i aflöning under de 3 första åren 750 kronor,
            under de följande 3 åren 900 kronor, efter 6 års tjenstgöring
            1,050 kronor, efter 9 år 1200 kronor: och efter 12 år 1,350 kronor.
            Efter att hafva blifvit befordrade till t. f. postexpeditörer
            af andra lönegraden (hvartill de i regeln avancerat först efter
            13—15 år) erhålla de följande löneförmåner: lön 1,600 kronor,
            uppbörds- och frimärkespro- vision omkring 350 kronor (enligt
            den kongl. propositionen i medeltal 367 kronor) samt tvenne ålderstillägg
            å 400 kronor hvartdera efter 5 och 10 års väl vitsordad tjenstgöring.
            Bih. tll Riksd. Prot. 1899. 1 Saml. 2 Afd. 2 Band. 38 Häft. 2
          </p>
          <pb facs="riksdagen-motions-pdf/data/1899/mot_1899__ak__175/mot_1899__ak__175-002.pdf"/>
          <fw xml:id="i-BdGmRi8hA8VrTkFNngqML6">
            10 Motioner i Andra Kammaren, N:o 175.
          </fw>
          <p xml:id="i-6L2r4e7DriVKPdeiPLPdSB">
            I trenne afseenden är de qvinliga posttjenstemännens ställning
            för närvarande ogynsammare än de manliges: 1) Under hela sin tjenstgöringstid
            såsom »extra biträden» åtnjuta de 150 kronors lägre lön än män
            med lika tjensteålder; 2) Befattningarna såsom expeditörer af
            första lönegraden, hvilken med 200 kronor öfverstiger den andra
            och dessutom åtföljes af 50 kronors högre provision (i medeltal
            417 kronor i stället för 367), äro förbehållna de manliga posttjenstemännen,
            med hvilka de qvinliga ej heller kunna täfla om högre befordran
            med undantag af att de kunna blifva postmästare vid d:e och 6:e
            klassens postkontor; 3) För de qvinliga posttjenstemännen kan
            ingen pension ifrågakomma, enär de endast erhålla förordnande
            å sina befattningar. Enligt det förslag till stat, som af generalpoststyrelsen
            till Kongl. Maj:t ingifvits och i statsrådsprotokollet af den
            13 januari blifvit af till- förordnade chefen för finansdepartementet
            refereradt, skulle samtliga post- expeditörers ställning i så
            måtto förbättras, att den tid, under hvilken de hittills nödgats
            gå såsom »extra biträden», skulle i någon mån nedbringas. Detta
            skulle vinnas derigenom, att antalet ordinarie postexpeditörsplatser
            så ökades, att det någorlunda motsvarade den oerhördt raska utveckling,
            som postverket under senare tiden genomgått. För detta ändamål
            har generalpoststyrelsen hemstält, att 72 postexpeditörsbefattningar
            måtte upp- flyttas från 2:a till 1:a lönegraden samt att nya postexpeditörsbefattningar
            måtte inrättas med 143 af 2:a lönegraden och 150 af den nu föreslagna
            3:e. Härvid skulle emellertid, enligt generalpoststyrelsens förslag,
            en väsentlig skilnad göras mellan den manliga och den qvinliga
            tjenste- personalen. Den tredje lönegraden skulle visserligen
            till en början besättas äfven med manlig personal, men hufvudsakligen
            vara afsedd för qvinlig. Andra lönegraden åter skulle, i likhet
            med hvad förhållandet nu är med den första, vara förbehållen för
            manliga tjenstemän, visserligen icke alldeles uteslutande men
            »i regeln». Innehafvare af denna lönegrad skulle hädan- efter
            erhålla i aflöning 2,000 kronor (hvaraf 1,500 kronor såsom lön
            och 500 kronor såsom tjenstgöringspenningar) samt hafva rätt till
            två ålders- tillägg å 400 kronor hvartdera. De skulle alltså blifva
            delaktiga af någon liten, ehuru ganska obetydlig förbättring i
            sina nuvarande vilkor. För de qvinliga postexpeditörerna deremot
            skulle motsatsen komma att ega rum. Efter att under ett större
            eller mindre antal år hafva tjenst- gjort såsom »extra biträden»
            skulle de visserligen kunna befordras till t. f. postexpeditörer
            af 3:e lönegraden. Men inom denna skulle de ock »i regeln komma
            att stanna», derest icke »qvinlig postexpeditör redan före tillkomsten
          </p>
          <pb facs="riksdagen-motions-pdf/data/1899/mot_1899__ak__175/mot_1899__ak__175-003.pdf"/>
          <fw xml:id="i-H3ZXPXRvyLVJkjahWmcVdF">
            Motioner i Andra Kammaren, N:o 175. 11
          </fw>
          <p xml:id="i-8mvwvCMuS1s3yGnZmFq48m">
            af denna 3:e lönegrad erhållit högre lönegrad» eller »särskild
            anledning till uppflyttning i högre lönegrad förekomme». Aflöningen
            1 denna tredje, specielt qvinliga lönegrad skulle blifva endast
            1,500 kronor (hvaraf 1,200 kronor lön och 300 kronor tjenstgöringspenningar),
            alltså 450 kronor mindre än qvinliga postexpeditörer vid sitt
            tillträdande af ordinarie be- fattning för närvarande erhålla,
            och de båda ålderstilläggen skulle nedsättas till halfva beloppet,
            från 400 kronor till 200. Medan under nuvarande förhållanden en
            qvinlig posttjensteman slutligen kan (ehuru visserligen först
            efter ett lifs arbete i postverkets tjenst) komma upp till en
            inkomst af 2,750 kronor, så skulle hon efter generalpoststyrelsens
            förslag i regeln för alltid komma att stanna vid 1,900 kronor
            d. v. s. vid ett belopp, som vore 850 kronor lägre än det nu upphinneliga
            samt 50 kronor mindre än det som qvinlig t. f. postexpeditör för
            närvarande genast erhåller. Men om redan den af generalpoststyrelsen
            föreslagna försämringen i den qvinliga tjenstepersonalens ställning
            måste synas betänklig, så gäller detta i ännu högre grad om den
            vida radikalare försämring, som på till- styrkan af tillförordnade
            chefen för finansdepartementet nu blifvit af Kongl. Maj:t föreslagen.
            Enligt Kongl. Maj:ts proposition skulle nemligen aflöningen i
            den tredje, för qvinnor specielt afsedda lönegraden blifva endast
            1,200 kronor (hvaraf 900 kronor lön och 300 kronor tjenstgöringspenningar),
            och de båda ålderstilläggen skulle reduceras till 150 kronor hvartdera.
            Det högsta iönebelopp, hvartill qvinlig postexpeditör kunde hoppas
            komma (oafsedt oberäkneliga undantagsfall) skulle härigenom sänkas
            med ytterligare 400 kronor d. v. s. med 1 allt 1,250 kronor. Medan
            qvinlig posttjensteman för närvarande redan såsom »extra biträde»
            kan få 1,350 kronors aflöning, skulle hon efter Kongl Maj:ts förslag
            icke kunna komma lika långt förr än efter 5 års väl vitsordad
            ordinarie tjenstgöring. Undersöker man nu de motiv, hvilka kunnat
            förmå först general- poststyrelsen och sedan tillförordnade chefen
            för finansdepartementet att vilja med 2,800 kronor (jemte befordringsutsigter
            och pensionsrätt) godt- göra ett visst arbete i postverkets tjenst,
            då det förrättas af man, men med endast 1,900, ja endast 1,500
            kronor (utan befordringsutsigter och pen- sionsrätt), då det förrättas
            af qvinna, så finner man, att för denna genom- gripande olikhet
            i arbetets värdering följande skäl blifvit framstälda. Såsom motiv
            för att qvinliga t. f. postexpeditörer i regeln borde stanna inom
            den lägsta lönegraden anför generalpoststyrelsen, att de, med
            allt erkännande af deras flit och redbarhet, icke kunde i allo
            likställas med manliga expeditörer i fråga om användbarhet inom
            postverket, enär de hvarken kunde tjenstgöra vid jernvägsposten
            eller vid mera kroppsansträn-
          </p>
          <pb facs="riksdagen-motions-pdf/data/1899/mot_1899__ak__175/mot_1899__ak__175-004.pdf"/>
          <fw xml:id="i-KTUyQAKZzityiSdD55t7im">
            12 Motioner i Andra Kammaren, N:o 175.
          </fw>
          <p xml:id="i-G31GNgjat24qBbfc7Tw1Xq">
            gande sysslor och icke heller annat än undantagsvis påräknas
            vid skötandet af nattposterna. Såsom grund för ålderstilläggens
            reducerande till hälften andrages, att ålderstilläggen vore dels
            en uppmuntran till fortsatt träget arbete, dels ock ett medel
            att fylla det behof af ökade inkomster, hvilket vanligen vid mera
            framskriden ålder uppstode för familjeförsörjare, men att beträffande
            qvinlig personal allenast det förra af dessa skäl för ålders-
            tillägget förefunnes. Tillförordnade chefen för finansdepartementet
            anför såsom stöd för sitt förslag om begynnelselönens nedsättning
            med 300 kronor och ålders- tilläggens nedsättning med sammanlagdt
            100 kronor, att en sådan nedsätt- ning borde ske i betraktande
            deraf, att befattningarna inom tredje lönegraden vore afsedda
            att besättas hufvudsakligen med qvinlig personal, samt med hänsyn
            till de aflöningsförmåner, qvinnor med någorlunda jemförlig syssel-
            sättning i allmänhet torde kunna påräkna på annat håll, hvartill
            dessutom lägges, att slutlönen för ifrågavarande grad komme att
            uppgå till i det närmaste samma belopp, som Riksdagen år 1897
            vid reglerande af jern- vägens aflöningsstat bestämt för motsvarande
            tjensteinnehafvare, samt att genom de båda nedsättningarna kostnaden
            för de nya postexpeditörs- tjensternas inrättande blefve minskad
            med 45,000 kronor. Man kan vara böjd att medgifva, att ett par
            af dessa skäl ega den vigt, att de, trots likheten i kompetensfordringar
            för inträde vid postverket, motivera en viss skilnad i vilkor
            mellan de manliga och de qvinliga post- tjenstemännen. Men en
            ganska betydande sådan skilnad finnes ju redan nu, i det de senare
            hafva lägre aflöning under tjenstgöringen såsom »extra biträden»&gt;
            och dessutom sakna så vigtiga förmåner som befordringsutsigt till
            första lönegraden samt rätt till pension. Att manliga och qvinliga
            tjenstemäns lefnadsstandard icke är den- samma kan visserligen
            ej förnekas, och antagligt är, att förklaringsgrunden härtill
            ej uteslutande ligger deri, att de förras understundom är allt
            för hög, medan de senares vanligen är allt för låg. Men det förefaller,
            som om man vid uppgörandet af nu föreliggande förslag väl mycket
            förbisett, att den gamla uppfattningen om mannen såsom försörjande
            andra och qvinnan såsom försörjd af andra numera förlorat sin
            allmängiltighet samt att här är fråga just om sådana qvinnor,
            hvilka icke allenast äro i full mening sjelfförsörjare utan derjemte
            i stor utsträckning familjeförsörjare d. ä. det ekonomiska stödet
            för flera eller färre af dem beroende anhöriga. Det af såväl generalpoststyrelsen
            som tillförordnade chefen för finansdepar- tementet starkt framhållna
            skälet, att de qvinliga tjenstemännen just på grund af sitt kön
            hafva lägre lefnadsbehof och äro befriade från försörj-
          </p>
          <pb facs="riksdagen-motions-pdf/data/1899/mot_1899__ak__175/mot_1899__ak__175-005.pdf"/>
          <fw xml:id="i-WAEoZjeLUGK9JHB98Y24kh">
            Motioner i Andra Kammaren, N:o 175. 13
          </fw>
          <p xml:id="i-Cr3V4evAvpwftaosZtH2he">
            ningspligt, torde sålunda icke ega den omfattande betydelse,
            som de i sina framställningar velat tillmäta detsamma. Gentemot
            den af tillförordnade chefen för finansdepartementet fram- kastade
            hänvisningen till »de aflöningsförmåner, qvinnor med någorlunda
            jemförlig sysselsättning i allmänhet torde kunna påräkna på annat
            håll, synes böra ställas hvad generalpoststyrelsen, enligt i statsrådsprotokollet
            lemnadt referat, yttrat rörande omfånget af det arbete och vigten
            af det ansvar, som åligger personalen vid postverket. Med skäl
            torde kunna betviflas, att man på orter med högt uppdrifna lefnadskostnader
            i allmänhet uppställer 1,200—1,500 kronor såsom det högsta upphinneliga
            aflönings-' beloppet för personer, hvilka hafva att »deltaga bland
            annat i behandlingen af de stora värdeförsändelser och handhafvandet
            af de stora penningesummor, som numera dels för postverket och
            dels för postsparbanken inginge eller utlemnades vid postkontoren.&gt;
            Hvad hänvisningen till jernvägens aflöningsstat angår torde böra
            erinras, att vid statens jernvägar 1,200 kronors aflöning erhålles
            efter 6 års tjenstgöring och 1,500 kronor efter 9 års tjenstgöring
            samt att befattningarna här äro åtföljda af pensionsrätt, men
            att deremot vid postverket enligt Kongl. Maj:ts förslag 1,200
            kronors aflöning skulle erhållas först efter 8—10 års tjenstgöring
            samt 1,500 kronor först efter 18-—20 års tjenstgöring (häri icke
            inberäknade de 3 år före utnämningen till »extra biträde», då
            s. k. ströförordnanden gifvas) samt att pensionsrätt här fortfarande
            skulle saknas. Jemförelsen med motsvarande tjenstebefattningar
            vid jernvägen synes således hafva bort leda till ett helt annat
            resultat än det, hvartill tillför- ordnade departementschefen
            för sin del kommit. De kostnader, som af de qvinliga t. f. postexpeditörernas
            bibehållande vid sina nuvarande vilkor skulle blifva en följd,
            äro visserligen ganska afsevärda, men dels är ju statsverkets
            tillstånd i det hela och postverkets tillstånd isynnerhet för
            närvarande ingalunda sådana, att de oundvikligen tvinga till en
            försämring af de lägst aflönade tjenstemännens ställning, dels
            synes det ligga i såväl statens som allmänhetens välförstådda
            intresse, att man icke af missrigtad sparsamhetsifver låter locka
            sig att vidtaga en åtgärd, som utan tvifvel skulle »föranleda
            sänkning i qvalité hos dem, som sökte sig in i postverkets tjenst,
            till fara för verket, hvilket, stadt i snabbt framåtskridande,
            har behof af en duglig personal för att kunna följa i utveckling
            de främsta utländska postverken och icke kan vara betjent med
            att nödgas anställa personer, hvilka redan från början betrakta
            anställningen såsom en sista utväg.
          </p>
          <pb facs="riksdagen-motions-pdf/data/1899/mot_1899__ak__175/mot_1899__ak__175-006.pdf"/>
          <p xml:id="i-YDQRZehsVU9DKNCXLcyhFv">
            14
          </p>
          <fw xml:id="i-HnyMiNMvuvDiJBFJL8sEGq">
            Motioner i Andra Kammaren, N:o 175.
          </fw>
          <p xml:id="i-Xv1KyaGTmpoQX6QjYa5w4W">
            Med stöd af det anförda tillåta vi oss hemställa,
          </p>
          <p xml:id="i-9PDJY2jhp8XoFkfHtnHdAk">
            att Riksdagen, i händelse Kongl. Maj:ts proposition om ny aflöningsstat
            för postverket i öfrigt vinner bifall, ville besluta, att qvinlig
            t. f. postexpeditör skall bibehållas vid sin nuvarande rätt att
            erhålla befattning såsom post- expeditör i andra lönegraden samt
            att inom tredje lönegraden aflöningen fastställes till 1,500 kronor
            och de båda ålderstilläggen till 400 kronor hvartdera.
          </p>
          <p xml:id="i-WtHF8TcFHdqUj29g4M4Q38" type="date">
            Stockholm den 28 januari 1899.
          </p>
          <div xml:id="i-RHCt5znbz2ezWikdY4muso" type="signatureBlock">
            <list xml:id="i-7fuKW4VYi7vWgxKPBM7XuK">
              <item xml:id="i-KgiPRc4dHZEJrH8JvNGuFL" who="i-JRTixFAeMX5bnfubDTKRcE" type="signature">
                Fridtjuv Berg
              </item>
              <item xml:id="i-7ssxqMDCg1bH8aVHBL9fpu" who="i-Qdz4d8Ykv3zsRZVZxrcte1" type="signature">
                A. Hedin
              </item>
            </list>
          </div>
        </div>
      </div>
    </body>
  </text>
</TEI>
