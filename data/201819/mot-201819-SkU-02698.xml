<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-02698">
  <teiHeader>
    <fileDesc>
      <titleStmt>
        <title>Skatter för företagande och tillväxt i hela landet</title>
        <author corresp="i-Vo3YjbvPDcwbepLXUMMiDZ">av Per Åsling m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2698 av Per Åsling m.fl. (C)</title>
          <idno type="rdwebb">H6022698</idno>
          <rs type="number">2698</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6022698/text</ref>
          <ref type="dokument_url_html">http://data.riksdagen.se/dokument/H6022698</ref>
          <ref type="dokumentstatus_url_xml">http://data.riksdagen.se/dokumentstatus/H6022698</ref>
          <ref type="docx">http://data.riksdagen.se/fil/B229072B-91DF-4555-8D6C-737F95B34494</ref>
          <ref type="pdf">http://data.riksdagen.se/fil/FF501B0F-EC50-4DBC-9967-4E5A961095C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UE3NwvwpEqeXPM8DSSmWLL" type="signed"/>
        <correspContext corresp="i-UE3NwvwpEqeXPM8DSSmWLL">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-Gmeic5tnz63335GwfzHzd9"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction type="submitted" xml:id="i-LkpswLvLgrsoiSCT2P7z2v">
          <date when="2018-11-30"/>
          <time when="13:20:47"/>
        </correspAction>
        <correspAction type="reviewed" xml:id="i-PA4JJqT6U9QTfPFMmQxV9q">
          <date when="2018-11-30"/>
          <time when="13:33:59"/>
        </correspAction>
        <correspAction type="referred" xml:id="i-EwoeLGWojR5oD2S4v86y2z">
          <date when="2018-12-05"/>
        </correspAction>
        <correspAction type="assigned" xml:id="i-4nJVzMvPjee9sWtubt8rze">
          <date when="2019-08-28"/>
          <time when="08:55:15"/>
        </correspAction>
        <correspContext corresp="i-4nJVzMvPjee9sWtubt8rze">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-7iAmjo658XXvw4wKfn2rSt"/>
        <correspContext corresp="i-7iAmjo658XXvw4wKfn2rSt">
          <ref type="uppgift">2018/19:SkU11</ref>
          <ref type="ref_dok_id">H601SkU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU11</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NPTfWwLSn3uLpZ8U1QzAkk"/>
        <correspContext corresp="i-NPTfWwLSn3uLpZ8U1QzAkk">
          <ref type="uppgift">2018/19:SkU14</ref>
          <ref type="ref_dok_id">H601SkU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU14</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Qxxp8CuG7fEKbUxNaC7Pdm"/>
        <correspContext corresp="i-Qxxp8CuG7fEKbUxNaC7Pdm">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3GhXt7ooP19XBx8Kqd7q6h"/>
        <correspContext corresp="i-3GhXt7ooP19XBx8Kqd7q6h">
          <ref type="uppgift">2018/19:NU8</ref>
          <ref type="ref_dok_id">H601NU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU8</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2698 av Per Åsling m.fl. (C) Skatter för företagande och tillväxt i hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-AExYzGXdMpw5JkyhyMRfbw">
            Förslag till riksdagsbeslut
          </head>
          <list style="ol">
            <item xml:id="i-DBFiFrKMnYgrcN6vr6itBY">
              Riksdagen ställer sig bakom det som anförs i motionen om att
              skyndsamt se över beskattningen av företag och tillkännager detta
              för regeringen.
            </item>
            <item xml:id="i-5LQvq1XyFbkYgSm67tPPHK">
              Riksdagen ställer sig bakom det som anförs i motionen om en översyn
              av skattelagstiftningens konsekvenser för mindre företag och ideella
              föreningar och tillkännager detta för regeringen.
            </item>
            <item xml:id="i-M7CENtQx8GmdCpZzyFKVRq">
              Riksdagen ställer sig bakom det som anförs i motionen om att
              regeringen bör tillsätta en utredning för att belysa Skatteverkets
              och övriga statliga myndigheters hantering av företagarärenden
              och tillkännager detta för regeringen.
            </item>
            <item xml:id="i-U3MsW525kP537fkWvb91U">
              Riksdagen ställer sig bakom det som anförs i motionen om en miljömässig
              och samhällsekonomisk utvärdering av den gröna skatteväxlingen
              och tillkännager detta för regeringen.
            </item>
            <item xml:id="i-MAhz7yyih9dw8hSRepkJav">
              Riksdagen ställer sig bakom det som anförs i motionen om att
              vid en större översyn av skattesystemet utreda hur skatteintäkter
              från fastighetsskatten på vind- och vattenkraftverk kan regionaliseras
              och tillkännager detta för regeringen.
            </item>
            <item xml:id="i-YXZtACfbMQvGv1xu6KQwZQ">
              Riksdagen ställer sig bakom det som anförs i motionen om att
              regeringen bör låta utreda företrädaransvaret i sin helhet och
              tillkännager detta för regeringen.
            </item>
            <item xml:id="i-RdbPNZ8NUk5rW3WZFP1Tcd">
              Riksdagen ställer sig bakom det som anförs i motionen om att
              regeringen bör låta utreda systemet med personalliggare i sin
              helhet och tillkännager detta för regeringen.
            </item>
            <item xml:id="i-92Se65L8HETSA3JdAoQ3ET">
              Riksdagen ställer sig bakom det som anförs i motionen om att
              genomföra en översyn gällande proportionaliteten i skattetvister
              mellan näringsidkare och Skatteverket och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-EqQvygTxaDefPkaWduiq8P">
            Motivering
          </head>
          <p xml:id="i-9SvMWuLhuwrKbP8vEhH3BP">
            Ett arbete ger en inkomst. Därmed ger det trygghet och självständighet.
            Ett arbete ger också vänner och ett socialt sammanhang. Därmed
            skapar det mening för många människor. Ska vi kunna anställa fler
            medarbetare i vården samt fler och bättre betalda poliser måste
            fler arbeta och betala skatt. Sänkt skatt för alla som arbetar
            är en viktig reform för fler jobb. Samtidigt behöver vi uppmuntra
            fler äldre att arbeta längre för att tillvarata erfarenhet och
            kompetens. Kostnaderna för att anställa är för höga. De höjda
            kostnaderna för att anställa försvårar både inträdet på och tidigarelägger
            utträdet från arbetsmarknaden. Det är särskilt problematiskt i
            ljuset av det stora samhällsekonomiska behov som finns av att
            förlänga yrkeslivet.
          </p>
          <p xml:id="i-CuYPZm4HdBHQbu1Ete5BKF">
            Dagens nystartade småföretag är morgondagens stora arbetsgivare.
            Sverige behöver erbjuda företag goda möjligheter att starta och
            växa här. För att Sverige ska kunna följa med i den globala konkurrensen
            krävs att regler och skatter anpassas till den digitala ekonomins
            förutsättningar och inte blockerar nya affärsmodeller.
          </p>
          <head type="h2" xml:id="i-H96QPWMcGoTUceT2P1prt5">
            Skatter för fler företag, fler jobb och grön tillväxt
          </head>
          <p xml:id="i-2zBTf4NaWDoUYifZZCzNma">
            Skatter påverkar hur människor och företag beter sig. Centerpartiet
            vill se en grön skatteväxling. Genom att höja skatten på utsläpp
            som skadar miljön kommer människor och företag att släppa ut mindre.
            Genom att använda intäkterna till att sänka skatten på jobb och
            företag kommer fler att arbeta och starta företag. Så skapar vi
            en grön tillväxt.
          </p>
          <p xml:id="i-3vexCUb9iong9W1UjV9KKi">
            Det är viktigt att skatter utformas så att svenska företags konkurrenskraft
            stärks och att Skatteverket tar in de skatter som riksdagen beslutat.
            Skatterna måste utformas så att människor vågar ta risker och
            starta företag. Skatter ska medverka till tillväxt och utveckling
            i hela landet, underlätta jobbskapande och företagande och stimulera
            en grön skatteväxling. Skatter måste vara förutsägbara, rättssäkra
            och långsiktiga. Trösklarna till småskaligt företagande måste
            sänkas genom regelförenklingar och lägre skatter.
          </p>
          <head type="h2" xml:id="i-BEvRmXbLoKGgAKJrodhXUX">
            En bred skattereform
          </head>
          <p xml:id="i-SVhb97RQQ1UoDTBawuWKjX">
            Nästa mandatperiod kommer att kräva blocköverskridande samarbeten.
            Det behövs för att frågor som varit låsta och olösta under lång
            tid ska kunna få långsiktiga lösningar. En sådan fråga är en bred
            skattereform som sänker skatten på jobb och företagande och gör
            skattesystemet enklare. Skiftet i politik måste utgå från att
            det är de små och växande företagen som stått för fyra av fem
            nya jobb på 2000-talet. Därför måste skatter som straffar entreprenörskap
            och växande företag sänkas och förenklas, så att återväxten av
            småföretag är stark i hela landet. Samtidigt som skattesystemet
            måste förenklas måste skattebördan skifta bort från arbete och
            till konsumtion och miljöutsläpp.
          </p>
          <head type="h2" xml:id="i-4J6aXxPTVBANPz9boxSq8C">
            Regionala skattebaser
          </head>
          <p xml:id="i-XAmcST7fyVsWo4Trbbm3TB">
            För Centerpartiet är det självklart att människor i större utsträckning
            ska få behålla frukterna av sitt eget arbete. Lika självklart
            är det att regioner som bidrar med värdefull produktion får behålla
            delar av detta värde. Skattebaser är ett effektivt verktyg för
            att öka människors inflytande över sin vardag. Därför vill Centerpartiet
            att skattepolitiken ska användas som redskap för tillväxtskapande
            i hela landet. Detta är en viktig del av skattepolitiken vid en
            skattereform. Att använda skattepolitiken som ett tillväxtredskap
            för hela landet kan möjliggöras genom att regionalisera fler delar
            av den statliga fastighetsskatten i syfte att stärka den regionala
            beslutsnivån och regionernas möjligheter att föra en tillväxtfrämjande
            politik utifrån sina egna förutsättningar. Centerpartiet vill
            utreda hur ett antal skattebaser skulle kunna regionaliseras,
            så att regionerna får behålla en större andel av de värden som
            skapas hos dem. Ett första steg är att regionalisera fastighetsskatten
            på vattenkraft- och vindkraftkraftverk.
          </p>
          <head type="h2" xml:id="i-4QKdtYWmUfDeYrSwjV7bY8">
            En transparent och rättssäker skattelagstiftning
          </head>
          <p xml:id="i-37ATy8VjsAHboYuK7Q1MpJ">
            För att upprätthålla förtroendet för skattesystemet är det avgörande
            att kontinuerligt arbeta med att förenkla för skattebetalarna.
            För mindre organisationer och företag riskerar komplicerad och
            tidskrävande skatteadministration och regler att bli en tyngre
            börda eftersom dessa oftast måste göra lika mycket med mindre
            resurser. Bland annat därför är det viktigt att säkerställa att
            ideella organisationer och mindre företag inte drabbas oproportionerligt.
            Tyvärr är exemplen många där företag eller organisationer drabbas
            oproportionerligt av skattelagstiftningen eller tolkningen därav.
            Systemet med personalliggare har sedan det infördes utvidgats
            vid ett flertal tillfällen och senast 2018 till att exempelvis
            inkludera alla personer som bor under samma tak där det bedrivs
            näringsverksamhet att behöva registrera sig om de på något sätt
            bidrar till verksam­heten. Centerpartiet vill utvärdera effektiviteten
            i det tio år gamla systemet med personalliggare. Regelkrånglet
            måste minska och här kan ny teknik bana väg för enklare system.
            Detta är viktigt för de småföretagare som vill utveckla sin verksamhet
            och investera i den. Och som vill kunna be sin åttaåring att gå
            ut med kökssoporna utan att riskera böter.
          </p>
          <p xml:id="i-VjMXfGXiCWHTZx6UoPBMZj">
            Behovet av att modernisera, förenkla och förbättra skatteregelverket
            är uppenbart. Särskilt mindre företag och ideella föreningar,
            exempelvis idrottsföreningar, drabbas proportionellt hårdare administrativt
            eftersom de aldrig eller sällan har tillgång till ekonomiavdelningar
            som kan arbeta med skattredovisningen. Ett område där det under
            en tid varit uppenbart att förändringar är nödvändiga är frågan
            om hyresmoms för verksamhetslokaler som i dagsläget leder till
            tomma lokaler och ineffektivt lokalutnytt­jande. Samtidigt som
            de utgör hinder för föreningsutveckling. Det är angeläget att
            en översyn av skattelagstiftningens konsekvenser genomförs med
            ett särskilt beaktande av förutsättningarna för mindre företag
            och ideella föreningar.
          </p>
          <p xml:id="i-UjKEgFNZRg5eS8AKAghyFB">
            Systemet med förmånsbeskattning är komplicerat och i flera avseenden
            inte rättssäkert. Exempelvis gäller detta förmånsbeskattning av
            fordon som används i lantbruksverk­samhet. Systemet bör därför
            ses över i syfte att uppnå enkelhet, rättssäkerhet och transparens.
          </p>
          <p xml:id="i-UYNimEVVQgopzLA9RMw7hL">
            Skatteverket är en myndighet vars förtroende från företagarsverige
            är högt och har ökat under de senaste åren. Det är en glädjande
            utveckling eftersom myndighetens arbete påverkar företagarens
            möjlighet att bedriva sin verksamhet. För företagaren ska fokusera
            på sin verksamhet. Att skicka in blanketter och följa regelverken
            ska ske så smidigt som möjligt. Skatteverkets allt mer tydliga
            information i en mängd frågor liksom digitaliseringen har starkt
            bidragit till företagarnas syn på myndighetens service.
          </p>
          <p xml:id="i-RxYZRSHoEScAZyGzKX3AnX">
            Tyvärr finns det historiskt likväl som i närtid allt för många
            exempel på företagare som kommer i kläm som en konsekvens av Skatteverkets
            administrativa rutiner liksom av omtolkningar av lagar och regler.
            För stora företag med juridiska och ekonomiska avdelningar är
            problem och svårigheter ofta hanterbara vad gäller personalresurser,
            men även för dessa kan processer och handläggning i sig skapa
            stora problem. För de mindre företagen kan även det som ter sig
            som mindre förändringar, framförallt när det sker hastigt, hota
            själva företagets existens. Mycket av Skatteverkets arbete fungerar
            bra men många företagare känner att de motarbetas av myndigheten
            och att handläggare på Skatteverket försvårar och bromsar företagande
            snarare än underlättar det. För Sverige som nation riskerar en
            bristande rättssäkerhet inte bara att personer hamnar i olycka,
            utan även att det civila samhällets förutsättningar försämras.
            Det ökar även den risk företagare tar då de startar företag, expanderar
            och anställer. I förlängningen påverkar det företagandet negativt,
            vilket i sin tur betyder färre nya jobb och mindre skatte­intäkter
            för vår gemensamma välfärd. Exemplen där Skatteverket genom omtolkningar
            av lagar och regler medverkat till oklara förutsättningar för
            företagande är tyvärr flera. Lagen om kassaregister liksom den
            nya lagen om bränsleskatt år 2015 är några exempel. Ytterligare
            ett exempel är det så kallade företrädaransvaret, regler om personligt
            betalningsansvar, i skatteförfarandelagen. Kunskapen om reglerna
            om företrädaransvar är bristfällig och reglerna har dessutom kommit
            att tillämpas mycket strängt. Detta kan få stora oväntade konsekvenser
            i den privata ekonomin hos styrelseledamöter i små företag. Det
            riskerar också att inverka negativt på möjligheterna att rekrytera
            styrelseledamöter. Företrädaransvaret behöver utredas i sin helhet.
          </p>
        </div>
        <div type="motSignatures">
          <list>
            <item xml:id="i-YL6P69gxWkYJSN55zQKVCV" who="i-Vo3YjbvPDcwbepLXUMMiDZ">
              Per Åsling (C)
            </item>
            <item xml:id="i-W3tuEUw1WHyf3CcF26QVxp" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-52sBpiezK1eGia8Qx9UxCq" who="i-Gmeic5tnz63335GwfzHzd9">
              Emil Källström (C)
            </item>
            <item xml:id="i-3pxYVvMX7cBbE2oRLdRz12" who="i-DWgcUDJTHbEcGKZqHxJj8C">
              Lars Thomsson (C)
            </item>
            <item xml:id="i-2PpVgGjvSRgquV2ksarudU" who="i-AztMVLti5hapQ8yJnkFbgD">
              Sofia Nilsson (C)
            </item>
            <item xml:id="i-G5cTijy8PKH1WCUuZJUd8h" who="i-CdKPr5PV7B8cJEHJFtQGGn">
              Peter Helander (C)
            </item>
            <item xml:id="i-A6WBdtBYovimHVYL5abmdH" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-KbrmkFe1SU2ecDDDWmHhVU" who="i-NRb4HpaQ87qUwhLNcKt7Gz">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
