<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00022">
  <teiHeader>
    <fileDesc>
      <titleStmt>
        <title>med anledning av skr. 2011/12:90 Nordiskt samarbete 2011</title>
        <author corresp="i-VhAPHtDbXzmUeiVRSdRFGD">av Karin Åström m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:90 Nordiskt samarbete 2011</title>
          <idno type="rdwebb">GZ02U22</idno>
          <rs type="number">U22</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U22/text</ref>
          <ref type="dokument_url_html">http://data.riksdagen.se/dokument/GZ02U22</ref>
          <ref type="dokumentstatus_url_xml">http://data.riksdagen.se/dokumentstatus/GZ02U22</ref>
          <ref type="doc">http://data.riksdagen.se/fil/8116CB23-104F-4540-A7E2-0338CE8BD4CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SE7k86dBMx2drxtZbn3jzS" type="basedOn"/>
        <correspContext corresp="i-SE7k86dBMx2drxtZbn3jzS">
          <ref>Regeringsskrivelse 2011/12:90</ref>
        </correspContext>
        <correspAction xml:id="i-BmYUEB3bWjo5Hyg5HSXxVf" type="signed"/>
        <correspContext corresp="i-BmYUEB3bWjo5Hyg5HSXxVf">
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-5vtSkNaHicg9niS4hZdgU4" type="referral">
          <date when="2012-04-13"/>
        </correspAction>
        <correspAction xml:id="i-33riCP5M9xHK3erVJg37VB" type="referral">
          <date when="2012-04-13"/>
        </correspAction>
        <correspAction xml:id="i-RF45XKsTvQ5zUYpm3eRKFa" type="dismissal">
          <date when="2012-04-12"/>
        </correspAction>
        <correspAction xml:id="i-FBqxS7S8f68M9rZn6hxTzy" type="dismissal">
          <date when="2012-04-12"/>
        </correspAction>
        <correspAction xml:id="i-5meUfyrxQ2ib2dkpGuCnwd" type="submission">
          <date when="2012-04-11"/>
        </correspAction>
        <correspAction xml:id="i-6EgbrwV7TSQgavgSP5q5r2" type="transfer">
          <date when="2012-04-11"/>
        </correspAction>
        <correspAction xml:id="i-L9pJmkaT3vDCFVB3VHVxdb" type="assigned"/>
        <correspContext corresp="i-L9pJmkaT3vDCFVB3VHVxdb">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UwrjnjtSrK9Ao8jhWHJDST">
            Förslag till riksdagsbeslut
          </head>
          <list style="ol">
            <item xml:id="i-By3jaRYxEshMD7aQwKGCgm">
              Riksdagen tillkännager för regeringen som sin mening vad som
              anförs i motionen om det nordiska samarbetet.
            </item>
            <item xml:id="i-EgtjS9yZ4KoHqhKebFF7cX">
              Riksdagen tillkännager för regeringen som sin mening vad som
              anförs i motionen om samarbete i norra Europa: Barentsregionen
              och de arktiska regionerna.
            </item>
            <item xml:id="i-ARTRRtmWuPrSZDsYkuXDcm">
              Riksdagen tillkännager för regeringen som sin mening vad som
              anförs i motionen om miljöarbetet.
            </item>
            <item xml:id="i-696oEiaVzMkiU9UBRGmQgp">
              Riksdagen tillkännager för regeringen som sin mening vad som
              anförs i motionen om gränshinder.
            </item>
            <item xml:id="i-EjSqBbfJa3uA7XnohHVBzV">
              Riksdagen tillkännager för regeringen som sin mening vad som
              anförs i motionen om Nordiska rådet.
            </item>
            <item xml:id="i-LXJbMp8t6y4wZ7owFqxf7G">
              Riksdagen tillkännager för regeringen som sin mening vad som
              anförs i motionen om närområdet.
            </item>
            <item xml:id="i-TphsDsW1hwVDPXQDszFbv">
              Riksdagen tillkännager för regeringen som sin mening vad som
              anförs i motionen om Barentssamarbetet.
            </item>
          </list>
        </div>
        <div type="motContent">
          <head xml:id="i-JvSM22ahZK4YsagDFbxD3D" type="h1">
            Det nordiska samarbetet
          </head>
          <p xml:id="i-17sB9fBgjQnePayfYSeGpw">
            Närområdet och de nordiska grannländerna har en stark folklig
            förankring och en självklar ställning för Sverige. I Norden finns
            också ett flertal av Sveriges viktigaste handels- och samarbetspartner.
          </p>
          <p xml:id="i-Mam89SGVPRZC76QVVSAMVc">
            Det nordiska samarbetet utgår från ett gemensamt kulturarv och
            en språklig gemenskap och vilar på gemensamma värderingar ifråga
            om demokrati, rättvisa och rättsstat. Samarbetet mellan de nordiska
            länderna spänner över alla samhällsområden, och på många sätt
            är det nordiska samarbetet unikt vid en internationell jämförelse.
            Samarbete och öppenhet har gjort Norden till en välfärdsregion
            av världsklass.
          </p>
          <p xml:id="i-BEgDejw5Z23jAVNo5cTq1L">
            Framgångarna är dock inte tillräckliga för att möta dagens och
            framförallt morgondagens globala utmaningar, varför ett än mera
            utvecklat och förstärkt samarbete behövs.
          </p>
          <p xml:id="i-SbCCDMBw7StnQzjP3Nu1Q1">
            Genom att samtliga nordiska länder deltar i den europeiska marknaden
            har det nordiska samarbetet stärkts. Sveriges, Finlands och Danmarks
            medlemskap i EU och Norges och Islands tillhörighet till det europeiska
            ekonomiska samarbetsområdet påverkar det nordiska samarbetet positivt.
            Islands pågående ansökan om EU-medlemskap påverkar samarbetet
            ytterligare i positiv riktning, och de baltiska staternas inträde
            i EU har dessutom skapat ytterligare dynamik i de nordiska ländernas
            samarbete med närområdet. I det nordiska samarbetet deltar även
            de självstyrande områdena Åland, Grönland och Färöarna.
          </p>
          <head xml:id="i-JkaG9dFHZQx6WGWLWgk8q" type="h1">
            Samarbete i norra Europa: Barentsregionen och de arktiska regionerna
          </head>
          <p xml:id="i-ET3dqwbrBCL1E2CFmMJkqF">
            Politiken för den nordliga dimensionen utvecklas mot en gemensam
            politik för Ryssland, Norge och Island. Det handlar om nära samarbete
            i regionen mellan olika aktörer. Tanken är att förbättra samarbetet
            mellan EU och regionala aktörer, i syfte att utveckla en effektiv
            arbetsfördelning som bygger på respektive aktörs specifika kompetens,
            erfarenheter och geografiska arbetsområden. Samarbetet på regional
            och lokal nivå bedöms som mycket viktigt i likhet med samverkan
            med näringslivet och frivilliga organisationer.
          </p>
          <p xml:id="i-R4jiP8s56d9ay3RDA2Kcvf">
            I Barentsregionen och de arktiska regionerna finns förutsättningar
            att få till stånd ett konstruktivt samarbete med Ryssland i frågor
            som rör energi, klimat, gränsöverskridande brottslighet och kommunikationer.
            Vi vill utveckla ett förtroendeskapande samarbete i norra Europa.
          </p>
          <p xml:id="i-2cpiAa3E8342fhTwikoZUC">
            Sverige deltar på regeringssidan i samarbete inom ramen för Arktiska
            rådet, Barentsrådet och Nordiska ministerrådet samt i arbetet
            med EU:s nordliga dimension. År 2013 löper Sveriges tvååriga ordförandeskap
            för Arktiska rådet ut. Samarbete sker även inom den parlamentariska
            sidan, både gällande Arktis och Barents där diskussioner förs
            om människors hälsa, sociala miljö, ekonomiska förutsättningar
            och klimat och miljö.
          </p>
          <p xml:id="i-6uFfvPo8Ypa7JfFG8qqtBS">
            Det är av vikt att även Sverige arbetar efter sin en egna sammanhållna
            strategi, handlingsplan, för arbetet inom den nordliga dimensionen
            inom fyra prioriterade områden:
          </p>
          <list style="ul">
            <item xml:id="i-zvjGBLLE2iFvQ1c6DDucd">
              ekonomisk utveckling
            </item>
            <item xml:id="i-Mdw5qFJF9REhLm5qn3Pw34">
              utbildning/mänskliga resurser
            </item>
            <item xml:id="i-G64C1H6L74esCAzMYX9Jr4">
              klimat och miljö
            </item>
            <item xml:id="i-XRPvkNb45K54641KC2oZur">
              energifrågor/infrastruktur/transport.
            </item>
          </list>
          <p xml:id="i-2FaBhyHu1gmayQmcScUAoR">
            Arktis är i blickpunkten i världen idag. Klimatförändringen leder
            till ökat intresse för exploatering av resurser som olja, gas
            och mineraler. Flera länder vill utöka sina territorier och områdets
            säkerhetspolitiska betydelse ökar.
          </p>
          <p xml:id="i-R1YgvqYPVmcGsFQ4UcrDkq">
            Arktis är en av de delar på jorden där klimatförändringar redan
            är mycket märkbara. Det är förändringar som får direkta effekter
            för befolkningen i Arktis, samtidigt som de ger följdverkningar
            på hela det globala klimatsystemet.
          </p>
          <p xml:id="i-UP9ecicNi4FQra3DHJWSkF">
            Det behövs ett djupt och omfattande svenskt engagemang i Arktis.
            Vi har mycket att vinna på det, som ett nordligt land med 2/3
            av vårt land norr om 60:e breddgraden. Vi har också mycket att
            bidra med, som en nation med gamla och starka traditioner inom
            polarforskning och en hög profil i internationell samverkan om
            frågor som gäller miljö, naturresurser, minoriteter och rättigheter.
          </p>
          <p xml:id="i-AdAenQxnK48Y9ombcLdA24">
            Det gäller från svensk sida att ytterligare främja den arktiska
            regionen och utveckla forskningen i Arktis. Sverige bör vara drivande
            inom polarforskningen, speciellt inom området där det utvecklas
            observationssystem, och arbeta för genomförande av den pågående
            SAON-processen inom Arktiska rådet och att tillgängligheten till
            data säkras.
          </p>
          <p xml:id="i-zonDKtUVJctLhKuuAaCKS">
            University of Arctic omfattar idag ett samarbete mellan mer än
            70 medlemsorganisationer, universitet och högskolor. För den svenska
            delen står Luleå universitet, Umeå universitet och Mittuniversitetet.
            Samarbetet förbättrar möjligheterna för den arktiska regionen
            att ta del av högre utbildning och förstärker speciellt forskningen
            som rör klimatfrågor. Sverige bör delta fullt ut i verksamheten.
          </p>
          <p xml:id="i-KynnvDxpqhPs5te99QAwSV">
            Arktiska rådet är samarbetsorganet mellan regionens åtta länder
            som ska säkerställa en fredlig dialog med målet att arbeta för
            att skydda och värna den arktiska miljön.
          </p>
          <p xml:id="i-NehUr5EAVwzPHubynr1dwR">
            Klimatförändringarna får snabba och dramatiska effekter vid polerna.
            Det finns vetenskapliga uppgifter om att sommaren 2011 var den
            period då isen på Arktis smälte som mest. Men avsmältningen av
            de arktiska havsisarna medför också att områden som tidigare skyddats
            av istäcket, nu av många anses bli tillgängliga för utvinning
            av naturresurser som fisk, gas, olja och mineraler. Uppskattningar
            från US Geological Survey talar om att 2025 procent av världens
            potentiella kvarvarande olje- och naturgasresurser kan finnas
            i Arktis. Arktis står därför inför stora förändringar.
          </p>
          <p xml:id="i-5c46PABHFdEY4z2Lf9ktLe">
            Klimatförändringarna skapar nya utmaningar som vi måste förhålla
            oss till och påverka. Om länder och företag väljer att investera
            i förnybar energi och klimatsmarta innovationer i stället för
            i svåråtkomlig oljeborrning får vi en rimlig chans både att skydda
            Arktis mot katastrofala oljeutsläpp och att bromsa de klimatförändringar
            som så tydligt hotar regionen. Vi menar att framväxande aktiviteter
            måste styras av starka regelverk med krav på bästa tillgängliga
            teknik och försiktighetsprincip utifrån hårda miljökrav.
          </p>
          <p xml:id="i-DgLSjF3iKg4G2ERT5r7WYu">
            När isen försvinner öppnas också nya transportleder via Nordost-
            och Nordvästpassagerna. Om sjöfart via Nordpolen blir möjlig året
            runt kan flödena bli jämförbara med dem vi finner i Nordatlanten.
            Denna trafik ökar naturligtvis dramatiskt risken för olyckor och
            därmed risken för oljeutsläpp.
          </p>
          <p xml:id="i-PejPdLaJ1kSbQYYPMwQo6Q">
            Vi anser att ansträngningar bör göras för att långsiktigt skydda
            den känsliga arktiska miljön och stödja den lokala befolkningens
            ekonomi, hälsa och kultur. Samma anda av samarbete och hänsyn
            bör eftersträvas som föregicks när Antarktis skyddades, trots
            att de två polerna skiljer sig åt väsentligt i flera avseenden.
            Målet är att få till stånd bindande juridiska regelverk till skydd
            för den känsliga arktiska miljön. De delar av Arktis som historiskt
            har varit skyddade, på grund av ett permanent havsistäcke, måste
            skyddas med ett starkt bindande regelverk och fredas från naturgas,
            oljeexploatering och fiske med destruktiva redskap samt fiske
            på hotade bestånd. För resterande Arktis måste samarbetet stärkas
            mellan länderna. Samarbetet bör utgå från överenskommelsen i FN:s
            konvention för biologisk mångfald om att människans tryck på särskilt
            känsliga ekosystem ska minimeras. Vi anser att Sverige, med utgångspunkt
            från både konventionen om biologisk mångfald och klimatkonventionen,
            kan ifrågasätta framtida olje- och naturgasexploateringar i området.
            Det gäller även fiske med destruktiva redskap och fiske på hotade
            bestånd. Med respekt för varje lands rätt att själv besluta om
            sina naturtillgångar och med respekt för FN:s havsrättskonvention
            ska Sverige verka för ett långsiktigt skydd för de känsliga miljöerna
            i Arktis i internationella sammanhang.
          </p>
          <p xml:id="i-K5vs51VJ7VX57aTFuvfzSt">
            Stoltenbergrapporten om sjöfartssäkerhet i Arktis måste få ett
            större genomslag i regeringens arbete. Det är inte rimligt att
            exempelvis Grönland ensamt ska stå för de räddnings- och saneringskostnader
            som kan uppstå i samband med att ett kryssningsfartyg går på grund.
            Det behövs ett avtal som innebär att staterna i området gemensamt
            finansierar denna typ av insatser.
          </p>
          <head xml:id="i-Tbh4k9Vx3PW6knYAiUWM56" type="h1">
            Miljöarbetet
          </head>
          <p xml:id="i-H2pXW2yydwVtLjywHkLS3t">
            De nordiska länderna ligger långt framme i arbetet med klimat-
            och miljöfrågor. Det finns dock fortfarande outnyttjad potential
            i samarbetet. En stor del av lösningen på klimatfrågan ligger
            i ledarskap, budskap och finansiering. Norden bör som region vara
            ledande när det gäller samverkan mellan näringslivet och det offentliga.
            För att denna samverkan ska nå sin fulla kapacitet krävs det att
            det finns en långsiktig planering kring hur bland annat energin
            ska produceras i framtiden samt hur den nordiska energimarknaden
            ska vara uppbyggd.
          </p>
          <p xml:id="i-Ndp2hYcai2F6g7A8k11kXg">
            Norden bör vara en ledande region i miljöarbete och i omställningen
            till ett klimatneutralt samhälle.
          </p>
          <head xml:id="i-7fp6gJ44H6asQJieeWPqro" type="h1">
            Gränshinder
          </head>
          <p xml:id="i-4WXZU3DbyVjkWuGefjGdKY">
            En viktig fråga för det nordiska samarbetet har alltid varit
            främjandet av integration mellan de nordiska länderna och att
            underlätta för medborgarna att röra sig över landgränserna. Minskade
            gränshinder är en förutsättning för ett framgångsrikt Norden.
            Vi socialdemokrater ser jobbfrågan som en av de viktigaste frågorna.
            För att få en ökad sysselsättning krävs det att Sverige aktivt
            arbetar för att lösa de gränshinder som finns. Mobilitetsprogrammet
            Nordjobb, som ska förmedla bland annat sommarjobb till unga, har
            misslyckats med sitt mål med antalet förmedlade jobb. Nordjobb
            har potentialen att fungera som ett viktigt redskap för jobbskapande
            och en ökad integration mellan de nordiska länderna. Det är viktigt
            att Sverige gör en ärlig satsning på detta program. En ökad integration
            av unga medborgare i Norden leder till ökad kunskap om våra grannländer
            men kommer även på sikt att minska de mentala trösklarna för att
            flytta mellan länderna för att arbeta.
          </p>
          <p xml:id="i-4DVtDLZ1b8GqnwiJ54PBWA">
            Gränshindersarbetet spänner över ett flertal politikområden.
            Avvecklingen av gränshinder bidrar även till att Sverige och Norden
            som region kan verka mer framgångsrikt internationellt. För att
            Norden som region ska klara globaliseringens utmaningar krävs
            det att avvecklingen av gränshinder får en hög prioritet.
          </p>
          <p xml:id="i-2n4QRg7wTLyhND9iSopuA1">
            Även om integrationen mellan länderna och de olika regionerna
            i Norden har kommit långt återstår ändock problem. De nordiska
            ländernas regelverk skiljer sig fortfarande åt, vilket medför
            problem för människor, organisationer och företag. Nya direktiv
            från EU som innebär lagförändringar samt nya lagar inom varje
            nordiskt land skapar kontinuerligt ny gränshindersproblematik,
            särskilt gentemot de länder i Norden som inte tillhör EU. Det
            är därför behövligt med ett fortlöpande gränshinderssamarbete
            utifrån detta för att minimera de problem som ofta uppkommer.
          </p>
          <p xml:id="i-NydxjN6fnE5VAK2bsez6rt">
            När det gäller Öresundsförbindelsen har den väsentligt förbättrat
            möjligheterna till integration i Öresundsregionen. Integrationen
            bidrar till att stärka tillväxten, och arbetet med att undanröja
            hinder är ett måste för att regionens fulla potential ska kunna
            utnyttjas. Det är därför viktigt att skillnaderna i bland annat
            ländernas regelverk och skattesystem minskas för att därigenom
            så långt möjligt eliminera problemen för dem som rör sig över
            gränserna. Den framgångsrika satsningen på Öresundsförbindelsen
            visar på vikten av satsningar på infrastruktur som knyter samman
            de nordiska länderna.
          </p>
          <p xml:id="i-S9EkF6axgGTh2zH1VPZk29">
            Vi socialdemokrater anser det naturligt och viktigt att öka integrationsinsatserna
            ytterligare.
          </p>
          <p xml:id="i-RBfA2USdNa94nPAL8PWSAS">
            Det är av vikt att fortsätta stödja och utveckla de olika organen
            som jobbar praktiskt med att lösa gränshinder.
          </p>
          <head xml:id="i-6sjHMffdKfdx3HemS1LZRd" type="h1">
            Nordiska rådet
          </head>
          <p xml:id="i-cNJDf5PLWz4i1pM71hYP4">
            Möjligheten för nationella parlamentariker att delta i internationella
            processer och sammanhang är en demokratifråga. De folkvalda nationella
            parlamentarikerna utgör en viktig länk mellan olika beslutsfattande
            nivåer i en globaliserad värld. Det politiska uppdraget innebär
            bland mycket annat opinionsbildning samt informations- och kunskapsspridning.
            Parlamentariker är också den länk som för medborgarnas synpunkter
            och idéer vidare på såväl lokal och regional nivå som i nationella
            och internationella sammanhang. Även när det gäller genomförande
            och uppföljning av redan beslutade åtgärder och åtaganden har
            nationella parlament och parlamentariker av hävd en viktig uppgift.
            Genom ett deltagande av direktvalda parlamentariker stärks legitimiteten
            i hela implementeringsprocessen.
          </p>
          <p xml:id="i-9J2BZRWM5Lp3nyddBAhJ8y">
            För det nordiska samarbetet fyller Nordiska rådet en viktig funktion
            inte minst när det gäller att driva på och kontrollera de nordiska
            regeringarnas samarbete. En styrka för de nordiska länderna är
            också att många ledamöter i de nationella parlamenten engagerar
            sig i det nordiska samarbetet.
          </p>
          <p xml:id="i-E1dmyXPo3U2Nvd1rWXeE69">
            Vi socialdemokrater anser det nödvändigt att ytterligare stärka
            det inomnordiska samarbetet samt byggandet av nätverk, som i sin
            tur kan öka det nordiska inflytandet i EU och i andra samarbetsorgan.
          </p>
          <head xml:id="i-UH9mpHV1bLYiU6kLVH96sz" type="h1">
            Närområdet
          </head>
          <p xml:id="i-7HW1qd6nJBhSwYmzpefWXV">
            Nordiska rådet och Nordiska ministerrådet har ett nära samarbete
            med flera internationella, nationella och regionala organisationer
            utanför Norden och då främst Arktiska rådet, Barentsrådet och
            Östersjöstaternas råd. Det övergripande målet för det nordiska
            samarbetet med närområdet är att bidra till en säker, stabil utveckling
            i området, att stärka demokratin och öka värdegemenskapen i den
            nordliga delen av Europa.
          </p>
          <p xml:id="i-ztE2mKrEqr1XPyA4Ut2Bk">
            De nätverk som innefattar nordvästra Ryssland har under senare
            år byggts ut i en betydande omfattning. De nuvarande riktlinjerna
            för samarbetet med närområdet innebär bland annat att Nordiska
            ministerrådets tyngdpunkt i satsningar förskjutits från de baltiska
            staterna till nordvästra Ryssland.
          </p>
          <p xml:id="i-53KFvpsTMmtvdVbvbNoWEw">
            Ministerrådets program för arktiskt samarbete syftar till att
            ge de samnordiska insatserna ett speciellt mervärde i förhållande
            till andra aktiviteter och insatser med inriktning på Arktis.
            Viktiga frågor är ursprungsbefolkningens levnadsvillkor, klimatförändringar
            och utbredningen av föroreningar i den arktiska miljön.
          </p>
          <p xml:id="i-Do4pPh6fB7yEhUetwqAN8e">
            Vi socialdemokrater anser det vara av stor vikt att arbetet med
            frågor som rör Barentsregionen förstärks och att arbetet sker
            såväl på nationell nivå som i samarbete med regionala insatser.
          </p>
          <head xml:id="i-5331E4Pf61PyMM6kakZ45m" type="h1">
            Barentssamarbetet
          </head>
          <p xml:id="i-62T7VVRRnthRA1NwnmYkjr">
            Regionen kring Barents hav är ett av de ekonomiskt viktigaste
            och intressantaste områdena i Europa, främst tack vare den rika
            tillgången på naturresurser. I området, som är den sista orörda
            reserven av naturtillgångar, finns olja, naturgas, och mineraler.
            Dessa kommer att utvinnas under de kommande decennierna under
            förutsättning att miljömålen är uppfyllda.
          </p>
          <p xml:id="i-FMf6QhCKpwqeRQVz1Zr8Jb">
            Under Barents hav finns ett stort antal fyndigheter av framför
            allt naturgas som till exempel Shtokmanfältet. Stora olje- och
            gastillgångar finns i haven utanför norska kusten. Man väntar
            sig att göra nya fyndigheter under de närmaste åren. I Norge,
            Sverige, Finland och på Kolahalvön finns dessutom fler mineraler
            än på någon annan plats i världen. En kraftigt ökad mineralprospektering
            sker i området, vilken har resulterat i att många nya gruvor öppnats.
          </p>
          <p xml:id="i-QMEFjBn5bwdAjyH3fht8aQ">
            Den pågående klimatförändringen innebär för Arktis- och Barentsregionerna
            att glaciärer och havsis smälter undan i större omfattning än
            tidigare. Miljö- och klimatmässigt är det en farlig utveckling
            men som på sitt sätt skapar nya förutsättningar för nya transportvägar
            i Barents hav och Norra ishavet. På sikt kommer man med all sannolikhet
            att kunna frakta varor till havs genom området året om.
          </p>
          <p xml:id="i-HqMEDM1trxqCouLV1HfP3Q">
            Vid Harvarduniversitetet i USA har experter räknat fram att den
            nordliga fartygsrutten skulle innebära stora besparingar för framtida
            transporter mellan de ekonomiskt framgångsrika länderna i Europa
            och Asien. Men samtidigt som de förändrade klimatförhållandena
            i området ger nya möjligheter, kan det också leda till säkerhetspolitiska
            risker med helt nya konflikter som följd. Redan i dag ser vi en
            pågående dragkamp om Arktis tillhörighet, där Ryssland med sin
            flagga på havsbottnen markerat sin uppfattning i denna speciella
            ägarfråga. Framför allt Norge men även Danmark och Kanada har
            också uttalat sina uppfattningar i denna fråga.
          </p>
          <p xml:id="i-UpZmh3T5R5eqStMpdf8qzr">
            Med en eventuell ökad militär närvaro i regionen krävs det att
            Sverige aktivt arbetar för att avtal mellan länderna finns vad
            gäller händelser som kan röra radioaktivt material. Samarbete
            rörande informationsutbyte vid exempelvis olyckor är mycket viktigt.
          </p>
          <p xml:id="i-VzsqSCS9GiNyQiNWVS8Edh">
            Liksom tidigare påpekats är det viktigt att Sverige nu initierar
            en genomgång av existerande rättsordningar som berör såväl Barentsregionen
            som de arktiska regionerna för fortsatt diskussion om att stärka
            och att utöka dem där så behövs. Arktiska rådet och Barentsrådet
            är samarbetsorgan mellan regionernas åtta respektive fyra länder
            som ska säkerställa en fredlig dialog med målet att arbeta för
            att skydda och värna den arktiska miljön.
          </p>
          <p xml:id="i-LjSRQpexWXfJ8gVLLwcs3w">
            I Barentsregionen bor drygt 5,9 miljoner människor, varav merparten,
            4,3 miljoner, har sin hemvist i Ryssland. Samarbetet mellan stater
            som har intresse i Arktis och i området kring Barents hav bedrivs
            på regionnivå i Barentsrådet och i Arktiska rådet. Regionrådet
            består av representanter för förvaltningarna i den geografiska
            regionen Barents. Från Finland deltar landskapen Lappland, Norra
            Österbotten och Kajanaland, från Norge länen Nordland, Troms och
            Finnmark och från Sverige Norrbottens och Västerbottens län. Från
            Ryssland är det regionerna Arkhangelsk och Karelen som deltar
            samt republiken Komi, Murmanskregionen och det autonoma distriktet
            Nenetsia.
          </p>
          <p xml:id="i-Luq8ERry5LihrPF5ugi6Yv">
            I området finns flera minoritetsfolk, bland annat samer, nenetser
            och vesper. Syftet med Barentssamarbetet är att säkerställa fred
            och säkerhet samt att skapa en hållbar social, ekonomisk och miljömedveten
            utveckling i området och i Europa som helhet. Detta kan bland
            annat ske genom att kontakterna mellan människorna i området utvecklas
            och den regionala identiteten stärks.
          </p>
          <p xml:id="i-LaLeTFKbzUpZ7yDbhhUD5Q">
            Det finns en lång samarbetstradition i Barentsområdet. Redan
            i början av 1960-talet tillkom Sveriges nordkalottkommitté, ett
            samarbete med de fyra involverade länderna under temat folkets
            diplomati.
          </p>
          <p xml:id="i-HwYSjsqvRDRbuQs9W29557">
            Det regionala Barentssamarbetet arbetar utifrån sex viktiga insatsområden:
          </p>
          <list style="ul">
            <item xml:id="i-7jHB1vjxUUJPC9UxZnkibZ">
              samverkan inom näringsliv och handel
            </item>
            <item xml:id="i-GH7ySsTKi6796A7VQ3t72t">
              hållbar miljö
            </item>
            <item xml:id="i-9cvdwFMiy3oTg2tvJcTydm">
              arbetskraft
            </item>
            <item xml:id="i-HN6eXTDe2HpbyAfSr7DUbs">
              urbefolkning
            </item>
            <item xml:id="i-L3LqodQYG6gr5bYZYz2Wij">
              transport och infrastruktur
            </item>
            <item xml:id="i-X2KyDTdmKbZ2mJT8Wbzevs">
              information och marknadsföring.
            </item>
          </list>
          <p xml:id="i-39zAzRLJmiC8xvU9AL5kpG">
            Den kunskap och kompetens som vuxit fram i området kring dessa
            frågor är betydande och måste bibehållas och ytterligare utvecklas.
            Det är av stor vikt att alla goda krafter, exempelvis företag,
            myndigheter, kommuner, universitet och enskilda, samverkar. För
            detta fordras en fortsatt bra samordning, information och en välutbyggd
            och fungerande infrastruktur.
          </p>
          <p xml:id="i-YMNTnjGwcQ64ikUUbiMCUu">
            Den ekonomiska aktiviteten i den nordliga regionen ökar dessutom
            och därmed också regionens ekonomiska och säkerhetspolitiska betydelse,
            vilket innebär att en sammanhållen politik för det nordliga området
            behövs.
          </p>
          <p xml:id="i-ArXUJbkv5p7wMP1HCR5jxT">
            Med ett större engagemang från svensk sida kan vi övervaka vad
            som händer i området från säkerhetssynpunkt, samtidigt som Sveriges
            miljöteknologi skulle komma väl till pass i den känsliga miljön
            i området.
          </p>
          <p xml:id="i-Wxh1H24DyzuYeSLscmw7Nn">
            Vi socialdemokrater anser att det är av största vikt att Barentssamarbetet
            stärks och fördjupas ytterligare på samtliga fem insatsområden,
            samtidigt som det svenska deltagandet bör baseras än mer än tidigare
            på regionala strukturer och även utveckla en sammanhållen strategi
            på nationell nivå.
          </p>
        </div>
        <div type="motSignatures">
          <list>
            <item xml:id="i-9hj2eKRNypdmRpVLQVEYv" who="i-VhAPHtDbXzmUeiVRSdRFGD">
              Karin Åström (S)
            </item>
            <item xml:id="i-FDv8CsjKRARo2Mwo5jNRL8" who="i-9KG7jeGdkJDsSQQb3gKA2U">
              Urban Ahlin (S)
            </item>
            <item xml:id="i-2HU71LBf4TAqzAC6kASwE8" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-Jomio7Lp5WBmXMeLmC1J5G" who="i-4dHfDoweVJM2iAJu9BCQqo">
              Tommy Waidelich (S)
            </item>
            <item xml:id="i-Nyb4WgsicqdAwrZmFone1N" who="i-RZNwwHohbyBgLVVG4Dy1Bj">
              Carin Runeson (S)
            </item>
            <item xml:id="i-XTvtGJfg9vzXe5jJMRLUFL" who="i-3YAEMbZXswzuyekFnSxXSF">
              Olle Thorell (S)
            </item>
            <item xml:id="i-SfT4pCCX83V3iqu3Jq7Ax" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-EUBXx8weZXxLZYBpGcb41x" who="i-XGshyFMh8wg9ExkBGYPjsr">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
