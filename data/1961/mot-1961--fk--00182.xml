<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__182/mot_1961__fk__182-001.pdf"/>
      <div type="motHeader" xml:id="i-Rf1QpwJLNsDPPXkCxWg1CP">
        <div type="motTitle" xml:id="i-PjgQyEZoDtnzavYpZThHNH"/>
        <div type="motSubmissionInfo" xml:id="i-SUvMdYZmpUXMYCu3uGk9iU"/>
      </div>
      <div type="motBody" xml:id="i-MMtEZqFTW4Mf3hz2cqApKz">
        <div xml:id="i-HRM7cM5oZuzdo4Ehfs1oj8">
          <p xml:id="i-LRgWJ16MhizNFPNh7tv4yn">
            Motioner i Första kammaren, nr 182 år 1961 9
          </p>
          <p xml:id="i-9idLPEUzTnP2DhzzwHNffH">
            Nr 182
          </p>
          <p xml:id="i-RCiqCXwPWETvH74hxqktqi">
            Av herr Andersson, Torsten, m. fl., om utflyttning av försvarets
            fabriksstyrelse från stockholmsområdet till Eskilstuna.
          </p>
          <p xml:id="i-JVakgAJVGczK9DCkq9pXng">
            (Lika lydande med motion nr 290 i Andra kammaren)
          </p>
          <p xml:id="i-P99ZoQ79oYZ1Qztu2dkgN2">
            I lokaliseringsutredningens betänkande nr 5 föreslogs att försvarets
            fab- riksstyrelse skulle flyttas från stockholmsområdet. Såsom
            ny lokaliserings- ort förordades i första hand Eskilstuna. Sammanfattningsvis
            anförde lokali- seringsutredningen bl. a. följande.
          </p>
          <p xml:id="i-SFdTtMzw9oyuFC7M9396uy">
            Försvarets fabriksstyrelse utgör tillsammans med underställda
            statliga fabriker och anstalter försvarets fabriksverk. Styrelsen
            utövar den admini- strativa, ekonomiska och tekniska ledningen
            över detta statliga affärsföretag. Fabriksverket omfattar utom
            styrelsen ett antal nytillverkande fabriker och tvätterier. För
            den tekniska ledningen av tvätterierna finnes en tvätteriernas
            driftledning förlagd till Stockholm. Under de närmaste åren beräknas
            vissa nya tvätterier tillkomma. Även en ny ammunitionsfabrik är
            planlagd. Det totala antalet anställda tjänstemän, arbetare och
            lärlingar vid fabriksverket uppgick i genomsnitt under år 1958
            till 3 144. Den 1 juli 1958 var totalt 174 personer anställda
            vid fabriksstyrelsen. Här- till kommer tvätteriernas driftledning
            om 24 personer, som nyligen avskilts från fabriksstyrelsen. Fabriksstyrelsens
            arbetsuppgifter omfattar den ekonomiska och tekniska ledningen
            av fabrikernas och tvätteriernas drift. Inköp av material och
            pro- duktionsmedel, försäljning av verkets produkter, anställning
            och utbildning av personal samt projektering och vård av anläggningar
            skötes centralt av styrelsen, som även har vissa beredskapsuppgifter.
            Fabriksstyrelsens arbete karakteriseras av att verksamheten dels
            äger rum i Stockholm, dels, och i ej ringa utsträckning, vid verkets
            fabriker och andra anläggningar. Den kontaktkrävande delen av
            fabriksstyrelsens verksamhet, som främst motiverar styrelsens
            förläggning till Stockholm, torde i huvudsak beröra affärsuppgörelser
            och tekniska problem, beredskapsuppgifter eller personal- frågor.
            Mest betydelsefulla kunder är försvarsgrensförvaltningarna, som
            emeller- tid uppgivit, att från deras synpunkter någon större
            olägenhet ej torde upp- stå, om fabriksstyrelsen lokaliseras utanför
            Stockholm. Andra viktiga kun- der är medicinalstyrelsen och landstingens
            inköpscentral. Enligt dessa myn- digheter är dock frekvensen av
            personliga sammanträffanden så låg, att lo- kalisering i Stockholm
            av denna anledning ej kan anses vara motiverad. Affärsmässiga
            eller tekniska kontakter uppehålles även med byggnadssty- relsen
            och fortifikationsförvaltningen. Detta samarbete synes emellertid
            an- tingen i huvudsak kunna skötas skriftligen eller vara av sådan
            natur, att behoven därav bortfaller vid utflyttning från Stockholm.
            Fabriksstyrelsens arbetskontakter med sprängämnesinspektionen
            och försvarets forskningsan-
          </p>
          <pb facs="riksdagen-motions-pdf/data/1961/mot_1961__fk__182/mot_1961__fk__182-002.pdf"/>
          <p xml:id="i-CAf4sDtToh7umeKcDWwbu7">
            10 Motioner i Första kammaren, nr 182 år 1961
          </p>
          <p xml:id="i-MvwTb5GUoDUTbWLTaVVJHL">
            stalt, som till stor del måste ha formen av personliga sammanträffanden,
            underlättas av de olika myndigheternas närbelägenhet. De svårigheter,
            som kommer att uppstå vid en eventuell utflyttning av styrelsen,
            torde emellertid kunna reduceras i väsentlig grad genom en lämplig
            arbetsorganisation. Öv- riga affärsmässiga och tekniska kontakter
            — med patent- och registrerings- verket, försvarets civilförvaltning,
            leverantörer, konsulterande firmor samt flera myndigheter och
            företag — torde ej vara av den karaktär att de allvar- ligt försvåras
            av en omlokalisering av styrelsen, som i så fall skulle komma
            i samma läge som ett stort antal av försvarets civila leverantörer.
            Fabriksverkets uppgifter vid krigsproduktion kräver ett visst
            samarbete med försvarsstaben och försvarsgrensförvaltningarna.
            Andra kontaktkrävan- de beredskapsuppgifter är säkerhetstjänsten
            och överläggningar inom fab- riksverkets råd. Frånsett sistnämnda
            sammanträden, som i regel ägt rum en gång årligen, torde arbetskontakterna
            till allra största delen kunna ombe- sörjas per telefon eller
            skriftligen. Ej heller i detta avseende torde någon större skillnad
            föreligga mellan fabriksverket och vissa av försvarets civila
            leverantörer. I personalfrågor sker samarbete med bland annat
            militärpsykologiska in- stitut och psykotekniska institutet vid
            Stockholms högskola, som bestrider viss service vid personalprövning.
            Antalet personliga kontakter är emellertid få, och fabriksstyrelsen
            torde efter en eventuell omlokalisering kunna betjä- nas lika
            bra som vissa redan nu i landsorten lokaliserade myndigheter.
            Mel- lan fabriksstyrelsen och personaladministrativa rådet sker
            ett utbyte av er- farenheter rörande arbetsstudieteknik och personaladministration.
            Enligt rådet torde detta samarbete kunna fungera — ehuru med något
            större svå- righet — även om fabriksstyrelsen lokaliseras utanför
            Stockholm. Fabriks- styrelsen måste årligen representeras vid
            cirka 50 sammanträdesdagar inom statens avtalsnämnd. Dessa arbetskontakter
            kräver ofrånkomligen personlig närvaro av högre befattningshavare
            i styrelsen. En omlokalisering av styrel- sen innebär därför från
            denna synpunkt en nackdel, som emellertid torde kunna minskas
            genom en ändamålsenlig organisation av fabriksstyrelsens inspektionsresor,
            så att dessa ej i lika hög grad som för närvarande belastar de
            förhandlande tjänstemännen. Fabriksstyrelsen har bedömt att stora
            personalavgångar och rekryterings- svårigheter kan uppstå i samband
            med en utflyttning och bland annat av dessa skäl uttryckt tvekan
            i fråga om lämpligheten av en omlokalisering. Det synes även enligt
            lokaliseringsutredningens uppfattning realistiskt att räkna med
            vissa övergångssvårigheter i detta hänseende. De redovisade med
            en omlokalisering av fabriksstyrelsen förenade nackdelarna synes
            emellertid enligt utredningens mening icke vara av sådan omfattning
            att de i och för sig bör utgöra hinder för en av andra skäl önskvärd
            utflyttning av styrelsen från stockholmsområdet. Det torde emellertid
            vid val av eventuell ny lokali- seringsort för försvarets fabriksstyrelse
            vara lämpligt att fästa avseende vid rekryteringsfrågan. Med en
            utflyttning av fabriksstyrelsen kan vidare följa vissa fördelar,
            bland annat genom att restiderna till de i Mellansverige belägna
            fabrikerna minskas, utan att resorna till de mera perifert förlagda
            anläggningarna be- höver bli nämnvärt längre än under nuvarande
            förhållanden. Den lokalise- ringspolitiska effekten av en utflyttning
            bedömes kunna bli ganska avsevärd. Härtill kommer de fördelar,
            som en friställning av styrelsens nuvarande 1o-
          </p>
          <pb facs="riksdagen-motions-pdf/data/1961/mot_1961__fk__182/mot_1961__fk__182-003.pdf"/>
          <p xml:id="i-TKZjZroMtzV9dk5cSTtQdG">
            Motioner i Första kammaren, nr 182 år 1961 11
          </p>
          <p xml:id="i-DErari9TzvyJomuNnjwH8c">
            kaler i Stockholm innebär. Slutligen torde en utflyttning kunna
            medföra vissa vinster från beredskapssynpunkt.
          </p>
          <p xml:id="i-BcytLPWDnvX87vMuYLbwKp">
            Vid remissbehandlingen 1959 har lokaliseringsutredningens förslag
            till- styrkts eller lämnats utan erinran av 24 av 32 remissinstanser.
            Bl. a. hade de militära myndigheter, som hördes i ärendet, icke
            någonting att erinra mot en utflyttning av fabriksstyrelsen. Överbefälhavaren
            framhöll att fabrikssty- relsen tidigare inom försvarsstaben bedömts
            tillhöra den kategori myndig- heter som borde behandlas i ett
            sammanhang med andra militära staber och förvaltningar. Den verkställda
            undersökningen och de militära förvaltning- arnas uttalanden till
            lokaliseringsutredningen syntes emellertid enligt över- befälhavarens
            mening visa, att fabriksstyrelsen kunde flyttas oberoende av övriga
            statliga, civila och militära myndigheter, och överbefälhavaren
            fann därför ingen anledning till erinran mot lokaliseringsutredningens
            förslag, att fabriksstyrelsen borde flyttas från Stockholm till
            Eskilstuna. Likartade syn- punkter framfördes i remissutlåtandena
            från försvarsgrenscheferna och de militära förvaltningarna. Även
            flera civila myndigheter tillstyrkte lokalise- ringsutredningens
            förslag. Uttalanden i direkt avstyrkande riktning gjordes — förutom
            av fabriksstyrelsen — endast av statens avtalsnämnd, Landsorga-
            nisationen och Sveriges akademikers centralorganisation. Tvekan
            inför för- slaget framkom även i remissyttrandena från statens
            organisationsnämnd, personaladministrativa rådet, Tjänstemännens
            centralorganisation och Stats- tjänstemännens riksförbund. I proposition
            nr 120 till 1960 års riksdag uttalade föredragande departe- mentschefen
            att, med hänsyn till fabriksverkets karaktär och verksamhet, ställning
            till förslaget om utflyttning av fabriksstyrelsen till Eskilstuna
            bor- de tagas först i samband med framtida överväganden om utflyttning
            av stör- re statliga förvaltningsenheter, eventuellt i samband
            med tillskapandet av ett centralt statligt förvaltningscentrum
            utanför Stockholm. I motionerna nr I: 646 och II: 799 till 1960
            års riksdag yrkades emellertid att riksdagen skulle uttala sig
            för en utflyttning av försvarets fabriksstyrelse i enlighet med
            loka- liseringsutredningens förslag. Motionärerna ansåg, att den
            verkställda under- sökningen och icke minst de remissutlåtanden
            som avgivits av de närmast berörda militära staberna och förvaltningarna
            övertygande hade visat att en utflyttning av fabriksstyrelsen
            var möjlig utan samtidigt ställningstagande till övriga civila
            och militära myndigheters lokalisering. Statsutskottet fann sig
            dock icke böra hävda någon från propositionen avvikande mening,
            men en minoritet inom utskottet stödde reservationsvis motionerna.
            Vid behand- lingen av ärendet i riksdagen fick utskottet majoritet
            med några rösters övervikt i första kammaren medan reservationen
            segrade i andra kammaren. Då de skiljaktiga besluten icke syntes
            kunna sammanjämkas och ärendet ej heller var av sådan beskaffenhet
            att det borde avgöras genom gemensam om- röstning föll frågan
            vid 1960 års riksdag.
          </p>
          <pb facs="riksdagen-motions-pdf/data/1961/mot_1961__fk__182/mot_1961__fk__182-004.pdf"/>
          <p xml:id="i-BywokpUwQoLHaDgFVkmpMB">
            12 Motioner i Första kammaren, nr 182 år 1961
          </p>
          <p xml:id="i-qGBhrUCjMB1b4kSaNrvWU">
            Av de skäl som anfördes i motionerna till 1960 års riksdag kan
            det enligt vår mening icke vara motiverat att ytterligare uppskjuta
            ett avgörande i frå- gan om fabriksstyrelsens lokalisering. Som
            tidigare framhållits tillstyrkte de närmast berörda militära instanserna
            en utflyttning i enlighet med lokalise- ringsutredningens förslag.
            Med hänsyn främst till de lokaliseringspolitiska fördelar, som
            står att vinna, men även med beaktande av andra fördelar, t. ex.
            från beredskapssynpunkt, anser vi att riksdagen nu bör uttala
            sig för en utflyttning. Under åberopande av det anförda hemställer
            vi, att riksdagen måtte uttala sig för en utflyttning av för-
            svarets fabriksstyrelse från stockholmsområdet till Eskils- tuna.
          </p>
          <p xml:id="i-NUN8iSmFihngEF5W3fj2vo">
            Stockholm den 24 januari 1961 Torsten Andersson
          </p>
          <p xml:id="i-Ewc6nc4bTFcoRrsSqpNVh2">
            Hjalmar Nilsson Erik Hagberg Bengt Gustavsson
          </p>
        </div>
      </div>
    </body>
  </text>
</TEI>
