<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_251/mot_200405_MJ_251-0001.pdf"/>
      <pb facs="riksdagen-motions-pdf/data/200405/mot_200405_MJ_251/mot_200405_MJ_251-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ251 pnr: m1343
          </p>
          <p>
            Motion till riksdagen 2004/05:MJ251
          </p>
          <p>
            av Marietta de Pourbaix-Lundin (m)
          </p>
          <p>
            Överklagandemöjlighet beträffande djurförsöksetiska nämndernas
            beslut
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om möjlighet att överklaga beslut som fattas av de djurförsöksetiska
            nämnderna.
          </p>
          <p>
            Motivering
          </p>
          <p>
            De djurförsöksetiska nämnderna har till uppgift att pröva ansökningar
            om att få utföra djurförsök. Ifall nämnderna anser att försöken
            ligger i linje med de hårda krav som ställs i djurskyddslagen
            så ska nämnderna godkänna ansökningarna. Om de anser det motsatta
            ska de avslås. I dag kan endast beslut som innebär att en nämnd
            avslår en ansökan av sökande part överklagas till förvaltningsdomstol.
            Däremot finns det ingen part som kan överklaga godkända ansökningar.
            Regeringen angav i propositionen om ny djurskyddsmyndighet (2001/02:189)
            att man avsåg att återkomma till riksdagen med ställningstagande
            kring förslag som medger möjlighet att överklaga besluten till
            Djurskyddsmyndighetens styrelse. Enligt min mening är det olyckligt
            att endast vissa beslut som går i en riktning kan överklagas.
            Det speglar inte den rättssäkerhet som jag anser bör finnas i
            ett samhälle som säger sig måna om djuren. Följande är ett exempel
            på hur läget är. Nyligen flyttades utförandet av ett djurförsök
            över från Göteborgs djurförsöksetiska nämnds upptagningsområde
            till upptagningsområdet för Stockholms norras djurförsöksetiska
            nämnd. En av forskarrepresentanterna reagerade kraftfullt över
            att den tidigare nämnden godkänt försöket (nämnden hade inte varit
            enhällig) eftersom han ansåg att försöket tydligt stred mot djurskyddslagen.
            Han lämnade in en reservation till nämnden, men nämnden kunde
            inte ens pröva ansökan eftersom prövningen redan var gjord.
          </p>
          <pb facs="riksdagen-motions-pdf/data/200405/mot_200405_MJ_251/mot_200405_MJ_251-0002.pdf"/>
          <p>
            2004/05:MJ251
          </p>
          <p>
            Enligt min mening visar ovanstående på betydande brister i rättssäkerheten
            då det gäller den djurförsöksetiska prövningen. Även godkännande
            beslut inom de djurförsöksetiska nämnderna bör i framtiden av
            utsedd part kunna överklagas till domstol. Jag anser att riksdagen
            skall ge sin uppfattning om detta tillkänna och begära att regeringen
            återkommer med förslag på lämpliga förändringar.
          </p>
          <p>
            Stockholm den 27 september 2004
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
