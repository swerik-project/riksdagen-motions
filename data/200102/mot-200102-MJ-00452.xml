<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0452/mot_200102_MJ_0452-0001.pdf"/>
      <div type="motHeader" xml:id="i-RBSY6Tg6vnNohAJhdSMgvf">
        <div type="motTitle" xml:id="i-GyH994eEkqr6azK1jf3i6s"/>
        <div type="motSubmissionInfo" xml:id="i-51QXbMensAc8fDctWRft3j"/>
      </div>
      <div type="motBody" xml:id="i-JR5TPTXB7rT7fwyq6mw1Fm">
        <div xml:id="i-QP5ofdNXWQuFPNyZuQ95oX">
          <p xml:id="i-CHwfiKVZesdGrE9w8iNavN">
            2001/02 mnr: MJ452 pnr: m120
          </p>
          <p xml:id="i-CASYsKhowzMPUq61SVHgR6">
            Motion till riksdagen 2001/02:MJ452
          </p>
          <p xml:id="i-5axBDGHmvumQabhu6Uv5LF">
            av Göte Jonsson m.fl. (m)
          </p>
          <p xml:id="i-6RVQTpN8wgAjPgGkurLuxY">
            Tillsynsverksamhet
          </p>
          <p xml:id="i-BmcLoNbu2zuJEc27iMWkP1">
            Förslag till riksdagsbeslut
          </p>
          <p xml:id="i-Muad5Ef65wiCEK7wJHLGuq">
            1. Riksdagen tillkännager för regeringen som sin mening vad i
            motionen anförs om principer för avgiftsuttag vid tillsynsverksamhet.
            2. Riksdagen tillkännager för regeringen som sin mening vad i
            motionen anförs om samordning av tillsynsverksamhet. 3. Riksdagen
            tillkännager för regeringen som sin mening vad i motionen anförs
            om certifierade företag.
          </p>
          <p xml:id="i-HQBAq2DnykQqLbdiYSGHUU">
            Motivering
          </p>
          <p xml:id="i-GVakoM8HHGVymGxgfUFP4g">
            När stat och kommun eller deras myndigheter debiterar avgifter
            av olika slag på medborgare och företag måste dessa avgifter enligt
            vår uppfattning grundas på en utförd service, en kontroll eller
            annat utbyte från samhället. Så är det inte idag. I vissa fall,
            och detta är inte ovanligt, tas det ut en årlig generell avgift
            utan att någon från t.ex. en tillsynsmyndighet ens besöker företaget
            ifråga. Kostnaderna hos t.ex. kommunen skall helt enkelt täckas.
            Denna ordning är inte acceptabel och kan t.ex. innebära att tillsynsmyndigheten
            inte har något incitament för att hålla nere kostnaderna eller
            för att anpassa regelverket för tillsynen på en rimlig nivå. Man
            får ju ändå betalt för insatsen. Olika lagar och bestämmelser
            som antagits under senare år har medfört krav på tillsyn när det
            gäller tillämpningen och efterlevnaden av bestämmelsen ifråga.
            Tillkomsten av miljöbalken har i hög grad ökat och försvårat detta
            tillsynsarbete. Följden blir att allt fler näringsidkare blir
            föremål för tillsyn och kontroller från flera olika myndigheter
            under ett år, och varje myndighet har rätt att ta ut en avgift
            för sin tillsyn. Detta medför i
          </p>
          <p xml:id="i-FPteQfTcguXi5o5gjFLZw5">
            sin tur ökade kostnader för näringsidkaren ifråga. En samordning
            av olika tillsynsmyndigheter borde vara möjlig för att minska
            dessa kostnader. Allt fler jordbruksföretag innehar någon form
            av miljöcertifiering. De som anslutit sig till LRF:s Miljöhusesyn
            är exempel på sådana initiativ.
          </p>
          <pb facs="riksdagen-motions-pdf/data/200102/mot_200102_MJ_0452/mot_200102_MJ_0452-0002.pdf"/>
          <p xml:id="i-8cZVGr2J8HNknfkPbZieTu">
            2001/02:MJ452
          </p>
          <p xml:id="i-ENe9LwyJsF9VYN1N8HHYQU">
            Myndigheternas tillsynsverksamhet bör kunna anpassas till att
            dessa företag utövar en betydande egen kontroll över att regler
            och miljökrav efterlevs. Reglerna för tillsynsmyndigheternas rätt
            att ta ut avgifter måste klarläggas och vissa principer måste
            läggas fast. En tillsynsmyndighet skall aldrig ha rätt att ta
            ut avgift utan att ha utfört en konkret prestation. En annan huvudregel
            bör vara att avgift inte skall utgå för den näringsidkare som
            vid kontroll fullföljt sina åligganden så att det inte finns något
            att anmärka. Vi skulle som medborgare t.ex. aldrig acceptera att
            polisen vid en flygande kontroll av bilen tog ut en avgift för
            denna kontroll vare sig bilen godkändes eller gavs någon anmärkning.
            Om däremot i detta exempel bilägaren tvingades återbesöka bilprovningen
            fick han acceptera en kontrollavgift. Genom vårt förslag till
            princip för avgiftsuttag stimuleras näringsidkare till att följa
            avsedda och gällande regler för sin verksamhet. På så vis uppnås
            viktiga mål t.ex. när det gäller miljö- eller djurtillsyn. Vi
            anser att regeringen skall återkomma till riksdagen med förslag
            till övergripande avgiftsregler för tillsyn utifrån vad som angivits
            enligt ovan.
          </p>
          <p xml:id="i-QiNy8Pc7TPmwRYZv9BWiWx">
            Stockholm den 4 oktober 2001
          </p>
          <p xml:id="i-8Te5Gjz1oruCaVjMvPCbuf">
            Göte Jonsson (m)
          </p>
          <p xml:id="i-Sb4uXFdYPo7TFBm9ZWumUM">
            Ingvar Eriksson (m) Carl G Nilsson (m) Catharina Elmsäter-Svärd
            (m) Lars Lindblad (m) Per-Samuel Nisser (m) Berit Adolfsson (m)
            Inger René (m) Anders G Högmark (m) Patrik Norinder (m) Lars Björkman
            (m)
          </p>
          <p xml:id="i-RL4j1SHzRP1hfs84FJ7w9L">
            Ola Sundell (m)
          </p>
        </div>
      </div>
    </body>
  </text>
</TEI>
