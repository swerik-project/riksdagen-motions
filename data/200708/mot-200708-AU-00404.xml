<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00404">
  <teiHeader>
    <fileDesc>
      <titleStmt>
        <title>Arbetsmarknad och utbildning i ett storstadsperspektiv</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknad och utbildning i ett storstadsperspektiv</title>
          <idno type="rdwebb">GV02A404</idno>
          <rs type="number">A404</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A404/text</ref>
          <ref type="dokument_url_html">http://data.riksdagen.se/dokument/GV02A404</ref>
          <ref type="dokumentstatus_url_xml">http://data.riksdagen.se/dokumentstatus/GV02A404</ref>
          <ref type="doc">http://data.riksdagen.se/fil/2EA52C7E-BACE-4F4C-8492-D7ABA7585C67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NfwXXSTrtgFydZXDLCg7Qi" type="signed"/>
        <correspContext corresp="i-NfwXXSTrtgFydZXDLCg7Qi">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-A5R84cTmpky3NHJ7nLKaEt"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction type="referral" xml:id="i-BJoVf2GDbvAF7Yn5FeCUSJ">
          <date when="2007-10-16"/>
        </correspAction>
        <correspAction type="dismissal" xml:id="i-7fckWeTyJoYbG4mu52wjzJ">
          <date when="2007-10-16"/>
        </correspAction>
        <correspAction type="numbering" xml:id="i-4KzugwRyKRWX4t7ymgDBcY">
          <date when="2007-10-09"/>
        </correspAction>
        <correspAction type="submission" xml:id="i-45ecXAg36wLucTXC3ugcks">
          <date when="2007-10-05"/>
        </correspAction>
        <correspAction type="transfer" xml:id="i-KQJRJAJqpUJqMPYbwWSWUt">
          <date when="2007-10-04"/>
        </correspAction>
        <correspAction type="assigned" xml:id="i-Gmqi1tagPkWtWePXJzZLsx"/>
        <correspContext corresp="i-Gmqi1tagPkWtWePXJzZLsx">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TdvW4SArkyFDrof47CRPDv">
            Förslag till riksdagsbeslut
          </head>
          <p xml:id="i-XYkpqnbsjTmWLdKkYdqes8">
            Riksdagen tillkännager för regeringen som sin mening vad som
            anförs i motionen om behovet av arbetsmarknadspolitiska åtgärder
            och samverkan över de traditionella organisations- och blockgränserna.
          </p>
        </div>
        <div type="motContent">
          <head type="h1" xml:id="i-RvKtBLNN7PkqXCqTjkK36m">
            Motivering
          </head>
          <p xml:id="i-WjPaZ8KdeELZfKyVrVo2xx">
            Att jobben i landet och Stockholmsregionen växer är glädjande.
            En urstark svensk konjunktur har gjort att den öppna arbetslösheten
            snabbt sjunker. Stockholms utbud av arbetstillfällen är stort
            inom alla sektorer. Jobben finns såväl i högteknologi som inom
            servicessektor och kräver olika kompetens och utbildning. Stockholm
            har en låg arbetslöshet i jämförelse med andra regioner. Trots
            detta är tendensen att långtidsarbetslösheten ligger kvar på en
            fortsatt hög nivå. Det som också oroar är att vi kan se tendenser
            att visstidsanställningarna ökar.
          </p>
          <p xml:id="i-XgXow9c4u7pYM6eTo6WzA4">
            En annan är att utvecklingen också har lett till att det snabbt
            uppstått brist på arbetskraft inom tillväxtbranscher. En av förklaringarna
            är att företagen i allt högre grad efterfrågar högutbildad och
            kvalificerad arbetskraft. Företagen börjar nu få allt svårare
            att möta den ökade efterfrågan då brist på arbetskraft utgör ett
            allt större hinder, särskilt i de mindre företagen. Bristen på
            arbetskraft är ett växande hinder för tillväxten . Många varnar
            dock för att den goda sysselsättningsutvecklingen kommer att brytas
            inom kort. Skälet är de överhettningstendenser som delar av den
            svenska ekonomin är på väg att drabbas av. Inom flera branscher
            börjar det bli svårt att rekrytera personer med rätt utbildning
            för jobben.
          </p>
          <p xml:id="i-5p7P8Hx48UA55euf49kwBz">
            Under våren har vi besökt samtliga arbetsförmedlingar i Stockholms
            län. Bilden är tydlig, det är de som står längst från arbetsmarknaden
            som tenderar att bli kvar där. Unga, personer med utländsk bakgrund
            och funktionshindrade är de som drabbas värst när regeringen skär
            ned på stödet till utbildnings- och arbetsmarknadsåtgärder.
          </p>
          <head type="h1" xml:id="i-5PnscF2vJbSvBx5G6moHZf">
            Förbättra matchningen och satsa på yrkesvux
          </head>
          <p xml:id="i-JAxHKFL3jwYPvGbexNAa1A">
            Det är uppenbart att det finns ett matchningsproblem mellan efterfrågan
            på yrkesutbildad arbetskraft och det utbud av utbildningar som
            skulle kunna tillgodose behovet. Ännu märkligare är det att resurserna
            för att komma tillrätta med matchningsproblemen minskas. Arbetsmarknadsutbildningar
            och kommunal vuxenutbildning minskas kraftigt och KY-utbildningarna
            expanderas inte för att möta behovet. Stimulanser för dem som
            skulle behöva komma i utbildning i form av t.ex. rekryteringsbidrag
            tas bort. Detta sker när det för många skulle räcka med en ettårig
            yrkesinriktad utbildning för att snabbt och med viss långsiktig
            säkerhet etablera sig på arbetsmarknaden. Särskilt problematisk
            är denna utveckling för Stockholms del. Det finns brister i utbildningssystemets
            förmåga att svara upp mot människors vilja att etablera sig på
            arbetsmarknaden. Möjligheter för dem som inte har en yrkesinriktad
            gymnasieutbildning eller för dem som vill byta inriktning i arbetslivet
            saknas. Även för dem som är deltidsarbetslösa är det viktigt att
            få reella förutsättningar för kombinationstjänster med annat arbete
            på den tid man är arbetslös.
          </p>
          <p xml:id="i-3wdfH2wLvX7pCWhragPP5c">
            Om vi ska klara att möta behoven av arbetskraft måste satsningar
            till för att även de som idag står utanför arbetsmarknaden, genom
            KY-utbildningar och i andra utbildningsinsatser, ges möjligheter
            att arbeta i yrken där det råder brist på arbetskraft.
          </p>
          <p xml:id="i-WYka3DzoFkCcPEXNY1g1s4">
            Arbetsförmedlingen måste förbättra kontakterna med företag och
            organisationer för att bli bättre i matchningsarbete. Samarbetet
            med näringsliv, företag och fackföreningar är en viktig del i
            att hitta lösningar för den arbetssökande. Särskilt viktigt är
            det att hitta sätt att matcha till kvalificerade tjänstemannajobb.
            Förmedlarna måste bli bättre på att kunna bedöma värdet av praktisk
            yrkes- och arbetslivserfarenhet. Kvantitativa krav att arbetssökande
            ska söka ett visst antal jobb ställer vi oss tveksamma till. Viktigare
            är det att hitta möjligheter till omskolning och insatser för
            att förebygga arbetslöshet. Det kräver mer resurser till arbetsförmedlingen
            för att utveckla arbetet och möta framtidens behov.
          </p>
          <p xml:id="i-WPw6zSb9qGqjkz1X9QJUP">
            Neddragningen av anslagen till komvux och de slopade rekryteringsbidragen
            har fått stora negativa konsekvenser. Antalet komvuxplatser har
            minskat med nästan 12 000 och för Stockholms del handlar det om
            ca 3 000 platser. För många är kompletteringen av en avbruten
            eller en inte fullgjord utbildning vägen in på arbetsmarknaden.
            Att fortsätta att utveckla yrkesvux skulle bidra till att fler
            sökte sig till bristyrkena men också få fler personer att yrkesväxla
            mitt i arbetslivet.
          </p>
          <head type="h1" xml:id="i-WoveMvvK6TjtTSG3uW4yQr">
            Satsningar på arbetsmiljön
          </head>
          <p xml:id="i-EVMTWT27VpuzFbzT3jcJLu">
            En viktig del av arbetsmarknaden är en bra arbetsmiljö. Dålig
            arbetsmiljö ger negativa effekter på hälsan och är en orsak till
            att ohälsan ökat. Tyvärr vet vi att allt för många arbetsplatser
            (framför allt små) fortfarande har en undermålig arbetsmiljö.
            Arbetsmiljöverket har inte resurser att nå alla, varför risken
            att missa många av de sämsta arbetsplatserna är stora. De kraftiga
            besparingar som gjorts och nedläggningen av ALI (Arbetslivsinstitutet)
            har i sin tur förvärrat situationen. Det förekommer alltför ofta
            att det saknas en fungerande skyddsorganisation, framför allt
            på små arbetsplatser. De regionala skyddsombuden kan här komma
            att ha en framträdande roll om de får större befogenheter på arbetsplatserna.
          </p>
          <p xml:id="i-DSaEUuyvJvkbqnYMxVx8yr">
            Första steget är att se till att de regionala skyddsombuden ges
            tillträde till arbetsplatser, även arbetsplatser som saknar fackliga
            medlemmar. På arbetsplatser där anslutningsgraden till facket
            är låg eller obefintlig är arbetskraften oftast som skörast och
            mest utsatt. Här ifrågasätts inte chefen och här är de anställda
            rättslösa om de blir illa behandlade eftersom de saknar fackligt
            stöd. Kravet gentemot arbetsgivaren att garantera god arbetsmiljö
            blir därmed också mindre. Det är därför viktigt att de regionala
            skyddsombuden ges möjlighet att även besöka dessa arbetsplatser.
            Möjlighet till inflytande och delaktighet för de anställda är
            viktigt för utvecklingen av ett gott och produktivt arbetsliv.
            Bra arbetsmiljö handlar om att kunna påverka sin arbetstid, känna
            delaktighet, ha en rimlig arbetsbelastning och känna trygghet.
          </p>
          <p xml:id="i-C7jRoaendoSABoBGvBE65q">
            Arbetet med mönsterarbetsplatser är ett viktigt instrument för
            att förbättra arbetsmiljön. Hur vi mår på jobbet har stor betydelse
            för hur verksamheten fungerar. Om kommuner och landsting görs
            till mönsterarbetsplatser blir det möjligt att kraftigt minska
            sjukfrånvaron, förbättra servicekvaliteten och skattebetalarnas
            pengar kan användas på ett effektivt sätt.
          </p>
          <head type="h1" xml:id="i-YN5UhA8rBdezzQEVjXFHAs">
            Satsa på unga som står längst bort från arbetsmarknaden
          </head>
          <p xml:id="i-ce16rL9TcDGHcTuswCiVT">
            Ungdomars situation behöver särskilt belysas. Det är orimligt
            att långtidsarbetslösheten bland ungdomar fortsätter att öka.
            Att den goda konjunkturen också slår igenom på unga är bra. Enligt
            AMS leder regeringens politik i motsatt riktning för dem som står
            längst bort från arbetsmarknaden. Antalet långtidsarbetslösa ungdomar
            har istället dramatiskt ökat under det år vi haft en borgerlig
            regering. De som i första hand drabbas av regeringens politik
            är framförallt ungdomar som har brister i sin utbildning . Andra
            är ungdomar födda utanför Europa och ungdomar med funktionshinder.
            Det behövs riktade insatser, utbildning och praktikplatser för
            att motarbeta fortsatt långtidsarbetslöshet för dessa grupper.
          </p>
          <p xml:id="i-P1zsgLb3YUoXT68PH9zruM">
            Vi behöver all tillgänglig arbetskraft. Då måste vi också kunna
            ta tillvara all den arbetskraft som erbjuds. De som av en eller
            annan anledning inte får jobba heltid måste tas tillvara på ett
            bättre sätt. Lönebidragen måste utökas och arbetsplatser anpassas
            till funktionshindrade etc.
          </p>
          <p xml:id="i-PCmaaWgggp31KRimLxxeZD">
            Heltidsanställningar måste vara norm och deltid en möjlighet
            om vi menar allvar med att var och en ska kunna bidra med jobb
            efter vars och ens förutsättningar.
          </p>
          <head type="h1" xml:id="i-V9Gz99a3YZSRrJfLech1BF">
            Stärk entreprenörskapet
          </head>
          <p xml:id="i-7vLzr8C8odrmde7TvaYnXL">
            Allt fler väljer att bli egna företagare och många ungdomar vill
            prova på entreprenörskapet. En viktig faktor för att jobben ska
            bli fler är också att fler vågar ta steget att starta företag.
            Trygga människor vågar det gäller också i högsta grad entreprenörer
            och egna företagare. För att våga satsa måste trygghetssystemet
            förbättras. Småföretagare och entreprenörer ska i så stor utsträckning
            som möjligt omfattas av samma trygghet som anställda vid exempelvis
            sjukdom och föräldraskap. Fler jobb genom trygga småföretagare
            och att stimulera entreprenörsandan hänger enligt vår mening ihop.
          </p>
          <p xml:id="i-5Q92ms7q7eEuaSJKpcSEwr">
            Vi anser också att det är viktigt att måna om mångfalden i företagandet
            och vill därför främja kooperativa företag och andra verksamheter
            inom den sociala ekonomin. Det ska vara enkelt att starta och
            driva företag, oavsett om det görs i form av aktiebolag eller
            kooperativt företag.
          </p>
          <p xml:id="i-MXP4ywi7WCbgsFEYNaDGd3">
            Vi behöver såväl arbetstagare som arbetsgivare. En hög sysselsättning
            är en förutsättning för välstånd. En välutbildad arbetskraft med
            möjlighet till kompetensutveckling liksom forskning och utveckling
            som kommer närmare de små företagen är viktiga inte minst i ett
            storstadsperspektiv.
          </p>
          <head type="h1" xml:id="i-GBZJAggdaK2eM2zvxQNnzu">
            Särskilda åtgärder behövs för personer med utländsk bakgrund
          </head>
          <p xml:id="i-4grrceSHbYxhQFAqRiLss4">
            Det är viktigt att se över hur vi ger invandrare och nyanlända
            bra förutsättningar att komma in på arbetsmarknaden. Den goda
            konjunkturen har gett positiva effekter som innebär att arbetslösheten
            sjunker bland utrikes födda. Trots detta är långtidsarbetslösheten
            i denna grupp stor. Många nyanlända som kommer till Sverige har
            både utbildning och arbetslivserfarenhet men trots detta får de
            inte möjligheter till arbete. Valideringen är ett problem.
          </p>
          <p xml:id="i-HnfcgDuJX1v499pjMYMZD">
            Vi anser att arbetserfarenheter och utbildning som personer med
            utländsk bakgrund skaffat sig i de länder de kommer ifrån bör
            värderas likvärdigt så att möjligheterna till egenförsörjning
            snabbas på. Att snabbt få möjlighet till praktik är en viktig
            åtgärd för att komma in på arbetsmarknaden. Vid våra besök på
            arbetsförmedlingarna blev bilden tydlig av att arbetsförmedlingarna
            hade problem med att både hitta praktikplatser och att kombinera
            praktik med språkutbildning. Mottagandet måste därför bli mer
            flexibelt och ta sin utgångspunkt från den enskildes behov och
            förutsättningar.
          </p>
          <p xml:id="i-XFjug9WSEF2CAER5FDKb8S">
            För många är eget företagande den enda möjligheten att komma
            ut på arbetsmarknaden. Många invandrare upplever diskriminering
            på arbetsmarknaden, och då blir den egna rörelsen inträdesbiljetten
            till den samma. Småföretagen har också en allt större betydelse
            för sysselsättningen av personer med utländsk bakgrund. Men samhällsstödet
            till dem som vill etablera en egen verksamhet har brister. Att
            etablera ett småföretag är problematiskt för många invandrare.
            Det handlar om språksvårigheter, hinder att få krediter och ett
            sämre nätverk som gör att många företag inte utvecklas trots goda
            förutsättningar. Även kontakterna med myndigheterna är ett hinder
            för många.
          </p>
        </div>
        <div type="motSignatures">
          <list>
            <item xml:id="i-DrF4UkTEpmdidcifZD9Xud">
              Anders Ygeman (s)
            </item>
            <item xml:id="i-G4RTSLfk5qDK22owEgSqcU">
              Yilmaz Kerimo (s)
            </item>
            <item xml:id="i-CTdoASCfAGmTc7Pye87pQi">
              Bosse Ringholm (s)
            </item>
            <item xml:id="i-jHMMqvKhvQuwFGaY7h1ho">
              Christina Zedell (s)
            </item>
          </list>
        </div>
      </div>
    </body>
  </text>
</TEI>
