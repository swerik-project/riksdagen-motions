<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03837">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3837 av Andreas Carlson m.fl. (KD)</title>
          <idno type="rdwebb">H5023837</idno>
          <rs type="number">3837</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023837/text</ref>
          <ref type="dokument_url_html">http://data.riksdagen.se/dokument/H5023837</ref>
          <ref type="dokumentstatus_url_xml">http://data.riksdagen.se/dokumentstatus/H5023837</ref>
          <ref type="docx">http://data.riksdagen.se/fil/F987471E-DF5D-4A5D-9F32-96812C3099C4</ref>
          <ref type="pdf">http://data.riksdagen.se/fil/70F0D867-0896-447E-8410-1AF261D491B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q2rEbtFGz2gWWJHQAzzxob" type="signed"/>
        <correspContext corresp="i-Q2rEbtFGz2gWWJHQAzzxob">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-RCgXJjtMT4VzNdtPQssoqh" type="submitted">
          <date when="2017-10-05"/>
          <time when="16:17:49"/>
        </correspAction>
        <correspAction xml:id="i-9cTVi2FDoeekUV2ocHKJc2" type="reviewed">
          <date when="2017-10-05"/>
          <time when="21:05:07"/>
        </correspAction>
        <correspAction xml:id="i-LzFXsievBuetA3fEjXjC3w" type="referred">
          <date when="2017-10-13"/>
        </correspAction>
        <correspAction xml:id="i-LTzFvAGxGJRhX17aeBorDj" type="assigned">
          <date when="2018-10-24"/>
          <time when="09:06:27"/>
        </correspAction>
        <correspContext corresp="i-LTzFvAGxGJRhX17aeBorDj">
          <ref type="assignedTo">Justitieutskottet</ref>
        </correspContext>
        <correspAction xml:id="i-MkGgGR5qeqAFjAta5KthFa" type="behandlas_i"/>
        <correspContext corresp="i-MkGgGR5qeqAFjAta5KthFa">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3837 av Andreas Carlson m.fl. (KD)
          Kriminalvården
        </div>
      </div>
      <div type="motBody">
        <div xml:id="i-2tzZsh8HVF2grAC8gWQrFA" type="TOC">
          <head xml:id="i-9pjkptWYdhVjFeD5UQzxKc">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              Återuppta utredning om kriminalvården
            </item>
            <item style="indent-level: 2">
              Missbruk i fängelser
            </item>
            <item style="indent-level: 2">
              Motverka radikalisering
            </item>
            <item style="indent-level: 2">
              Villkorad frigivning
            </item>
            <item style="indent-level: 2">
              Unga klienter med restriktioner på häkte
            </item>
            <item style="indent-level: 2">
              Familjefokus i fängelse
            </item>
            <item style="indent-level: 1">
              Gör det lättare att hitta lämplig påföljd för unga brottslingar
            </item>
            <item style="indent-level: 2">
              Ökat antal platser vid Statens institutionsstyrelse (Sis)
            </item>
            <item style="indent-level: 1">
              Minska risken för skulduppbyggnad under tiden på anstalt
            </item>
            <item style="indent-level: 2">
              Tiden efter avslutat straff
            </item>
            <item style="indent-level: 2">
              Det civila samhällets betydelse
            </item>
          </list>
        </div>
        <div type="motProposal" subtype="förslag">
          <head xml:id="i-3qkaL5YSMXxM2oW16fUiPP">
            Förslag till riksdagsbeslut
          </head>
          <list style="ol">
            <item xml:id="i-32awyV4DU4UMjcoNfz7aAd">
              Riksdagen ställer sig bakom det som anförs i motionen om att
              återuppta den nedlagda utredningen En flexibel och effektiv kriminalvård
              (dir. 2014:99) och tillkännager detta för regeringen.
            </item>
            <item xml:id="i-MV44tMXxn1CspwKk8MY1BH">
              Riksdagen ställer sig bakom det som anförs i motionen om nolltolerans
              mot narkotika på anstalter och institutioner och tillkännager
              detta för regeringen.
            </item>
            <item xml:id="i-LUGeknULTMxwLEEexUXqyQ">
              Riksdagen ställer sig bakom det som anförs i motionen om senarelagd
              villkorlig frigivning vid vägran att lämna urinprov och tillkännager
              detta för regeringen.
            </item>
            <item xml:id="i-2tsShiJNTgEqdd2RT1drKM">
              Riksdagen ställer sig bakom det som anförs i motionen om kriminalvårdens
              roll i de nationella insatsteamen mot extremism och tillkännager
              detta för regeringen.
            </item>
            <item xml:id="i-Wf6bemLRwfcQ37REQzDWUw">
              Riksdagen ställer sig bakom det som anförs i motionen om restriktioner
              och isolering av barn i häkte och tillkännager detta för regeringen.
            </item>
            <item xml:id="i-LxMW8N4HHY9CYgfPco2mKC">
              Riksdagen ställer sig bakom det som anförs i motionen om att
              anpassa anstalterna för familjeliv och tillkännager detta för
              regeringen.
            </item>
            <item xml:id="i-PE1ofJwPGdQ7oTUuXmT6hA">
              Riksdagen ställer sig bakom det som anförs i motionen om sociala
              utfallskontrakt och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3zpArL5eFvB1orGqqd7oUp" type="h1">
            Motivering
          </head>
          <p xml:id="i-VqMqVScXo5j2fxSMdor2MD">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Staten ska sträva efter att begränsa brottsligheten
            så långt det är möjligt. Denna inställning genomsyrar vår rättspolitik.
          </p>
          <p xml:id="i-EQFwnWkqY5b2LAEGnddajS">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar att förhålla sig till vad som är rätt och fel.
            Den som har tagit sitt straff har sonat sitt brott och har med
            det återupprättats och fått en chans att i andras ögon återinträda
            i samhället som en ansvarstagande person. Straff är därför ett
            nödvändigt inslag i rättsskipningen.
          </p>
          <p xml:id="i-3DAP7Z2d7puQw8i4n6EsJf">
            Tiden då straffet avtjänas ska användas på ett meningsfullt sätt
            genom insatser som möjliggör ett liv utan brottslighet. Behandling
            mot alkohol- och narkotikamissbruk samt utbildning och arbetsträning
            bör erbjudas. Anstalterna ska hållas drogfria. Frigivningen måste
            förberedas i god tid. För att undvika återfall bör den frigivne
            få hjälp att skaffa bostad, arbete eller annan typ av meningsfull
            sysselsättning. Det är även viktigt att det sociala kontaktnätet
            stärks. Satsningar på kriminalvården bör ses som ett sätt att
            minska brottsligheten i framtiden.
          </p>
          <head xml:id="i-V5DsTi7yg68VFzTMBa6N9p" type="h2">
            Återuppta utredning om kriminalvården
          </head>
          <p xml:id="i-2X6Z8DSMzefH7WUtrMmFTi">
            Kristdemokraterna var med och tillförde stora anslagsökningar
            till Kriminalvården. Samtidigt har Kriminalvården i dag delvis
            ändrade förutsättningar som hänger samman med förändringar i klientsammansättningen.
            Därför fanns det skäl att göra en samlad analys av kostnadsutvecklingen
            inom Kriminalvårdens olika verksamheter. Allians­regeringen tillsatte
            därför 2014 utredningen En flexibel och effektiv kriminalvård
            (dir 2014:99), med uppdraget att analysera kostnadseffektiviteten
            i Kriminalvården samt föreslå hur det återfallsförebyggande arbetet
            kan utvecklas och förstärkas, bland annat genom nya former för
            samverkan med andra myndigheter och aktörer. Utredaren fick i
            uppdrag att redovisa hur Kriminalvårdens kostnader för anstalt,
            häkte, frivård respektive transporttjänst har utvecklats sedan
            2004. Vidare skulle utredaren analysera om fördel­ningen av kostnaderna
            var ändamålsenliga och avspeglade regeringens prioriteringar.
            En internationell jämförelse skulle göras och framgångsrika internationella
            exempel på återfallsförebyggande åtgärder studeras. Uppdraget
            skulle redovisas innan 2015 års utgång. Den rödgröna regeringen
            lade dock ner utredningen. Vi anser att en sådan utredning som
            den nedlagda är av stor betydelse och att en sådan därför behöver
            tillsättas snarast möjligt. Detta bör ges regeringen tillkänna.
          </p>
          <head xml:id="i-6tDcb4RU6Ej8HWw9o3iRhW" type="h2">
            Missbruk i fängelser
          </head>
          <p xml:id="i-H3yVkxooyNnNkLLJkSsVuV">
            Narkotika är ett stort problem i kriminalvården. Dagligen tar
            kriminalvården hand om mellan 9 000 och 10 000 personer som har
            mer eller mindre uttalade problem med narkotika. Under Alliansens
            tid vid regeringsmakten har kriminalvården satsat på en utbyggd
            vård för att möta missbruksproblem. Under 2016 gick drygt en fjärdedel
            av de intagna på anstalt ett helt behandlingsprogram innan de
            frigavs. Samma år hade ungefär 60 procent av de intagna ett missbruk,
            vanligast var narkotikamissbruk. Bara 37 procent hade inget känt
            missbruk alls. 10 procent hade alkoholmissbruk, 30 procent missbrukade
            narkotika och 18 procent hade ett blandmissbruk. Bland frivårdsklienterna
            var missbruk ännu vanligare, cirka 3 av 4 hade en missbruksproblematik,
            endast 20 procent hade ingen känd missbruksproblematik.
          </p>
          <p xml:id="i-LMMsuaqWibHdW7Ct1N4PCQ">
            Att droger förekommer på anstalter är alldeles för vanligt. 2016
            gjorde 601 drogtester som gav positivt utslag, och över 2 200
            vägranden att lämna drogprov rapporterades.
          </p>
          <p xml:id="i-FakKJWsviqx9D4fsrV92ZH">
            Det är viktigt att alla anstalter är drogfria och att personalen
            ges resurser och möjlighet att kontrollera att drogfriheten efterlevs.
            Det ska råda nolltolerans mot narkotikamissbruk. Narkotikamissbruk
            på anstalt medför ofta ett hotfullt klimat.
          </p>
          <p xml:id="i-E7SjdmkLMz99MUECV4PVbh">
            Behandling ska erbjudas dem som så behöver. Samtliga institutioner
            ska naturligtvis vara drogfria. Vid misstanke om missbruk ska
            tester utföras. Vid vägran att lämna urinprov ska anmärkningssystemet
            användas, vilket ska kunna leda till en senarelagd villkorlig
            frigivning. Detta bör ges regeringen till känna.
          </p>
          <p xml:id="i-3p3XbwCahDMQ4ktHzSyNWG">
            För att motverka förekomsten av narkotika och även andra otillåtna
            försändelser bör dessa kontrolleras mer noggrant. Kristdemokraterna
            och Alliansen har lagt fram förslag på hur vi ska kunna hindra
            kriminell verksamhet från att fortgå i landets fängelser. Ett
            sätt att minimera risken för kriminell verksamhet, såsom införsel
            av narkotika till anstalt, är ökad kontroll av försändelser till
            och från den intagne i anstalt.
          </p>
          <head xml:id="i-EJF1X1hpmJugY624fre617" type="h2">
            Motverka radikalisering
          </head>
          <p xml:id="i-7m4wAo2kfhtzgEnFHBLdbM">
            Kriminalvården har av regeringen fått i uppdrag att kartlägga
            metoder och arbetssätt för det förebyggande arbetet mot våldsbejakande
            extremism bland intagna på svenska fängelser. Kriminalvården ska
            studera hur andra länders arbete ser ut för att motverka radikalisering
            i fängelsemiljö och kriminalvården i stort. Kristdemokraterna
            anser att arbetet är angeläget och vill intensifiera arbetet med
            att motverka radikalisering och rekrytering i svenska fängelser.
            Det är också angeläget att regeringen kontinuerligt följer upp
            Kriminalvårdens uppdrag att motverka radikalisering.
          </p>
          <p xml:id="i-KTcj4An42cmV7uHjiLwh74">
            I Överenskommelsen om åtgärder mot terrorism som slöts mellan
            regeringen och allianspartierna i juni beslutades att nationella
            insatsteam mot extremism skulle införas, att en permanent funktion
            för nationell samordning inrättas och ett stärkt stöd till avhoppare
            byggs upp. I detta ingår att ta fram nationell vägledning och
            uppföljning, en förstärkning av Totalförsvarets forskningsinstituts
            (FOI) uppdrag på området och att Skolverket ska genomföra en kompetensutveckling
            så att lärare bättre ska kunna hantera rasism och extremism i
            klassrummet bland elever i riskzonen. I detta arbete måste kriminalvården
            medverka. I flera fall av terrorism runt om i Europa är det personer
            som sedan tidigare är kända av polisen som kriminella, men inte
            som jihadister, som ligger bakom. Det finns en risk att dessa
            radikaliseras och eftersom de redan bevisat sig besitta ett våldskapital
            är det rimligt att anta att det ligger närmare till hands för
            dessa att genomföra våldsdåd än för andra. Kriminalvården har
            här en mycket viktig roll i att upptäcka, larma om och bekämpa
            extremism. Detta bör ges regeringen till känna.
          </p>
          <head xml:id="i-UeUPiv2M54GmR2Hoeu7bzx" type="h2">
            Villkorad frigivning
          </head>
          <p xml:id="i-5WQbuifbCTgJ76p4bA21KJ">
            Kristdemokraterna menar att personer som inte sköter sig i fängelse
            inte heller ska kunna friges villkorligt utan först efter att
            hela den utdömda strafftiden löpt ut. Det skapar drivkrafter att
            följa de regler som finns, att delta i behandlingsprogram och
            att ta de drogtester som man ombeds att ta.
          </p>
          <p xml:id="i-3jFJVTeFDgUAzgWVJ6yhJe">
            Därtill bör förändringar övervägas när det gäller möjligheten
            till villkorligt medgiven frihet. Det är inte rimligt att de som
            återfallit i likartad brottslighet och på nytt döms till fängelse
            per automatik friges villkorligt efter att två tredjedelar av
            det utdömda fängelsestraffet verkställts. Återfallsförbrytare
            bör avtjäna en tid i fängelset som helt och hållet motsvarar straffvärdet
            för det eller de nya brott hon eller han dömts för. Tiden i anstalt
            bör dock följas av en tidsperiod då den intagne ges möjlighet
            att återanpassa sig till ett liv i frihet. Vi anser att den som
            återfaller i brott och döms till ett nytt fängelse­straff ska
            avtjäna tre fjärdedelar av det nya straffet.
          </p>
          <p xml:id="i-AtUBmuETMSjaCzDw1upGWe">
            Villkorlig frigivning bör även föregås av en farlighetsbedömning.
            Den så kallade Hagamannen som dömdes för en rad överfallsvåldtäkter
            samt mordförsök bedömdes fortfarande vara farlig när han släpptes
            på villkorlig frigivning. Det är bra att reglerna nu ses över.
          </p>
          <p xml:id="i-35VtGJqQPD1BhT1EPRFF6p">
            Sedan riksdagsåret 2014/15 finns det ett tillkännagivande för
            regeringen om att skärpa reglerna för villkorlig frigivning för
            de som återfallit i likartad brottslighet. Kristdemokraterna uppmanar
            regeringen att snarast verkställa detta.
          </p>
          <head xml:id="i-QYisSTnP4QLBqHRJATFeYF" type="h2">
            Unga klienter med restriktioner på häkte
          </head>
          <p xml:id="i-78eEoLHGjY83MHf2QDhP1L">
            Sverige har under flera års tid kritiserats av FN:s tortyrkommitté
            och barnkommitté för att unga på häkten idag sitter med restriktioner
            som innebär att de inte har någon egentlig kontakt med andra människor.
          </p>
          <p xml:id="i-CVxA1isWwGKwQpnXSeAvdt">
            Varje enskild restriktion ska, enligt nya riktlinjer, motiveras
            av åklagaren och det ska dokumenteras. Fortlöpande ska restriktionerna
            omprövas. Av de 9 500 personer som årligen häktas i Sverige är
            det ungefär två tredjedelar som har restriktioner, oftast under
            den första tiden. Vi menar att restriktioner och isolering för
            barn ska användas med yttersta försiktighet för att häktestiden
            inte ska skada den häktade.
          </p>
          <p xml:id="i-58VcK8g32fpKD2kxZnUDQK">
            Regeringen har utsett en utredare vars uppdrag var att lämna
            förslag till att minska användningen av häktning och restriktioner
            (dir. 2015:80) och som nyligen presenterat sina slutsatser. Utredningens
            uppfattning är att restriktioner används i större utsträckning
            än vad som är motiverat, och det finns anledning att tro att vi
            i Sverige överdriver risken för att den som är häktad utan restriktioner
            agerar illojalt.
          </p>
          <p xml:id="i-EkZgz95ssSHWGg5UbiX7c2">
            Sammantaget anser utredningen att det krävs en genomgripande
            förändring i synen på häktning och den kultur som omgärdar och
            har omgärdat denna fråga. Utredningen anser vidare att det är
            angeläget att antalet barn som är intagna på häkten minskar väsentligt.
            För detta behövs ny lagstiftning.
          </p>
          <p xml:id="i-Ptj7dwDj5r2VzyM2ZQNQYd">
            Utredningens förslag innebär bland annat nya alternativ till
            häktning, begränsning av häktningstiderna, utökad restriktionsprövning
            av domstolarna, lagstiftad rätt till mänsklig kontakt och särskilda
            regler för frihetsberövade barn. Det är nu viktigt att höra remissinstanserna
            och därefter fortsätta beredningen. Detta bör ges regeringen till
            känna.
          </p>
          <head xml:id="i-B1oUFSWFCwmucr8UGtWr8p" type="h2">
            Familjefokus i fängelse
          </head>
          <p xml:id="i-EqQzHNN6T5N8nmaJqTLuxk">
            Allt för många återfaller i kriminalitet efter att de avtjänat
            sitt straff. Här krävs förstärkningar för att minska antalet återfall.
            Därtill riskerar sex av tio barn som har någon förälder i fängelse
            att själva hamna i brottslighet.
          </p>
          <p xml:id="i-BbmduQzpsaW6nAM8me7jhP">
            Det är viktigt att arbeta förebyggande i fängelserna. I Wales
            har man lyckats vända trenden genom en familjemetod där man arbetar
            med att hitta drivkraften i föräldraskapet hos den intagne, öka
            antalet besök och göra besöksrummen i fängelserna mer familjevänliga
            för att skapa en miljö som är mer välkomnande för barn. Genom
            att arbeta med ett ökat familjefokus inom kriminalvården i Sverige
            kan stora vinster göras för den enskilde internen, för barnen
            till denne och i det brottsförebyggande arbetet och för samhällsekonomin
            i stort. Detta bör ges regeringen till känna.
          </p>
          <head xml:id="i-MDmAjk6HFedFZnxZkTZkLz" type="h1">
            Gör det lättare att hitta lämplig påföljd för unga brottslingar
          </head>
          <p xml:id="i-QLBH2BgqzHMhB6egfG4chz">
            Kristdemokraterna anser att man bör införa en möjlighet att döma
            ut fler olika typer av påföljder för unga lagöverträdare, däribland
            omplacering, kontaktskyldighet för unga och ungdomsövervakning.
          </p>
          <p xml:id="i-3TN4CB2kp8BVStnL93cZd9">
            En statlig utredning har gjort en översyn av det svenska påföljdssystemet.
            Utredningen föreslår bland annat att det införs två nya ungdomspåföljder:
            kontaktsskyldighet för unga och ungdomsövervakning. Dessa påföljder
            syftar till att fylla det ”glapp” som idag finns när det gäller
            att finna lämplig påföljd för unga lagöverträdare. Det handlar
            dels om när den unge är ovillig att delta i ungdomstjänst eller
            ungdomsvård eller om vårdbehov saknas, samt om de fall då ungdomstjänst
            inte skulle vara tillräckligt ingripande samtidigt som det inte
            finns tillräckliga skäl för sluten ungdomsvård. Kontaktskyldighet
            för unga ska motsvara vad som i dag kan ingå i åtgärden särskilt
            kvalificerad kontaktperson enligt socialtjänstlagstiftningen.
            Socialnämnden i den unges hemort ska vara huvudman för påföljden.
            Ungdoms­övervakning ska innefatta tydliga inskränkningar i den
            unges rörelsefrihet, utan att det innebär institutionsvistelse.
            Utredningens förslag är bra och bör genomföras.
          </p>
          <p xml:id="i-CzUe1P8yZxPP26bBuBhp28">
            Elektronisk övervakning bör användas i ökad utsträckning för
            personer 15–17 år. Detta skapar möjlighet för dem att leva ett
            skötsamt liv, samtidigt som frihetsberövande kan undvikas. Frihetsberövande
            leder till ökad risk att den unge får en brottslig identitet.
          </p>
          <p xml:id="i-K9qMR7LNkmv3XBHrPfC6kf">
            Möjligheten bör också införas att döma ungdomar 15–17 år till
            kontaktskyldighet liknande kvalificerad kontaktperson som finns
            för personer under 15 år och skyddstillsyn för vuxna. Påföljdsutredningen
            föreslog att en ny ungdomspåföljd kallad kontaktskyldighet för
            unga införs. Även ungdomsövervakning finns föreslaget där. Detta
            bereds fortfarande i Regeringskansliet.
          </p>
          <p xml:id="i-LMVC22PoToGaFcRAvmE6HK">
            En påföljd som skulle kunna användas vore en tillfällig omplacering
            av den unge till en form av fosterhem på annan ort. Detta bör
            finnas som ett alternativ för den som är motiverad, som ett alternativ
            till kortare tid av sluten ungdomsvård.
          </p>
          <p xml:id="i-6jkr5rP482YT5EbTTNisoo">
            Riksdagen tillkännagav under riksdagsåret 2014/15 för regeringen
            att se över hur unga under 18 år ska kunna dömas till helgavskiljning
            med elektronisk fotboja, efter ett förslag från Alliansen. Regeringen
            har nu mottagit en utredning, ”Nya ungdoms­påföljder” (Ds 2017:25).
            Förslagen bör skyndsamt genomföras.
          </p>
          <head xml:id="i-M2Pa8PYTyYLBwv6e8mS4F8" type="h2">
            Ökat antal platser vid Statens institutionsstyrelse (Sis)
          </head>
          <p xml:id="i-9vvvLfvnJufN6HZ2C5gLc4">
            De flesta barn och unga som behöver samhällsvård för att exempelvis
            komma bort från droger och kriminalitet kan få hjälp i familjehem
            eller på HVB-hem. För de barn och unga som behöver stå under särskilt
            noggrann tillsyn för att vården ska kunna genomföras är dock en
            skyndsam placering på Sis i många fall det enda alternativet.
            Efterfrågan på fler platser har ökat, och för Kristdemokraterna
            är det prioriterat att öka antalet platser.
          </p>
          <p xml:id="i-EYxgApJYwiZpKS1z66Zosj">
            Regeringen har föreslagit att Sis anslag förstärks med 110 miljoner
            2018 och 150 miljoner kronor per år 2019–2021. Vi instämmer i
            behovet, men utökar Sis anslag ytterligare med 27 miljoner kronor
            2018–2020, under utgiftsområde 9.
          </p>
          <head xml:id="i-3NoPuvMtU1a8j9x1FtvSgS" type="h1">
            Minska risken för skulduppbyggnad under tiden på anstalt
          </head>
          <p xml:id="i-E9sMCK9ksHFMf6Yi9TvGJi">
            Den som är intagen på anstalt är frihetsberövad, med allt vad
            det innebär. Bland annat kan det innebära att det blir svårare
            för den intagne att sköta sin privatekonomi. Detta riskerar att
            leda till att räkningar och hyror ligger obetalda och att ett
            skuldberg därmed byggs upp. Det är mycket viktigt att motverka
            för att återgången till ett normalt, laglydigt liv ska bli smidigare
            och enklare när den intagne återfår sin frihet. Alla som avtjänar
            ett straff i Sverige i dag får en personlig planering för strafftiden,
            en så kallad verkställighetsplan. Alliansen kräver att skuldsanering
            också beaktas i den verkställig­hetsplan som upprättas i början
            av verkställigheten. Åtgärder för att minska den intagnes skuldbörda,
            men som även syftar till att etablera kontakt med Kronofogdemyndigheten
            och andra relevanta aktörer, bör vidtas.
          </p>
          <head xml:id="i-MfYX4uaUS96Ljt4DMPMi7S" type="h2">
            Tiden efter avslutat straff
          </head>
          <p xml:id="i-TrKeSPERBmDkbtovPbLyCh">
            Kriminalvårdens ansvar ska upphöra först då kontakt upprättats
            med socialförvaltningen, arbetsliv, hyresvärd och andra aktörer
            som medverkar till att den frigivne kan starta i ett fungerande
            liv i samhället.
          </p>
          <p xml:id="i-QYS17gkyhCqQGKqYRitjWM">
            Genom regleringsbrev ska Arbetsförmedlingen få ett tydligt uppdrag
            att samverka med Kriminalvården kring utslussningen av personer
            som friges från fängelser eller sluten ungdomsvård.
          </p>
          <p xml:id="i-Ru8Q2z936KWsksTHa9zHCv">
            I socialtjänstlagen ska en tydlig skyldighet införas för kommunerna
            att samverka med Kriminalvården kring utslussning av personer
            från fängelser eller sluten ungdomsvård.
          </p>
          <p xml:id="i-27SjKqB6EKRGjsmt43Emww">
            Det är oerhört viktigt att samhällets stöttning fortsätter även
            efter avtjänat straff. Den frigivne behöver ofta hjälp till bostad,
            arbete, utbildning och andra återanpassande åtgärder för att möjligheten
            att kunna leva ett liv utan brottlighet ska maximeras. När någon
            friges utan vettig sysselsättning, utan bostad, utan socialt nätverk
            drivs de återigen rakt i armarna på de kriminella kretsarna.
          </p>
          <head xml:id="i-TvsAkxDk8Ybwh59DeUiKsQ" type="h2">
            Det civila samhällets betydelse
          </head>
          <p xml:id="i-RBG48kBiRnv3HTX5u6i5FR">
            Frivilligorganisationer ska ha en naturlig plats i återanpassningen
            av den dömde, både före och efter frigivningen. Det civila samhället
            har redan idag stor betydelse för att stötta tidigare dömda personers
            återanpassning. Föreningar bör uppmuntras att finnas med som en
            del i livet före och efter frigivningen. Avhopparjourer, dit kriminella
            kan vända sig när de vill lämna sitt kriminella liv, har sedan
            flera år drivs av bland andra Exit Fryshuset (främst avhoppare
            från nazistisk miljö), Kriminellas revansch i samhället (KRIS)
            och X-CONS. Vi kan inte utgå ifrån att civilsamhället kommer att
            ställa upp automatiskt om inte de ekonomiska förutsättningarna
            finns. Avdragsrätt för gåvor till ideella föreningar, vilket Kristdemokraterna
            drev igenom under alliansregeringen men som avskaffats under nuvarande
            regering, är ett viktigt steg för att stödja civilsamhället ekonomiskt.
            Vi kräver därför att denna rätt återinförs.
          </p>
          <p xml:id="i-Xax5w4jbUAsrkZAFxACgMg">
            Kristdemokraterna vill också ge frivilligorganisationer ersättning
            i förhållande till hur väl de lyckas återanpassa tidigare dömda.
          </p>
          <p xml:id="i-Jp5UGVCWeyiU4XWiA2qAKh">
            På senare år har begreppet ”social impact bonds”, sociala utfallskontrakt,
            etablerats i Storbritannien. Detta innebär att civilsamhället
            får ekonomisk ersättning från staten i förhållande till hur väl
            man lyckas med att återanpassa tidigare brottslingar. De fördelar
            som antas finnas med sociala utfallskontrakt är bland annat incitamentet
            att nå resultat, samt att privat finansiering kan tillhandahållas
            för att skapa en infrastruktur för rehabilitering. Även om man
            ännu inte kan fastslå att sociala utfallskontrakt ger tydliga
            positiva resultat, är konceptet tillräckligt intressant för att
            prövas också i Sverige. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-8RZi5Fb4CGukJx8ZYuRNrS">
              Andreas Carlson (KD)
            </item>
            <item xml:id="i-U4g2BeCVNM3RtEV9CWZmhL">
              Sofia Damm (KD)
            </item>
            <item xml:id="i-M9c3kcjfMJhhnoCYetjmv1">
              Mikael Oscarsson (KD)
            </item>
            <item xml:id="i-VGQpNxA1RU7n1Jrijit4sB">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
