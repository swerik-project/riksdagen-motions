<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-02753">
  <teiHeader>
    <fileDesc>
      <titleStmt>
        <title>med anledning av prop. 2023/24:21 Stärkt tillgång till läromedel</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2753 av Daniel Riazat m.fl. (V)</title>
          <idno type="rdwebb">HB022753</idno>
          <rs type="number">2753</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB022753/text</ref>
          <ref type="dokument_url_html">https://data.riksdagen.se/dokument/HB022753</ref>
          <ref type="dokumentstatus_url_xml">https://data.riksdagen.se/dokumentstatus/HB022753</ref>
          <ref type="pdf">https://data.riksdagen.se/fil/09E69484-6419-4E7C-8F4B-F3E58D0F5DA0</ref>
          <ref type="docx">https://data.riksdagen.se/fil/08663EB0-0D7E-4C02-9740-C76E9E007713</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-FttN4VAgQtX7RJYxKgQiVz"/>
        <correspContext corresp="i-FttN4VAgQtX7RJYxKgQiVz">
          <ref>Proposition 2023/24:21</ref>
        </correspContext>
        <correspAction xml:id="i-HUtAhXqLGs3WNC6v3qZSGA" type="signed"/>
        <correspContext corresp="i-HUtAhXqLGs3WNC6v3qZSGA">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-Hub9ietjLw77KxgdKUu5zx">
          <date when="2023-10-18"/>
          <time when="13:06:29"/>
        </correspAction>
        <correspAction type="reviewed" xml:id="i-TcFG7bk4uS8Mzib3r4wKzs">
          <date when="2023-10-20"/>
          <time when="16:40:49"/>
        </correspAction>
        <correspAction type="dismissed" xml:id="i-Xam8tac2o9wukVJti4ZpjW">
          <date when="2023-10-24"/>
        </correspAction>
        <correspAction type="referred" xml:id="i-3K2cfspH5nJanb3YZrTsy9">
          <date when="2023-10-25"/>
        </correspAction>
        <correspAction type="assigned" xml:id="i-GLh66ebyxSaQPSEuwcrysn">
          <date when="2023-12-19"/>
          <time when="15:47:46"/>
        </correspAction>
        <correspContext corresp="i-GLh66ebyxSaQPSEuwcrysn">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-G4TAYExhEqmtmA84uHbLR3"/>
        <correspContext corresp="i-G4TAYExhEqmtmA84uHbLR3">
          <ref type="uppgift">2023/24:UbU6</ref>
          <ref type="ref_dok_id">HB01UbU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU6</ref>
          <ref type="ref_dok_titel">Stärkt tillgång till läromedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2753 av Daniel Riazat m.fl. (V) med anledning av prop. 2023/24:21 Stärkt tillgång till läromedel</div>
      </div>
      <div type="motBody">
        <div type="motProposal" subtype="förslag">
          <head xml:id="i-KhuhpJoeExgbGphqW7i8p5">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-FWgFo4FhjFtVao3aF2Psz4">
              Riksdagen ställer sig bakom det som anförs i motionen om att
              regeringen bör ge Skolverket i uppdrag att utreda ett inrättande
              av en kvalitetsmärkning av läromedel som är utformad i enlighet
              med läroplanernas värdegrund, och detta tillkännager riksdagen
              för regeringen.
            </item>
          </list>
          <list>
            <item sortKey="Yrkande 2" xml:id="i-Gkp3SdTGPQKdMZt75GVRAk">
              Riksdagen ställer sig bakom det som anförs i motionen om att
              regeringen bör tillsätta en utredning som undersöker att det finns
              relevanta tryckta läromedel som följer respektive ämnes fastställda
              kursplan, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-Gmi6TVvkMsRTTEYKra6iGb">
              Riksdagen ställer sig bakom det som anförs i motionen om att
              regeringen bör återkomma med ett lagförslag som innebär att elever
              inom vuxenutbildning enbart ska förväntas hålla sig med enstaka
              lärverktyg och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YSH5LQUW3jXnej2Z9Keu7d">
            2 Inledning
          </head>
          <p xml:id="i-UP18hoJdo2hxVGVcgRUSEe">
            För Vänsterpartiet är det av yttersta vikt att den tryckta boken
            trots en alltmer digitaliserad värld har sin givna plats i dagens
            undervisning och att elever och lärare har tillgång till sakliga
            och allsidiga läromedel. Nedskärningarna inom grundskolan har
            lett till en sämre tillgång till aktuella, allsidiga och objektiva
            läroböcker och andra läro­medel. Trots propositionens goda ambitioner,
            som Vänsterpartiet stöder, går det inte att komma ifrån den verklighet
            som dagens skolor verkar i.
          </p>
          <p xml:id="i-L72cyVQXR7LxxKzNLv6hew">
            Sveriges kommuner och regioner är satta under hård ekonomisk
            press. Den höga inflationen driver upp kostnaderna för de flesta
            inköp. I sin budget valde regeringen att inte kompensera kommunsektorn
            för de stigande kostnaderna. Detta har resulterat i stora sparbeting
            runt om i landet. Samtidigt konstaterar Sveriges Lärare i ett
            statistiskt faktablad från 2023 att klasserna redan i dag är för
            stora. Bland de lärare som svarat på undersökningen uppger 27
            procent att gruppstorlekarna i skolan gör att eleverna inte hinner
            lära sig det de ska. Därför måste kommunerna i allmänhet och skolorna
            i synnerhet tillföras mer resurser från staten för att propositionen
            ska få önskad effekt på elevernas kunskapsutveckling. Vänsterpartiet
            har ytterligare ett antal synpunkter på propositionens förslag
            som redovisas nedan.
          </p>
          <head type="h1" xml:id="i-JK5m3oAFyEnnyag3PAkAsW">
            3 Läromedlens kvalitet
          </head>
          <p xml:id="i-6HMpNC8g4U51FuNPCtSke6">
            De värden som skolan ska förmedla är människolivets okränkbarhet,
            individens frihet och integritet, alla människors lika värde,
            jämställdhet mellan kvinnor och män samt solidaritet med svaga
            och utsatta. Undervisningen ska dessutom vara saklig och allsidig.
            Dock förmedlar läromedlen som används i skolan ofta något helt
            annat.
          </p>
          <p xml:id="i-UjN7JqQHi7jttAEFdmdMtd">
            Fördomar och stereotypa föreställningar kring vad som är manligt
            och kvinnligt samt trångsynthet bevaras och befästs i skolan när
            dess roll borde vara att bryta desamma. Det kritiska tänkandet
            och granskandet måste få större tyngd i under­visningen redan
            tidigt i grundskolan. Skolorna måste därför ta större ansvar när
            det gäller inköp och inventering av läroböcker.
          </p>
          <p xml:id="i-7jChNoVp7A2YpGXA1iNVUp">
            Ansvaret för att undervisningen utformas i enlighet med läroplanernas
            värdegrund ligger på huvudmännen, rektorer och lärare. Där bör
            det också ligga. Huvudmännen har ett stort ansvar att skapa rimliga
            förutsättningar att värdera de läroböcker som ska användas i undervisningen.
          </p>
          <p xml:id="i-CZLNgE1btA6DSAm5eHSkiW">
            Läromedelsutredningen (SOU 2021:70), som propositionen bygger
            på, föreslog att regeringen eller den myndighet som regeringen
            föreslår ska få fastställa kvalitets­kriterier för läromedel.
            Detta förslag har regeringen valt att inte gå vidare med. Vänsterpartiet
            instämmer i de remissvar som kommit från bl.a. Jämställdhets­myndigheten
            om att det vore önskvärt att ha kriterier som inkluderar jämställdhets­perspektivet.
          </p>
          <p xml:id="i-w7tdAN9R1WT2RD3PYggYu">
            För att underlätta för skolorna vid inköp av läromedel och för
            att sätta press på läromedelsförlagen bör det inrättas en kvalitetsmärkning.
            Regeringen bör därför ge Skolverket i uppdrag att utreda ett inrättande
            av en kvalitetsmärkning av läromedel som är utformad i enlighet
            med läroplanernas värdegrund. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-QW3P2z74nx4XTto7yNc4m8">
            4 Tillgången till relevanta läromedel
          </head>
          <p xml:id="i-FF5QQaHqP9vFF77hx6EXYQ">
            Läromedelsutredningen föreslog ett inrättande av ett produktionsstöd
            till läromedel där det råder brist, exempelvis inom modersmål,
            nationella minoritetsspråk och yrkes­ämnen. Vänsterpartiet välkomnar
            att Skolverket fått medel och ett uppdrag att stödja produktion
            och utveckling av läromedel inom nationella minoritetsspråk för
            förskolan, övriga frivilliga skolformer och för de obligatoriska
            skolformerna. Men det råder brist inom betydligt fler ämnen, vilket
            Läromedelsutredningen belyste. När kraven dessutom utökas till
            att alla elever har rätt till tryckta läromedel som följer kursplanen
            så blir det ännu viktigare att säkerställa att dessa läromedel
            finns. Regeringen bör därför tillsätta en utredning som undersöker
            att det finns relevanta tryckta läromedel som följer respektive
            ämnes fastställda kursplan. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-EsDbQpWY6RTDpZSQrvV9TK">
            5 Läromedel på komvux
          </head>
          <p xml:id="i-WjsBjvwHH62yVJT3kVYP5D">
            För Vänsterpartiet är det viktigt att alla människor har rätt
            till flera chanser och likvärdiga möjligheter till utbildning.
            Inköpen av kurslitteratur är en stor ekonomisk börda för många
            studerande. Att den som studerar måste köpa sin egen kurslitteratur
            kan ses som ett avsteg från principen om avgiftsfrihet för utbildningen.
            För den som läser samma utbildning under tonåren kostar det ingenting.
            Samtidigt kan det ibland också vara problem att få tag på vissa
            böcker när de säljer slut i bokhandeln. Skol­biblioteken köper
            förstås inte heller in tillräckligt många exemplar av varje bok
            för att de ska räcka till alla. Om huvudmännen köper in böcker
            underlättar det även för lärarnas planering eftersom de vet vilken
            bok de kommer att arbeta med de närmaste åren i stället för att
            behöva anpassa sig efter bokförlagens årliga utgivning.
          </p>
          <p xml:id="i-QU7AEoNQkiwmA1MGfeg1xi">
            Läromedelsutredningen föreslog att elever inom kommunal vuxenutbildning
            på grundläggande nivå ska få tillgång till läromedel utan kostnad.
            Regeringen väljer i stället att lägga ett lagförslag som bl.a.
            innebär att huvudmannen kan besluta att lärverktyg som varje elev
            inom utbildning på grundläggande eller gymnasial nivå eller inom
            anpassad utbildning på grundläggande eller gymnasial nivå har
            för eget bruk och får behålla som sin egendom, ska anskaffas av
            eleverna själva eller erbjudas mot avgifter som högst motsvarar
            huvudmannens anskaffningskostnader. Vänsterpartiet anser att det
            behövs en skarpare reglering så att inte kostnader vältras över
            på de studerande. Regeringen bör återkomma med ett lagförslag
            som innebär att elever inom vuxenutbildning enbart ska förväntas
            hålla sig med enstaka lärverktyg. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-3gqUCuA9oENE7HDo7uRMip" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-KwBNNHFKGpq5kyFZ38K1RZ" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-JQF7gFPrnu3jSDQNjHDQxh" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-9cpEhgtRYSB1AeJnbqR5ws" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-Ak5wP61QRLPtE8HFFKrPFS" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-23NksHF8n8bBYFrxxR5ZRd" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
