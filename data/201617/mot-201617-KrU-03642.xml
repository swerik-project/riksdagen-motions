<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03642">
  <teiHeader>
    <fileDesc>
      <titleStmt>
        <title>med anledning av prop. 2016/17:116 Kulturarvspolitik</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3642 av Rossana Dinamarca m.fl. (V)</title>
          <idno type="rdwebb">H4023642</idno>
          <rs type="number">3642</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023642/text</ref>
          <ref type="dokument_url_html">http://data.riksdagen.se/dokument/H4023642</ref>
          <ref type="dokumentstatus_url_xml">http://data.riksdagen.se/dokumentstatus/H4023642</ref>
          <ref type="docx">http://data.riksdagen.se/fil/4F72A3EE-C4C7-4B9E-8869-25108DE1EEC5</ref>
          <ref type="pdf">http://data.riksdagen.se/fil/C11AE3E2-E8C8-43A8-8E92-9BD694E3DCCD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5oPP1JCXmfmUwHmtFs6XJR" type="basedOn"/>
        <correspContext corresp="i-5oPP1JCXmfmUwHmtFs6XJR">
          <ref>Proposition 2016/17:116</ref>
        </correspContext>
        <correspAction xml:id="i-6dqcsdR4wkL1GgGwsK3Ps1" type="signed"/>
        <correspContext corresp="i-6dqcsdR4wkL1GgGwsK3Ps1">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-UngiGouhgs1Eo7QDiJKNey" type="submitted">
          <date when="2017-03-15"/>
          <time when="13:13:41"/>
        </correspAction>
        <correspAction xml:id="i-BVsD46YqNmc4pLsSSFA1ov" type="reviewed">
          <date when="2017-03-22"/>
          <time when="15:01:11"/>
        </correspAction>
        <correspAction xml:id="i-KrBL9EAACFbc2dg8ztZc5o" type="dismissed">
          <date when="2017-03-23"/>
        </correspAction>
        <correspAction xml:id="i-WUQoCHnw9rFTMR877VPDV4" type="referred">
          <date when="2017-03-24"/>
        </correspAction>
        <correspAction xml:id="i-WmCYoEbSbPNbgGCRBKDn2Z" type="assigned">
          <date when="2018-02-19"/>
          <time when="22:23:08"/>
        </correspAction>
        <correspContext corresp="i-WmCYoEbSbPNbgGCRBKDn2Z">
          <ref type="assignedTo">Kulturutskottet</ref>
        </correspContext>
        <correspAction xml:id="i-DFvmbZyx2gSL8JCNNDVCJN" type="behandlas_i"/>
        <correspContext corresp="i-DFvmbZyx2gSL8JCNNDVCJN">
          <ref type="uppgift">2016/17:KrU9</ref>
          <ref type="ref_dok_id">H401KrU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VpeHZndu2gVii4DxHUbsjD" type="motHeader">
        <div xml:id="i-JdHLPbXwFBzfbQCqbVZeNP" type="motTitle">
          Motion till riksdagen 2016/17:3642 av Rossana Dinamarca m.fl.
          (V) med anledning av prop. 2016/17:116 Kulturarvspolitik
        </div>
      </div>
      <div xml:id="i-ThydgCiBTi2hwywwu7EUeS" type="motBody">
        <div xml:id="i-4GpxDrXWCWfKcsA2EbJ54t" type="motProposal" subtype="förslag">
          <head xml:id="i-QPxWKJyMwpoXChLamjbTcr">
            Förslag till riksdagsbeslut
          </head>
          <list xml:id="i-QqBXe7zVgvAjkyT1YBjYXx" style="ol">
            <item xml:id="i-5j1N7JNKejfSMSE8BEoQpE">
              Riksdagen ställer sig bakom det som anförs i motionen om att
              regeringen bör utreda om och hur ett uppdrag riktat till skolhuvudmännen
              kan utformas i syfte att stärka samverkan mellan skolväsendet
              och kulturarvsinstitutionerna och tillkännager detta för regeringen.
            </item>
            <item xml:id="i-J3jca6dbxCm8NNuZ6JYacB">
              Riksdagen ställer sig bakom det som anförs i motionen om att
              regeringen bör vidta åtgärder för att säkerställa att både de
              språk och berättelser som fanns före 1809 och de som tillkommit
              senare får samma självklara utrymme när folkminnena ska nedtecknas
              och dokumenteras och tillkännager detta för regeringen.
            </item>
            <item xml:id="i-76ip59vusnG5uBsk5V26q8">
              Riksdagen ställer sig bakom det som anförs i motionen om att
              regeringen bör återkomma med ett förslag där definitionen av vad
              ett museum är tydligare motsvarar International Council of Museums
              (ICOM) definition och tillkännager detta för regeringen.
            </item>
            <item xml:id="i-7R9eHsaVHj67akPVAwhqgg">
              Riksdagen ställer sig bakom det som anförs i motionen om att
              regeringen bör vidta lämpliga åtgärder för att påskynda digitaliseringen
              av det filmiska kulturarvet och tillkännager detta för regeringen.
            </item>
          </list>
        </div>
        <div xml:id="i-16kCPymKgbZy37PcYwgwJm" type="motContent">
          <head xml:id="i-Lm1Zt8SRJ8NaLaEbyR5Pz6" type="h1">
            Inledning
          </head>
          <p xml:id="i-Dd3Rkog9Tk9h3en3wtwhGX">
            Kultur är en tolkning av oss, av vår tid, vårt förflutna och
            våra visioner. Kulturarv handlar inte bara om historia och dåtid,
            utan även om nutid och framtid. Kunskap om både samtidens skeenden
            och den bakomliggande historien bidrar till vår förståelse av
            vilka vi är i dag och hur vi kan forma vår framtid. För att våga
            tro på framtiden är insikten om att vårt samhälle alltid är under
            förändring avgörande. Det samhälleliga kulturarvsansvaret måste
            innefatta hela kulturarvet, såsom kvinnornas kulturarv, lokalsamhällets
            folkliga kultur, teatrarnas och filmhistoriens skatter, museiföremål,
            de nationella minoriteternas och de invandrade gruppernas kulturarv
            och hela klassamhällets historia ur olika perspektiv. Lärdomar
            från historien och tillgången till ett levande kulturarv – till
            hela den komplexa rikedomen av olika erfarenheter som är vår historia
            – ger oss den nödvändiga kompassen för att vi ska kunna orientera
            oss såväl i vår samtid som i vår framtid.
          </p>
          <p xml:id="i-Lo3iuZrpBbYBJCtzLPYQ7i">
            Museer och arkiv är exempel på folkbildande institutioner och
            bärare av vårt kulturarv, institutioner för vårt kollektiva minne,
            arenor för kulturella möten och uttrycksformer. Våra kulturarvsinstitutioner
            ska användas i sökandet efter vår historia och som arenor för
            att levandegöra och visa upp den. Museer och arkiv bör, med användande
            av modern teknik, göras till öppna dynamiska kultur- och forskningscentrum
            för såväl dagens som morgondagens brukare. De ska uppmuntra professionell
            forskning om vår historia men också uppmuntra och ge stöd till
            initiativ av grupper av vanliga ortsbor, föreningar och skolklasser
            som söker sin och sin bygds, sitt samhälles, historia.
          </p>
          <p xml:id="i-NWBBMS2rTBpqGPruzeDpsc">
            Vänsterpartiet är överlag positivt inställt till de förslag regeringen
            presenterar i sin proposition. Vad det gäller de bedömningar som
            regeringen i övrigt presenterar och de kommande ändringar som
            aviseras har vi en mer blandad inställning.
          </p>
          <head xml:id="i-34hgWFS71bPWzrGeB2NjG2" type="h1">
            Arbetslivsmuseum
          </head>
          <p xml:id="i-TH15xrLeRkLvWDnAQJyZGb">
            Arbetslivsmuseerna berättar om, gestaltar och levandegör på olika
            sätt hur arbetet, arbetslivet och till viss del även livet vid
            sidan om arbetet har sett ut genom historien. I dag finns det
            ca 1 500 arbetslivsmuseer i Sverige. Museerna drivs till största
            delen av ideellt arbetande personal och deras samlingar är mycket
            omfattande.
          </p>
          <p xml:id="i-3hGF5BbzjDUMXVW5f7ULM6">
            I propositionen gör regeringen bedömningen att anslaget till
            arbetslivsmuseerna bör breddas så att det även omfattar ”annat
            ideellt kulturarvsarbete”, varmed möjligheten för andra aktörer
            än just arbetslivsmuseerna att få ta del av dessa medel öppnas.
          </p>
          <p xml:id="i-HfXM1F3YqhWsnMNBAu4L8d">
            Vänsterpartiet är mycket mån om att de viktiga arbetslivsmuseerna
            och deras verksamhet ska finnas kvar och utvecklas. Att bredda
            anslaget på det sätt som regeringen i propositionen ger uttryck
            för att vilja göra skulle vara olyckligt och direkt dåligt, då
            det enligt vår bedömning riskerar att medföra att arbetslivsmuseerna
            får mindre pengar och därmed sämre förutsättningar för att bedriva
            sin viktiga verksamhet.
          </p>
          <head xml:id="i-CtQpNMwLGCYhAnCbxt9FFP" type="h1">
            Riksutställningar
          </head>
          <p xml:id="i-BXo3ZYMfLRy3czNegQaUBS">
            Vänsterpartiet är alltjämt skeptiskt till att Riksutställningar
            ska avvecklas som myndighet och att ett flertal av dess uppgifter
            överförs och inordnas i Riksantikvarieämbetet i samband med detta.
            Båda verkar inom samma sektor, men har i dag helt olika kompetens
            och ingång i kulturarvsarbetet. Vi är bl.a. oroliga för att delar
            av kompetensstödet till museerna faller bort.
          </p>
          <head xml:id="i-95gL1AKHHDhk2H4o5tW9x9" type="h1">
            Kulturarvsinstitutionerna och skolväsendet
          </head>
          <p xml:id="i-UpieuUNdM7dejB42nJSN5A">
            Det är positivt att regeringen vill främja en ökad samverkan
            mellan kulturarvsinstitutionerna och skolväsendet. Vänsterpartiet
            håller det dock för sannolikt att Riksantikvarieämbetet svårligen
            kan åstadkomma någon större förändring på området på egen hand.
            Skolans möjligheter att nyttja museerna försvann när skolan började
            med nettotid kontra bruttotid. Över en natt minskade antalet skolvisningar
            avsevärt. Vänsterpartiet anser därför att det även behöver ges
            ett tydligt uppdrag till skolan för att exempelvis antalet skolvisningar
            ska kunna öka och samverkan förbättras. Regeringen bör därför
            utreda om och hur ett uppdrag riktat till skolhuvudmännen kan
            utformas i syfte att stärka samverkan mellan skolväsendet och
            kulturarvsinstitutionerna. Detta bör riksdagen ställa sig bakom
            och ge regeringen till känna.
          </p>
          <head xml:id="i-8F2WNPWCXVspjdBQe6bdfu" type="h1">
            Det immateriella kulturarvet
          </head>
          <p xml:id="i-PW2zsFjpQNULwTbUpTAFJy">
            Sverige är inte ett land som enbart är ”svenskt” och har aldrig
            varit det. Gränser har flyttats och invandring såväl som utvandring
            har alltid pågått och ovärderliga bidrag till vår kultur och vårt
            lands utveckling har lämnats. Den s.k. svenskheten är något relativt
            modernt. I början av 1800-talet, i samband med 1809 års krig och
            att landet fick en ny regeringsform, skedde en djupgående förändring
            och en helt ny identitet skapades. Det nya Sverige som skapades
            var inte bara något geografiskt och konstitutionellt nytt utan
            det var också på ett avgörande sätt fråga om en mental förändring.
            Poesin, språket och historieskrivningen fick till stor del definiera
            den nya svenskheten. Nationalistiska strävanden efter att bygga
            enspråkiga stater i en mångkulturell värld har dock inneburit
            förtryck av minoriteter. Så även i Sverige där både själva språken
            (som finska, meänkieli och samiska) och de människor som talade
            dessa språk fick utstå ett stort förtryck i skapandet av det nya
            Sverige. Detta ledde till att många berättelser och röster tystades
            då men även är tysta i dag. För Vänsterpartiet är det grundläggande
            att olika röster får komma till tals och att olika erfarenheter
            känns igen i den offentligt stödda kulturen.
          </p>
          <p xml:id="i-MgRurvYydpDJcrXTveHxpp">
            Regeringen bör vidta åtgärder för att säkerställa att både de
            språk och de berättelser som fanns före 1809 och som tillkommit
            senare får samma självklara utrymme när folkminnena ska nedtecknas
            och dokumenteras. Detta bör riksdagen ställa sig bakom och ge
            regeringen till känna.
          </p>
          <head xml:id="i-9q4LB1sCabrM5ddnvod3g8" type="h1">
            En ny museilag
          </head>
          <p xml:id="i-6W5YD5yPTRWivp1Z8un4Hh">
            Vänsterpartiet välkomnar förslaget om en ny museilag som på ett
            tydligare och mer långsiktigt sätt slår fast museernas fria ställning,
            roll och funktion. I lagförslagets andra paragraf anges vad som
            avses med ett museum. Flera remissinstanser kritiserade utredningens
            förslag till definition och angav att det skulle vara bättre om
            den av International Council of Museums (ICOM) framtagna och etablerade
            definitionen användes i stället. Regeringen tillmötesgår visserligen
            dessa synpunkter genom att – i linje med ICOM:s definition – förtydliga
            beskrivningen och presentera ett lagtextförslag som delvis skiljer
            sig från utredningens. Vänsterpartiet anser dock inte att det
            är tillräckligt. Regeringen bör återkomma med ett förslag där
            definitionen av vad ett museum är tydligare motsvarar ICOM:s definition.
            Detta bör riksdagen ställa sig bakom och ge regeringen till känna.
          </p>
          <head xml:id="i-2QToTyBEj48NjLHKnGehDr" type="h1">
            Det filmiska kulturarvet
          </head>
          <p xml:id="i-SLqKWmChG6c2K4CBFxemvq">
            Avslutningsvis vill vi även understryka att arbetet med att digitalisera
            och restaurera det filmiska kulturarvet är av mycket stor vikt.
            I dag görs och visas film nästan uteslutande digitalt. Den analoga
            filmtekniken är helt på väg ut. I Filminstitutets arkiv finns
            2 600 svenska långfilmer och över 6 000 kortfilmer. Om kommande
            generationer ska kunna ta del av vårt filmiska kulturarv, från
            sent 1800-tal till 2000-tal, måste det digitaliseras. Vänsterpartiet
            anser att det svenska filmiska kulturarvet har lika stor vikt
            som andra kulturarv och inte får förfalla. Det filmiska kulturarvet
            får inte heller vara otillgängligt för allmänheten. Med en digitalisering
            kan filmerna visas på alla digitala biografer och på webben, via
            dvd och tv m.m. Det handlar kort sagt om en historisk möjlighet
            att göra kulturarvet tillgängligt i stor skala, samtidigt som
            det finns en historisk risk att större delen av filmarvet går
            förlorad om inte denna chans tillvaratas.
          </p>
          <p xml:id="i-JGmfhBrGjREroy7qBaaZYx">
            I den takt som digitaliseringen av filmarvet sker i dag kommer
            det att dröja åtskilliga decennier innan det är klart. Dessutom
            är den samlade bedömningen att den utrustning som krävs för storskaliga
            digitaliseringsprojekt inte kommer att finnas tillgänglig i mer
            än en ytterst begränsad tidsperiod framöver på grund av brist
            på reservdelar och möjlighet till service. Även tillgång till
            kompetens kan inom en relativt snar framtid bli en bristvara och
            ett problem. Vänsterpartiet har under många år lyft denna fråga
            och är mycket angeläget om att kraftfulla åtgärder vidtas omgående.
            Regeringen bör därför vidta lämpliga åtgärder för att digitaliseringen
            av det filmiska kulturarvet påskyndas. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-CvPi3emXuqbfBut9bjehhQ" type="signatureBlock">
          <list xml:id="i-ooRDwuSyyZJ2YMq2WtKmN">
            <item xml:id="i-MNrfA3SQYHA5BHzEBAKxU1" type="signature">
              Rossana Dinamarca (V)
            </item>
            <item xml:id="i-RAmZig2QndVppugLV7sf6w" type="signature">
              Nooshi Dadgostar (V)
            </item>
            <item xml:id="i-Q2zGSg6LDJmyi1mPpMsQoK" type="signature">
              Lotta Johnsson Fornarve (V)
            </item>
            <item xml:id="i-MvkMGhsbgRtPPeSHayf2n8" type="signature">
              Maj Karlsson (V)
            </item>
            <item xml:id="i-2ptj9yNoBcocyUdrnyg5wW" type="signature">
              Karin Rågsjö (V)
            </item>
            <item xml:id="i-FyuVjThFjWeMtx6QcMQZbg" type="signature">
              Linda Snecker (V)
            </item>
            <item xml:id="i-Mgqr8i6fxFg49yMTvtPZos" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
