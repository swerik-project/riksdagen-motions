<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-02366">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2366 av Mikael Eskilandersson m.fl. (SD)</title>
          <idno type="rdwebb">H6022366</idno>
          <rs type="number">2366</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6022366/text</ref>
          <ref type="dokument_url_html">http://data.riksdagen.se/dokument/H6022366</ref>
          <ref type="dokumentstatus_url_xml">http://data.riksdagen.se/dokumentstatus/H6022366</ref>
          <ref type="docx">http://data.riksdagen.se/fil/A52F107E-8C51-4346-B039-60EC57E7884A</ref>
          <ref type="pdf">http://data.riksdagen.se/fil/F3BD8F76-2EA3-43DF-A825-D61DB5F9CDEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Pc6CxCYarhiEGDKeohDLS" type="signed"/>
        <correspContext corresp="i-8Pc6CxCYarhiEGDKeohDLS">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction type="submitted" xml:id="i-QLc3CoD2vso2HMThDmWeoK">
          <date when="2018-11-30"/>
          <time when="09:01:01"/>
        </correspAction>
        <correspAction type="reviewed" xml:id="i-WdjCJCZJHuQfdt8BZ4HXpq">
          <date when="2018-11-30"/>
          <time when="10:06:58"/>
        </correspAction>
        <correspAction type="referred" xml:id="i-PGzvrfn99MEG8ZVcwQ8xKw">
          <date when="2018-12-05"/>
        </correspAction>
        <correspAction type="assigned" xml:id="i-S8YUN6QFFBkkNZT7GW4mQX">
          <date when="2018-12-17"/>
          <time when="17:27:45"/>
        </correspAction>
        <correspContext corresp="i-S8YUN6QFFBkkNZT7GW4mQX">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-YTdAHqs9sChqtDQHdDgzfS"/>
        <correspContext corresp="i-YTdAHqs9sChqtDQHdDgzfS">
          <ref type="uppgift">2018/19:CU1</ref>
          <ref type="ref_dok_id">H601CU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2366 av Mikael Eskilandersson m.fl. (SD) Utgiftsområde 18 Samhällsplanering, bostadsförsörjning och byggande samt konsumentpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-N2dnfk8KwH3PTCrgFzzJRj">
            Förslag till riksdagsbeslut
          </head>
          <list style="ol">
            <item xml:id="i-5q8q143MeXH8Bq6xtPCQMM">
              Riksdagen anvisar anslagen för 2019 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1 i motionen.
            </item>
            <item xml:id="i-ACMkofdcS6WY9KxvaaaE4t">
              Riksdagen ställer sig bakom det som anförs i motionen om förstärkning
              till Lantmäteriet och tillkännager detta för regeringen.
            </item>
            <item xml:id="i-PDNxjNGDhGBg4RhXeeyhWa">
              Riksdagen ställer sig bakom det som anförs i motionen om att
              förändra anslaget 1:7 till anslag för områdesplanering för tryggare
              förorter och tillkännager detta för regeringen.
            </item>
            <item xml:id="i-PULHNwbhsgADAyBsVRGoCA">
              Riksdagen ställer sig bakom det som anförs i motionen om att
              förändra anslagssyftet för 1:8 i enlighet med motionen och tillkännager
              detta för regeringen.
            </item>
            <item xml:id="i-3E93A4dwxa4KAoM5rzGQEK">
              Riksdagen ställer sig bakom det som anförs i motionen om förstärkning
              av anslaget till äldre- och studentbostäder och tillkännager detta
              för regeringen.
            </item>
            <item xml:id="i-SLSJmapfdntYC4Q1X6zEHd">
              Riksdagen ställer sig bakom det som anförs i motionen om nytt
              anslag till regional bostadsplanering och tillkännager detta för
              regeringen.
            </item>
            <item xml:id="i-61cbGvjtytmE4AfZqwrqh3">
              Riksdagen ställer sig bakom det som anförs i motionen om nytt
              anslag för tillgänglighetsanpassning av bostäder och tillkännager
              detta för regeringen.
            </item>
            <item xml:id="i-ThXNYUtXjmd3XN4jdsPvmv">
              Riksdagen ställer sig bakom det som anförs i motionen om att
              anta ett nytt konsumentpolitiskt mål och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-HvBAd48Pik24DjiB64Podo">
            Sverigedemokraternas bostads- och konsumentpolitik
          </head>
          <p xml:id="i-SzBB6vqy8GyBGjbfuMTJQA">
            Utgiftsmotionen för utgiftsområde 18 beskriver Sverigedemokraternas
            avvikande anslag från regeringens budget och satsningar utöver
            regeringens anslag. I våra kommitté­motioner beskrivs vår bostads-
            och konsumentpolitik närmare. Sverigedemokraterna följer inte
            upp hela regeringens anslag för områdena 1:2, 1:3, 1:7, 1:8, 1:9
            och 1:11 men fullföljer redan ingångna avtal.
          </p>
          <head type="h1" xml:id="i-vXqy8cvBCNNWyXKAURpZh">
            Framförhållning inom bostadspolitiken
          </head>
          <p xml:id="i-LFgLFMZwqrgASiV5PmumMb">
            Ett hem är grunden för ett tryggt liv och i förlängningen är
            en fungerande bostadspolitik en förutsättning för ett välmående
            samhälle. Det ska finnas ett boende för alla, oavsett ekonomi.
            Sverigedemokraterna lägger stor vikt vid att barn får en stabil
            uppväxt, unga ges goda förutsättningar att både bo och studera
            och att anpassade och trygga boende­former tillhandahålls våra
            äldre. Bostadspolitiken ska skapa förutsättningar för människor
            att bo och leva i de bostadsformer som passar den egna livssituationen
            bäst. Sverigedemokraternas vision är ett fungerande samhälle där
            alla människor bor trivsamt på den plats de önskar och det är
            lätt att flytta och hitta ny bostad.
          </p>
          <p xml:id="i-XpSGqE76yFWzDJFPrsPMyv">
            Antalet otrygga och utsatta områden i Sverige ökar, bostadsområdena
            blir allt mer trångbodda och segregationen breder ut sig. Under
            en lång tid har det har saknats framförhållning i bostadspolitiken
            vilket har lett till en allvarlig bostadsbrist och trångboddhet.
            Detta har främst drabbat nybildade familjer, studenter och unga
            som söker sin första bostad. Samtidigt har det blivit svårare
            att finansiera sitt boende på grund av nyproduktionens höga hyror
            och marknadens prisutveckling. Den excep­tionellt höga migrationen
            till Sverige är uppenbart en av de tyngsta orsakerna till bostadsbristen.
            Med Sverigedemokraternas migrationspolitik skulle färre människor
            söka sig till Sverige och förutsättningarna att bygga nya bostäder
            i proportion till behovet skulle därmed kraftigt förbättras. En
            ansvarsfull migrationspolitik är den viktigaste men långt ifrån
            den enda åtgärden som Sverigedemokraterna föreslår för att komma
            till rätta med bostadsbristen. Sverigedemokraterna ser ett behov
            av långsiktig planering för tillgång på bostäder, regelförenklingar
            inom byggprocessen och samspel med infrastrukturen. Vidare behövs
            breda åtgärder för att aktivera flyttkedjan. Här är samtidigt
            en trygg boendemiljö, gemenskap och kultur viktiga delar där den
            estetiska utformningen av bostäderna binder samman dessa och skapar
            en hållbar helhet.
          </p>
          <head type="h1" xml:id="i-NSJqi1EtG4D8Rcv3QY1w9Y">
            Boendemiljö
          </head>
          <p xml:id="i-2bhMXTEJdS9Fwo5BWL4Tjs">
            Boendemiljön är viktig för att skapa trivsel och hemkänsla för
            invånarna, vår omgivning påverkar oss mycket, vilket ska vara
            en prioriterad aspekt vid bostadsbyggande och områdesplanering.
            Att bygga vackert är en viktig inriktning i vår bostadspolitik
            och där vi även ska se till att bevara Sveriges rika byggnadstradition.
            Ett sätt att värna det kulturella och estetiska arvet kan vara
            att införa en så kallad kulturell planering. Det är i korthet
            en metod som i samhällsbyggnadsfrågor sätter fokus på den unika
            platsens förutsättningar, historia och den omgivande bebyggelsestrukturen.
          </p>
          <head type="h1" xml:id="i-VUsZL2nwtiUgbFtaD555XH">
            Integration på bostadsområdet
          </head>
          <p xml:id="i-3pEAiGmCFqg98HTzHct38B">
            Med en ökad tillgång på bostäder och lägre kostnader i både inköp
            och hyra, ges fler möjlighet till eget boende, ansvar, minskad
            trångboddhet och delaktighet i samhället. Detta kombinerat med
            ett beslut om noll asylinvandring tillika anhörighetsinvandring
            till asylsökande kommer på sikt att skapa balans på bostadsmarknaden.
            Integrationen försvåras idag av EBO-lagen, en lag som ger asylsökande
            rätt att bosätta sig var de vill i landet under tiden som deras
            asylansökan prövas. Under alltför många år har Sverige tagit emot
            fler migranter än vad samhället har klarat av. Bostadsområden
            har blivit allt mer överbefolkade och därmed segregerade vilket
            lett till att utanförskapet har förstärkts och trångboddheten
            blivit allt värre. EBO-lagen har gjort att vissa kommuner fått
            svårt att upprätthålla det allmänna kommunala ansvaret då fler
            bor i lägenheterna och bostadsområdena än vad de är avsatta för.
            Detta försvårar för många kommuner att anpassa samhällsservicen
            efter befolkningen vilket går ut över kvaliteten inom skola och
            vård. Trångboddheten ökar slitaget på lägenheter, leder till ökat
            fusk med bostads­bidrag, svarthandel med andra-, tredje- och fjärdehandskontrakt
            eller försäljning av hyreskontrakt och har skapat inlåsningseffekter.
            Ett första steg är att avskaffa EBO-lagen samt införa lägenhetsregister
            och möjliggöra för fastighetsägare att reglera antalet boende
            i en lägenhet.
          </p>
          <head type="h1" xml:id="i-SPeYSDwSoPReMss6ZqnxkX">
            Ökad konkurrens och finansiering av bostäder
          </head>
          <p xml:id="i-LUEEijnxhpoVS16YZMnN5E">
            Behovet av ökad konkurrens är påtaglig och en ökad anbudskonkurrens
            mellan byggbolagen skulle kunna minska byggkostnaderna. En utredning
            behövs för att öka konkurrensen mellan byggbolagen och för att
            se över förutsättningarna för byggbolag att finansiera större
            byggprojekt. En del av att öka utbudet av bostäder är att ge möjlighet
            till eget ägt boende. Finansieringen av bostäder kan ske på en
            rad olika sätt där staten behöver underlätta för bostadsköpen.
            För att långsiktigt skapa bättre förutsättningar för att äga sin
            bostad behövs en utredning om olika finansierings­alternativ.
            Man bör titta närmare på sådant som en översyn av bolånetaket
            för de mindre kapitalkrävande bostäderna, inriktning på bankernas
            totala utlåning som kan ges större fokus för att ge mer flexibilitet
            mot kravet på bolånetak, startlån till förstagångsköpare och avdragsgillt
            bostadssparande. Vidare vill vi underlätta för fler flyttkedjor
            inom bostadsbeståndet genom slopat tak och tidsgränsen för användande
            av uppskovs­beloppet. För att stabilisera bostadsmarknaden har
            vi föreslagit en nedtrappning av ränteavdraget med en procent
            om året samtidigt som vi kompenserar hushållen med skattesänkningar
            på arbetsinkomster.
          </p>
          <head type="h1" xml:id="i-4W8ez82vDUir4uDNCgGSSn">
            Minskade kostnader för fastighetsunderhåll
          </head>
          <p xml:id="i-zzoG2XHWokZf9kLmgWTbW">
            Med dagens system så saknas möjligheten att avsätta obeskattade
            medel till framtida underhåll. För att skapa förutsättningar att
            hålla nere hyrorna ska skattefria underhålls­fonder möjliggöras,
            för att finansiera framtida renoveringar. Detta bör gälla enskilt
            ägda och kommunägda bostadsföretag och en utredning föreslås för
            att komma vidare med förslaget.
          </p>
          <head type="h1" xml:id="i-MGKKEDUM6nwAQzwbkTmuwk">
            Tabell 1:2
          </head>
          <p xml:id="i-9CRYWJYBqA3J9hSaL4KRYk">
            Posten avser omstrukturering av kommunala bostadsföretag. Utgiftsområdet
            använder sig inte av hela regeringens anslag varför vi minskar
            med 70 mnkr 2019 och 65 mnkr årligen år 2020–2021.
          </p>
          <head type="h1" xml:id="i-GcoT8pXMGtB2pX5KEGTKcm">
            Tabell 1:3
          </head>
          <p xml:id="i-NVNpEVmPA6o2Y9ofMmQhvH">
            Posten avser stöd för att underlätta för enskilda att ordna bostad.
            Utgiftsområdet använder sig inte av hela regeringens anslag varför
            vi minskar med 39 mnkr 2019 och 30 mnkr årligen år 2020–2021.
          </p>
          <head type="h1" xml:id="i-BQMXS2dPMEyfmpJVKuJWFM">
            Tabell 1:6
          </head>
          <p xml:id="i-LXiFy7T6AJZBgwraV42vnh">
            Sverigedemokraterna utökar anslaget med 25 mnkr år 2019 och 50
            mnkr årligen 2020–2021 gentemot regeringens budget. Lantmäteriet
            kartlägger Sverige och samhället med avancerade och detaljerade
            kartor. Räddningstjänsten i Västmanland försenades i samband med
            den stora branden 2014, på grund av att man använde sig av gamla
            kartor. Därför anser vi att de senast uppdaterade kartorna ska
            göras tillgängliga kostnadsfritt, detta för att underlätta tillgången.
            Sverigedemokraterna höjer därför anslaget till Lantmäteriet.
          </p>
          <head type="h1" xml:id="i-JhPQHMqZuBwnXysKVBfm1Y">
            Tabell 1:7
          </head>
          <p xml:id="i-UD5oz7k4djTyvXQvFKMvp1">
            Sverigedemokraterna följer inte upp hela regeringens anslag för
            området men fullföljer redan ingångna avtal. Bedömningen är att
            700 mnkr är intecknat för året 2019. Under detta anslag ändrar
            vi anslagsinriktningen för 150 mnkr till ökad trygghet i förorterna
            varför det då återstår 150 mnkr att spara på området. År 2020–2021
            utökar vi anslaget till ökad trygghet i förorterna till 250 mnkr
            årligen varför besparingen på anslags­området blir 750 mnkr årligen
            år 2020–2021. Polisen har pekat ut 61 utsatta områden i Sverige,
            där otryggheten är extra stor. Utformningen av miljonprogramsområdena,
            vilka är en betydande andel av de utsatta områdena, gör det svårt
            för polisen att närvara utan att samtidigt utsätta sig för stora
            risker. Bostadsområdenas utformning vad gäller torg, skolor, parkeringar,
            gångbroar och annat är planerat på ett sätt som försvårar spaning
            och närvaro för polisen och där reträttvägar enkelt kan blockeras.
            Närvaron från polisen försvåras vid polisingripanden då de ofta
            leder till våldsamma upplopp med bilbränder och stenkastning som
            följd. Här föreslår vi att en nationell handlingsplan tas fram
            som en handbok för landets kommuner att identifiera otrygga områden
            i alla landets tätorter och tillgodose deras behov av åtgärder
            för ökad trygghet. Trygghetsgivande belysning och utökad kameraövervakning
            är två exempel på åtgärder som kan ingå i handlings­planen. Sverigedemokraterna
            lyfter även fram behovet av områdesplanering i berörda utsatta
            kommuner.
          </p>
          <head type="h1" xml:id="i-JKdJCjxq7GKW9Qsyhwij4a">
            Tabell 1:8
          </head>
          <p xml:id="i-HGu85A4zK7tCBa1M1T1JR7">
            Sverigedemokraterna ställer sig inte bakom hela regeringens anslag
            för området. Den föreslagna kommunbonusen med syfte att stimulera
            bostadsbyggandet utgår ifrån felaktig grund. Till skillnad mot
            regeringens förslag om riktade anslag utifrån antalet mottagna
            migranter anser vi att utgångspunkten bör vara att finansieringen
            av byggandet kommer utifrån ett behov baserat på en tillväxt av
            företag och andra faktorer. På område 1:8 minskar vi anslaget
            med 800 mnkr årligen 2019–2021.
          </p>
          <head type="h1" xml:id="i-BRKxiFcZCA8d9VYUf5a8oJ">
            Tabell 1:9
          </head>
          <p xml:id="i-CWtACBprcDwKqjN378uHY2">
            Sverigedemokraterna ställer sig inte bakom hela regeringens anslag
            för området men fullföljer redan ingångna avtal. Bedömningen är
            att 2950 mnkr är intecknat för året 2019. Anslaget för äldrebostäder
            och studentbostäder kvarstår utifrån regeringens budget där vi
            samtidigt utökar det med 150 mnkr respektive 100 mnkr årligen.
            Sverigedemokraterna avvisar anslagen för bostadssubventionering.
            Satsning i form av byggsubventionering är en kostsam modell vars
            effekter ifrågasätts från flera håll. Istället för att skapa långsiktiga
            förutsättningar på byggmarknaden riskerar detta att byggbolag
            avvaktar bidrag istället för att fokusera på byggandet.
          </p>
          <p xml:id="i-ACfg1ujMg1EXJ5znuTJdw8">
            För att möta behovet för den kommande åldrande befolkningen tillför
            vi kommuner­na ett investeringsbidrag. På de flesta av Sveriges
            högskole- och universitetsorter råder brist på studentbostäder,
            vilket riskerar att slå mot utbildningsväsendet och kompetens­försörjningen.
            Utöver storstadsregionernas kompetensbehov för tillväxtföretag
            behövs möjligheten att kunna studera för dem som bor på mindre
            orter och där kompetensen behövs för att företag ska kunna verka
            och därmed motverka utflyttning. Sverigede­mokraterna vill underlätta
            byggandet av studentbostäder genom att utöka det statliga stimulansbidraget
            till kommunerna.
          </p>
          <head type="h1" xml:id="i-PjYLoKksXMrexDwsVQ77hu">
            Tabell 1:11
          </head>
          <p xml:id="i-HqxX7PwGL5zFNyvD1o7j17">
            Anslaget avser innovativt och hållbart byggande. Sverigedemokraterna
            avvisar anslaget men fullföljer redan ingångna avtal.
          </p>
          <head type="h1" xml:id="i-SJmSM8Hx7JYBmaJriuZRUK">
            Tabell 3:1
          </head>
          <p xml:id="i-LX6tuXFwC6eNGqA6E1HkmR">
            För att stat, regioner och kommuner ska kunna planera tillsammans
            för bostads­byggande, infrastruktur och kollektivtrafik, behövs
            en regional planering. Regionen kan bidra med en kompetens, som
            framför allt de mindre kommunerna, varifrån arbets­pendling sker,
            har behov av. En regional översiktsplanering ska samtidigt fortfarande
            innebära att beslutanderätten ligger på kommunal nivå. Vidare
            behövs en bostads- och infrastrukturberedning, som långsiktigt
            kan skapa bättre förutsättningar för ökat bostadsbyggande.
          </p>
          <head type="h1" xml:id="i-8yP2GxkFGSURLFgLjDZV4u">
            Tabell 3:2
          </head>
          <p xml:id="i-DUCcYGD41Nbr3CLB1GNWk9">
            Nyproducerade bostäder bör i så hög utsträckning som möjligt
            vara anpassade för funktionshindrade utan att det för den delen
            innebär för mycket byråkrati. Hänsyn måste alltid tas till olika
            förutsättningar och behov vid nybyggnation och för de äldre byggna­der
            som saknar funktionsanpassning, därför införs ett stimulansbidrag
            för tillgänglig­hetsanpassning.
          </p>
          <head type="h1" xml:id="i-4Y5EmGbqj4EH4hJnb3scTG">
            Konsumentpolitik
          </head>
          <head type="h2" xml:id="i-Y2HuhJ8gT7ERwv1rp93ndw">
            Målet med konsumentpolitiken
          </head>
          <p xml:id="i-NTHsc2aJsPrg6p1dABpvrU">
            Sverigedemokraternas utgångspunkt är att svenska konsumenter
            ska ha makt över sin konsumtion, kunna använda sina resurser effektivt
            och ha rätt att veta exakt vad det är man konsumerar. Att fatta
            välgrundade beslut baserade på korrekt information om produkten,
            tjänsten eller företaget som tillhandahåller den ska vara en självklar
            rättighet för konsumenter. De svenska konsumenterna ska ha en
            stark ställning på hela mark­naden och kunna känna sig trygga
            när de konsumerar. Det är också viktigt att vår konsumtion, totalt
            sett, är hållbar ur alla perspektiv. Det gäller så väl ekonomiskt
            som socialt och miljömässigt. Därför är det vår uppfattning att
            alla dessa perspektiv ska finnas med i den konsumentpolitiska
            målsättningen och vara jämställda varandra. Sverigedemokraternas
            mål för konsumentpolitiken är därför att alla konsumenter ska
            kunna konsumera hållbart, tryggt och aktivt.
          </p>
          <head type="h2" xml:id="i-PQ8r2WcWjEiRRyGaLx7TMM">
            Hållbar konsumtion
          </head>
          <p xml:id="i-5iyy9LpLqPV1hSg8vgVBrC">
            För att vi som konsumenter ska kunna handla hållbart och välja
            produkter som minskar påfrestningarna på miljön är det avgörande
            att information finns lättillgänglig så att vi kan göra medvetna
            val. I dag finns en rad olika miljö- och hållbarhetsmärkningar
            som Svanen, Eco label, Bra miljöval och Fair trade men det kan
            vara svårt att avgöra vad de står för. Här behövs förtydligande
            åtgärder så att konsumenten vet vilka märkningar som ger det hållbarhetstänk
            som konsumenten efterfrågar. Många gånger används också vilseledande
            marknadsföring för att få oss att tro att produkter är mer miljövänliga
            än vad de är. Det är naturligtvis ett problem som måste åtgärdas.
          </p>
          <p xml:id="i-T7cdqfo3heL3wnRN6nA1wc">
            Det är eftersträvansvärt att konsumenter väljer produkter som
            har längre hållbarhet eftersom det ger mindre påverkan på miljön.
            Svenska produkter är ofta kända för att vara av bra kvalité och
            hålla länge. Att handla svenskt innebär också kortare transporter,
            bättre villkor för djuren och såklart ökat stöd till svenska företagare.
          </p>
          <p xml:id="i-GT48jNPTvCAANW1UZJ9ND3">
            Det är också av vikt att vår konsumtion bidrar till social hållbarhet.
            Det gäller i första hand rättvisa villkor för de som producerar
            de varor vi använder och att vår konsumtion inte bidrar till barnarbete
            och miljöförstörande. Även här är det Sverige­demokraternas mening
            att det, så långt det är möjligt, är bäst att välja svenskproducerat.
          </p>
          <p xml:id="i-E7craAn1dCrMZDJpJSBcoD">
            Men också ekonomisk hållbarhet ska beaktas vilket innebär att
            vara medveten om konsumenters olika förutsättningar och arbeta
            för att motverka överskuldsättning hos svenska konsumenter.
          </p>
          <head type="h2" xml:id="i-41hxg3ToZfCCPB2vSx2AqZ">
            Trygga konsumenter
          </head>
          <p xml:id="i-NNmkHe74vHkFgCePpGDMU6">
            Sverigedemokraterna anser att det är viktigt att det finns ett
            välfungerande skydd för den enskilde konsumenten och att konsumenter
            har tillgång till väsentlig information om sina rättigheter. Den
            information som finns tillgänglig för konsumenten innan denna
            tar ställning till ett köp ska vara tillförlitlig och tydlig för
            alla. Reklam har som syfte att marknadsföra ett företags produkter
            eller tjänster med målet att påverka konsumenters köpbeteende
            och skapa relationer. Det är dock viktigt att den reklam och annonsering
            som når svenska konsumenter inte är vilseledande, att företagen
            granskas och att åtgärder vidtas för att straffa oseriösa aktörer.
          </p>
          <p xml:id="i-Hvbb8aMYRfQK684SfNHDEt">
            Även om barn, i alla fall i de lägre åldrarna, inte köper särskilt
            mycket själva så är de i allra högsta grad konsumenter. Det är
            därför viktigt att de regler som omfattar konsumenter även tar
            extra hänsyn när produkterna är avsedda att användas av barn.
            Eftersom barn och unga ofta har svårare än vuxna att sålla och
            vara kritiska till de budskap de möter kan de anses som extra
            mottagliga för reklambudskap. Därför är det bra att reglerna för
            reklam riktad mot barn är hårdare. Till exempel får företag inte
            skicka direktreklam till någon under 16 år och barn under 12 år
            ska slippa reklam före och efter tv-program riktade till deras
            åldersgrupp enligt svensk lagstiftning. Detta gäller dock endast
            för tv-sändningar från Sverige och kringgås därför genom att många
            tv-kanaler sänder från plattformar utanför landet där andra lagar
            gäller. Vi ser också en utveckling där barn spenderar mer och
            mer tid i den digitala världen och det saknas i dagsläget förbud
            mot riktad barnreklam på internet. Här behöver även den svenska
            lagstiftningen uppdateras så att konsumentskyddet för framförallt
            barn och unga följer den digitala utvecklingen. Sverigedemokraterna
            anser därför att Sverige inte bara ska försvara sin rätt till
            hårdare lagar mot marknadsföring riktad mot barn, utan även genom
            EU verka för att denna lagstiftnings krav blir en miniminivå i
            hela Europa.
          </p>
          <p xml:id="i-QQcXovZBh29BFCPKEeNX12">
            Det ska också finnas en trygghet efter köp. Vi bör slå vakt om
            möjligheten att returnera och reklamera som vi har i Sverige i
            dag och se till att konsumentens rättigheter tillvaratas i de
            fall det blir fråga om en tvist mellan köpare och säljare. Även
            konsumenternas hälsa och säkerhet ska skyddas genom effektiva
            regelverk för produkters påverkan på människor, där farliga ämnen
            och innehåll redovisas och begränsas på ett sätt som gör dem hanterbara
            för konsumenten, utan risk för konsumen­tens hälsa och säkerhet.
            Produkter som innehåller farliga ämnen ska vara förpackade så
            att människor och barn inte av misstag kan skada sig på dessa.
            Det kan handla om barnsäkra lock men även om hållbara förpackningar
            som inte går sönder.
          </p>
          <p xml:id="i-6NVtD4DuAoMaj5E61bsMQo">
            Allt större del av konsumtionen sker idag via e-handel. Det finns
            många fördelar med att handla på nätet. Utbudet är större vilket
            ger konsumenten fler valmöjligheter och det blir lättare att jämföra
            produkter och priser. Ofta uppfattas det också som smidigt och
            tidsbesparande att kunna handla produkter från hela världen och
            få dem levererade till sin brevlåda. För landsbygden har näthandeln
            inneburit att man har samma tillgång till produkter som de som
            bor i större städer. Men det finns även nackdelar. De förmåner
            som svenska handlare erbjuder i form av till exempel öppet köp
            och fri returrätt gäller inte alltid när man handlar i utländska
            nätbutiker och eftersom man ofta måste dela med sig av känsliga
            uppgifter såsom adress, personnummer och kortnummer gäller det
            som konsument att vara riskmedveten.
          </p>
          <p xml:id="i-4RJTH9qsv2vVv7frXbhiEE">
            Enkel tillgång till konsumentvägledning är nödvändig och Sverigedemokraterna
            är positiva till tjänsten Hallå konsument som är en rikstäckande
            upplysningstjänst som samordnas av Konsumentverket. Hit kan konsumenter
            vända sig med frågor som rör köp av varor och tjänster, för att
            få hjälp med reklamationer och lära sig mer om att handla hållbart.
            Vägledare svarar på frågor eller hjälper konsumenten vidare till
            experter hos andra myndigheter, konsumentbyråer eller kommunal
            konsumentvägledning.
          </p>
          <head type="h2" xml:id="i-88M7EqGsBb7C6GYVNa28tU">
            Aktiva val
          </head>
          <p xml:id="i-J81df6HbKtATMBgqF2WHCw">
            Sverigedemokraterna anser att det är viktigt att vi som konsumenter
            har möjlighet och tillräcklig information för att kunna göra aktiva
            val när vi handlar eller utnyttjar en tjänst. Detta både för att
            kunna välja bort en sämre vara eller tjänster som inte når upp
            till de krav konsumenten ställer men också för att kunna välja
            vad man vill stödja genom sin konsumtion.
          </p>
          <p xml:id="i-C4kbgpwoe2CcPcZP1uYsH5">
            Vi anser att en varas ursprung tydligt ska framgå och att den
            typen av övergripande märkning som används för varor från till
            exempel EU inte är tillräcklig. Det kan vara väldigt stor skillnad
            på kött som är producerat i Danmark eller i Sverige fast båda
            länder tillhör EU och är grannländer. En sådan övergripande märkning
            hindrar konsumenten från att göra aktiva val och är därför inte
            förenlig med Sverigedemokraternas konsu­mentpolitiska mål och
            rätten att veta vad man köper.
          </p>
          <p xml:id="i-37g8ACLBE8keGSGNcNYSrd">
            Det är också viktigt att produkters ursprungsmärkning och innehållsförteckning
            stämmer överens med vad konsumenten vill och behöver veta. I dag
            görs också skillnad på kraven om innehållsförteckning beroende
            på produkt och för alkohol med högre alkoholhalt än 1,2 volymprocent
            krävs ingen redovisning av ingredienser eller närings­deklaration.
          </p>
          <p xml:id="i-AsLT6X3HXjsfX7uEN2GS2R">
            EU:s lagstiftning, som Sverige lyder under, tillåter till exempel
            63 olika tillsatser och processhjälpmedel vid tillverkning av
            vin utan att dessa på något sätt behöver dekla­reras.
          </p>
          <p xml:id="i-FGxsaKPYsGt7N9xtuM8hmY">
            Vår mening är att konsumenterna ska ha rätt att få kunskap om
            vad deras vin och övriga alkoholhaltiga drycker innehåller i likhet
            med övriga livsmedel och anser därför att alla livsmedelsprodukters
            innehåll ska redovisas och göras tydligt för konsumenten.
          </p>
          <p xml:id="i-CBBoioQnREY42NQWV19WWT">
            Tabell 1
          </p>
          <p xml:id="i-CHeGkpRrNuhXpfWNwzuMck">
            Tusental kronor
          </p>
          <table>
            <row style="label" xml:id="i-2q4PFSx1s8eVX1zhZ2QF1t">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (SD)
              </cell>
            </row>
            <row xml:id="i-C91J67QWdyTVWC9umYfv6D">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                20 600
              </cell>
            </row>
            <row xml:id="i-APu8cLLjacfzUth4jBaiKu">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                94 500
              </cell>
              <cell>
                −70 000
              </cell>
            </row>
            <row xml:id="i-LqsuxuFkKsSunQXScGWw1V">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
              <cell>
                −39 000
              </cell>
            </row>
            <row xml:id="i-W4ctLt5MifBtCB7vyFitAX">
              <cell>
                1:4
              </cell>
              <cell>
                Boverket
              </cell>
              <cell>
                318 823
              </cell>
            </row>
            <row xml:id="i-Bv2mFfV2zjgmSzE5GAYcQJ">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                47 248
              </cell>
            </row>
            <row xml:id="i-R5hVoaw1D4ZRFvAJ5hBXQe">
              <cell>
                1:6
              </cell>
              <cell>
                Lantmäteriet
              </cell>
              <cell>
                570 186
              </cell>
              <cell>
                +25 000
              </cell>
            </row>
            <row xml:id="i-GQvWuTimSJrUNcLc7kGVN4">
              <cell>
                1:7
              </cell>
              <cell>
                Energieffektivisering och renovering av flerbostadshus och utomhusmiljöer
              </cell>
              <cell>
                1 000 000
              </cell>
              <cell>
                −150 000
              </cell>
            </row>
            <row xml:id="i-AZZsPpT6A8LqSwu5xpx6eG">
              <cell>
                1:8
              </cell>
              <cell>
                Stöd till kommuner för ökat bostadsbyggande
              </cell>
              <cell>
                1 300 000
              </cell>
              <cell>
                −800 000
              </cell>
            </row>
            <row xml:id="i-JP2L8jud3LhBh1wm23f2BZ">
              <cell>
                1:9
              </cell>
              <cell>
                Investeringsstöd för anordnande av hyresbostäder och bostäder för studerande
              </cell>
              <cell>
                3 200 000
              </cell>
            </row>
            <row xml:id="i-NYeJYtZTr1wvp14pkCgu99">
              <cell>
                1:10
              </cell>
              <cell>
                Bidrag till åtgärder mot radon i bostäder
              </cell>
              <cell>
                34 000
              </cell>
            </row>
            <row xml:id="i-3DZZz3p4He5sH9CNL9QEcF">
              <cell>
                1:11
              </cell>
              <cell>
                Innovativt och hållbart byggande
              </cell>
              <cell>
                75 000
              </cell>
              <cell>
                −45 000
              </cell>
            </row>
            <row xml:id="i-8qgAz6UM4je5nMJy5TQrj9">
              <cell>
                2:1
              </cell>
              <cell>
                Konsumentverket
              </cell>
              <cell>
                167 979
              </cell>
            </row>
            <row xml:id="i-LMKVvTMu2aSE8AbFRqGEbL">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                44 869
              </cell>
            </row>
            <row xml:id="i-KHibLnNKq4UGmP4Fg6tQjV">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                25 085
              </cell>
            </row>
            <row xml:id="i-NykDMDTRyDapXT9N9zmkRV">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                26 459
              </cell>
            </row>
            <row xml:id="i-NMGc1WRXgUQZqqr5R9eCev">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                4 374
              </cell>
            </row>
            <row xml:id="i-DdqTWJqUKauyg4KuyU9G59">
              <cell>
                Nya anslag
              </cell>
            </row>
            <row xml:id="i-4ja39xkt7uryL1R9JbS5dG">
              <cell>
                3:1
              </cell>
              <cell>
                Regional bostadsplanering
              </cell>
              <cell>
                +25 000
              </cell>
            </row>
            <row xml:id="i-JM2JrVMZTSfH9QFBXe9C7">
              <cell>
                3:2
              </cell>
              <cell>
                Tillgänglighetsanpassning av bostäder
              </cell>
              <cell>
                +25 000
              </cell>
            </row>
            <row xml:id="i-6vxfmMAssUVE4uz6Gxwf3U">
              <cell>
                Summa
              </cell>
              <cell>
                6 972 123
              </cell>
              <cell>
                −1 029 000
              </cell>
            </row>
            <row xml:id="i-V9n5osHDbawTZNiJtrvbd6"/>
          </table>
        </div>
        <div type="motSignatures">
          <list>
            <item xml:id="i-ETMpeSHXxAkesYfKBQKrUP">
              Mikael Eskilandersson (SD)
            </item>
            <item xml:id="i-YYVSeSpeBnBJicdsGJw1cP">
              Roger Hedlund (SD)
            </item>
            <item xml:id="i-HW48FSAYhRX3CziZFYTiUB">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
