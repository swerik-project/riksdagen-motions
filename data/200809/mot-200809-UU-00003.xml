<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00003">
  <teiHeader>
    <fileDesc>
      <titleStmt>
        <title>med anledning av prop. 2007/08:168 Lissabonfördraget</title>
        <author corresp="i-UmhVhzFM3Rs65aFjMTgRvj">av Anne-Marie Pålsson m.fl. (m, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:168 Lissabonfördraget</title>
          <idno type="rdwebb">GW02U3</idno>
          <rs type="number">U3</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U3/text</ref>
          <ref type="dokument_url_html">http://data.riksdagen.se/dokument/GW02U3</ref>
          <ref type="dokumentstatus_url_xml">http://data.riksdagen.se/dokumentstatus/GW02U3</ref>
          <ref type="doc">http://data.riksdagen.se/fil/93CDA726-AC2D-46C8-975F-903397E9F47E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E81H5MzheDedXbyASt1pVK" type="basedOn"/>
        <correspContext corresp="i-E81H5MzheDedXbyASt1pVK">
          <ref>Proposition 2007/08:168</ref>
        </correspContext>
        <correspAction xml:id="i-GaAnB6G4h3EDCJRCFwkfYq" type="signed"/>
        <correspContext corresp="i-GaAnB6G4h3EDCJRCFwkfYq">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Bs6HAugbEikWxWig1ej69y"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-7pksqPgidmEiP26UMntK5N" type="referral">
          <date when="2008-10-16"/>
        </correspAction>
        <correspAction xml:id="i-K3nkCpMA6sUvnuqg99xKzK" type="dismissal">
          <date when="2008-10-15"/>
        </correspAction>
        <correspAction xml:id="i-EuAsPnwzZiHoXncJ2TrkrW" type="dismissal">
          <date when="2008-10-15"/>
        </correspAction>
        <correspAction xml:id="i-WqjpcbgJMffdSLoL3B3dtS" type="submission">
          <date when="2008-10-13"/>
        </correspAction>
        <correspAction xml:id="i-3njkpz4rU6JKawnmSeFUaD" type="transfer">
          <date when="2008-10-09"/>
        </correspAction>
        <correspAction xml:id="i-TCRXBVqwECHseko7Q2nb8F" type="assigned"/>
        <correspContext corresp="i-TCRXBVqwECHseko7Q2nb8F">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2TgyABsvVncE4s6eFdeDVT">
            Förslag till riksdagsbeslut
          </head>
          <p xml:id="i-P1SoNttY8aH7gj2QyvB4Pr">
            Riksdagen beslutar att ett godkännande av Lissabonfördraget fattas
            i den ordning som gäller för stiftande av grundlag, dvs. två riksdagsbeslut
            med likadant innehåll och ett allmänt val mellan de två besluten.
          </p>
        </div>
        <div type="motContent">
          <head xml:id="i-PTY92JwUTwcXRK85Pt7VxZ" type="h1">
            Motivering
          </head>
          <p xml:id="i-V2rfgxjkrXe4GwzKvbYdS5">
            Representativ demokrati innebär att folket i allmänna val överlåter
            makt och befogenheter till ett fåtal valda ledamöter. För att
            förhindra maktmissbruk måste de valdas befogenheter begränsas.
            Grundlagen (författning, konstitution) är den lag som sätter gränser
            för politikernas beslutsfattande. Därför ska den lagen vara svår
            att ändra. Så är det i andra länder och så är det i Sverige. Hur
            dessa trögheter sedan byggs in i systemet varierar. I vissa länder
            krävs kvalificerad majoritet. I Sverige har däremot en annan lösning
            valts. Grundlagen kan bara ändras genom två likalydande beslut
            av riksdagen med ett mellanliggande val.
          </p>
          <p xml:id="i-NQv8VvNBZVDzT8oFYZJhVa">
            Logiken bakom denna lösning är att en sittande riksdag inte ska
            kunna ändra villkoren för sig själv. Det mellanliggande valet
            ger medborgarna en möjlighet att säga sitt genom att rösta in
            en annan sammansättning av riksdagen än den som först lade förslaget.
          </p>
          <p xml:id="i-DUC4Fej8PwScPYkyanMbn9">
            I en fråga har man emellertid frångått denna princip det gäller
            överföring av befogenheter till EU. Här gäller att sådan överföring
            kan göras med blott en omröstning förutsatt att minst 75 % av
            de i kammaren närvarande bifaller förslaget samt att de föreslagna
            ändringarna inte står i strid med principerna för det svenska
            statsskicket och inkräktar på de grundläggande rättigheterna.
            Formerna för detta ges av 10 kap 5 § första stycket i regeringsformen
            (RF 10:5).
          </p>
          <p xml:id="i-DzAWXdWK22hNgWgg3Kiq9p">
            Tolkningen av denna överlåtelseparagraf är emellertid inte uppenbar,
            särskilt formuleringen principerna för det svenska statsskicket
            har varit föremål för en livlig debatt. Vad menas med denna formulering
            och vilken restriktion utgör den i praktiken på möjligheten att
            överlåta befogenheter till EU? Kort sagt, kan RF 10:5 användas
            för Sveriges godkännande av det nu aktuella Lissabonfördraget?
          </p>
          <p xml:id="i-3cjqHHR8aAi2yXYdZ19TGv">
            Ja, anser regeringen den nuvarande likaväl som den tidigare och
            motiverar detta ställningstagande med att den överföring av befogenheterna
            som nu sker är relativt begränsad i förhållande till den överföring
            som skett tidigare. Därför ändrar Lissabonfördraget inte på något
            avgörande sätt Sveriges förhållande till EU.
          </p>
          <p xml:id="i-Q5oYFgsrVt6NnJSL2SeyAG">
            Lagrådet är på samma linje som regeringen. I sitt svar på lagrådsremissen
            den 2 juni 2005 skriver Lagrådet följande:
          </p>
          <p xml:id="i-WHYsXdRc3Hz1FYowUMyPtR">
            De nu tillkommande kompetenserna rör betydelsefulla frågor men
            kan inte anses väsensfrämmande från de kompetenser som redan överlåtits.
            Fastän utrymmet för majoritetsbeslut vidgas i det nya fördraget,
            sker det knappast i sådan omfattning att förutsättningarna för
            riksdagens bedömning år 2002 skall anses rubbade.
          </p>
          <p xml:id="i-9GvSAUqwase9JfFdi5Rdpp">
            Dessa aspekter gäller visserligen den lagrådsremiss som upprättades
            med anledning av Sveriges godkännande av Lissabonfördragets föregångare
            konstitution för Europa. Detta förslag, som röstades ned i folkomröstningar
            i Frankrike och Holland 2005, är dock till sina centrala delar
            helt identiskt med Lissabonfördraget. Därför kan den analys och
            de bedömningar som gjordes med anledning av det förslaget överföras
            på Lissabonfördraget.
          </p>
          <p xml:id="i-VaMxsSkyZwFxGm2io2v4N3">
            Lagrådet avstår för övrigt också från att göra en ny och separat
            analys av Lissabonfördraget, med hänvisning till de båda fördragens
            likhet. De synpunkter som framfördes med anledning av det tidigare
            förslaget kan därför, enligt Lagrådets egen bedömning, stå kvar.
          </p>
          <p xml:id="i-6ezW2C5h8VJLaC4zBUw2mN">
            Men att Sveriges ratificering av Lissabonfördraget kan fattas
            med ett enkelt beslut i riksdagen innebär inte att beslutet måste
            fatttas på det viset. Enligt överlåtelseparagrafens första stycke
            kan beslut om överlåtelse också ske i den ordning som gäller för
            stiftande av grundlag. Därför blir frågan om hur beslutet om ett
            godkännande av Lissabonfördraget bör fattas en politisk fråga.
            Här finns det på nytt anledning att citera Lagrådets yttrande
            från 2005 (28 juni). Det skriver:
          </p>
          <p xml:id="i-JFnEecLB8bc52tiFF7WG1L">
            Ett godkännande av fördraget och den därav föranledda överlåtelsen
            av beslutanderätt kan mot denna bakgrund ske utan grundlagsändring.
            Vilken form riksdagen väljer för att fatta beslut i frågan blir
            då inte en rättslig utan politisk fråga, i vilken Lagrådet inte
            har anledning att uttala någon uppfattning.
          </p>
          <p xml:id="i-W3NyGoufDc9ZCFHGkdXHo3">
            Men frågan om beslutet bör fattas via ett beslut eller två beslut
            i kammaren med mellanliggande val har inte varit föremål för politisk
            debatt. Den har överskuggats av den, ur konstitutionell synvinkel
            mera tveksamma, modellen folkomröstning. Mot bakgrund av fördragets
            långtgående verkningar för det svenska självstyret och den svenska
            demokratins funktionssätt, är det både olyckligt och förvånande
            att denna fråga inte tilldragit sig något intresse.
          </p>
          <p xml:id="i-V3pXm4c1xhwiwovr5ytmSL">
            Att godkänna ett fördrag via ett eller två beslut är nu inte
            en fråga av enbart akademiskt intresse. Genom att välja tvåbeslutsmodellen
            signalerar lagstiftaren, dvs. riksdagen, att frågan är viktig
            och har samma dignitet som en grundlagsändring utan att för den
            sakens skull vara en sådan.
          </p>
          <p xml:id="i-PmatPrcHHDNGz2XbkiQYKa">
            Det finns i själva verket enligt vår mening åtminstone två skäl
            för varför frågan innehåller mera dynamik än den som kommit fram
            i den snäva juridiska tolkningen och som talar för att den möjlighet
            till tvåstegsbeslut som ges av RF 10:5 borde användas.
          </p>
          <head xml:id="i-47ZxNNZijgweDJnmvh13Vs" type="h2">
            Riksdagens ställning och överlåtelse av befogenheter
          </head>
          <p xml:id="i-W1NBnyMUHHLpuLiMnQuXpt">
            Den första aspekten handlar om riksdagens ställning med Lissabonfördraget
            eller mera precist av omfattningen av maktöverföringen. Med Lissabonfördraget
            överlåts nya befogenheter till EU. Dessa är inte vilka befogenheter
            som helst utan handlar om några av de enskilda ländernas kärnuppdrag
            nämligen de polisiära och straffrättsliga funktionerna. Visserligen
            slår Lagrådet fast att de nya överlåtelserna är begränsade i förhållande
            till de överlåtelser som redan skett, men konstaterar samtidigt
            att:
          </p>
          <p xml:id="i-DAfxrhw4f7a6HV835KVX4X">
            De nu nämnda överlåtelserna av normgivningskompetens och traktatmakt
            är så omfattande och betydelsefulla att riksdagens ställning reellt
            sett urholkas i väsentlig grad .
          </p>
          <p xml:id="i-WKQNGjv3trMtWDU2S3MVbr">
            Lagrådet konstaterar således att godkännande av Lissabonfördraget
            kan göras utan en ändring av grundlagen (det strider sålunda inte
            mot principerna för det svenska självstyret som enligt regeringsformens
            inledande paragraf innebär att all makt utgår från folket) men
            påpekar samtidigt har överföringen av makt inneburit att riksdagens
            ställning reellt sett urholkats vilket rimligen måste stå i strid
            med regeringsformens nyss nämnda portalparagraf. Vilken slutsats
            ska dras av dessa till synes motstridiga argument?
          </p>
          <p xml:id="i-UqFAUzeLUmTHVFzwqpna7r">
            Enligt vår mening kan svaret bara bli ett: Skadan redan har skett.
            Den substantiella maktöverföringen har gjorts det som nu görs
            innebär bara en marginell förskjutning. Men att en överlåtelse
            har skett tidigare som urholkat riksdagens makt och som därmed
            möjligen kan sägas stå i strid med principerna för det svenska
            statsskicket är inget argument till att samma misstag skall göras
            en gång till.
          </p>
          <head xml:id="i-7v7TWjSCiubtgTvRYqgmp9" type="h2">
            De ändrade beslutsformerna
          </head>
          <p xml:id="i-99GNYBpJB9G7duUd8K6xC3">
            Det andra argumentet handlar om beslutsformerna. Med Lissabonfördraget
            införs majoritetsbeslut som norm för beslutsfattandet med undantag
            för beslut som rör författningsfrågor och frågor som rör det utrikes-
            och säkerhetspolitiska området. Denna förändring är på intet sätt
            oproblematisk, tvärtom. Lagrådet beskriver detta såsom
          </p>
          <p xml:id="i-EKMfQrWCALm9MUp2qBMVqw">
            Förekomsten av majoritetsbeslut leder till att varken de svenska
            väljarna eller riksdagen kan ställa någon till ansvar i de fall
            där den svenska representanten blivit nedröstad i ministerrådet.
            Detta innebär att vad som är en fundamental princip för den svenska
            självstyrelsen inte får genomslag inom de områden där överlåtelse
            av beslutanderätt sker.
          </p>
          <p xml:id="i-BNm1MgMLapsqajmdqEb6Xw">
            Men de ändrade beslutsformernas betydelse ska inte analyseras,
            enligt regeringen. Det argument som regeringen för fram i sin
            lagrådsremiss (2 juni 2005) är att en övergång från krav på enhällighet
            till kvalificerad majoritet inte i sig anses innebära att beslutanderätt
            överlåtits. Överlåtelsen har i sådana fall enligt regeringen,
            redan skett, medan ändringen av beslutsordning saknar betydelse
            i detta sammanhang.
          </p>
          <p xml:id="i-LfBdKwsLGgdpyEVnKNnALW">
            Detta uttalande är minst sagt provocerande. Skulle inte ett övergivande
            av kravet på enhällighet till kvalificerad majoritet innebära
            en förskjutning av beslutanderätten? I själva verket skulle en
            tolkning kunna vara den att det är först då kravet på enhällighet
            överges som den verkliga överlåtelsen inträder, ty då har den
            svenska regeringen och riksdagen förlorat den formella möjligheten
            att kontrollera politiken på det område som berörts av de ändrade
            beslutsformerna.
          </p>
          <p xml:id="i-FvX1v5DVt1isVFY7CJnLmA">
            Men i stället för att noggrant och kritiskt granska regeringens
            synsätt på detta centrala område nöjer sig Lagrådet med följande
            intressanta kommentar.
          </p>
          <p xml:id="i-WpW6raRLk9JdExryVmQtwT">
            Lagrådet utgår i det följande från att regeringens synsätt är
            det korrekta.
          </p>
          <p xml:id="i-6jUtFsXbC6fDkWVgcn6vA6">
            Och så inget mer. Lagrådet accepterar med andra ord regeringens
            ståndpunkt i en avgörande fråga utan någon som helst analys.
          </p>
          <p xml:id="i-PGGQGdDArjpGD3Gksict3g">
            Det är fullt möjligt att regeringens ståndpunkt är korrekt i
            en strikt juridisk mening. Men den centrala frågan är om det är
            tänkt att vara på det viset? Eller kan man hävda att Lagrådets
            och regeringens bedömning är en följd av att utvecklingen inom
            EU gått i en riktning som lagstiftarna helt enkelt inte kunde
            förutse när överlåtelseparagrafen RF 10:5 formulerades?
          </p>
          <p xml:id="i-VUENmeiyBmm9ci4yWTJoNr">
            Kan det med andra ord vara så att denna paragraf helt enkelt
            inte längre är tillämplig, att skrivningarna där inte längre kan
            hindra en överlåtelse av befogenheter och makt till EU som verkligen
            hotar det svenska självstyret utan att grundlagens krav på folkligt
            inflytande tillåts slå igenom?
          </p>
          <p xml:id="i-M3hCiM5M2P67RJbNA5X9LP">
            Ja, så kan det mycket väl förhålla sig. Sieps konstaterar i sitt
            remissvar (25 mars 2008) att överlåtelseparagrafen, RF 10:5, egentligen
            inte är tillämplig för den överlåtelse som nu föreslås ske. RF
            10:5 tar nämligen sikte på antalet frågor och inte på beslutsformerna.
            Inte heller verkar RF 10:5 göra en kvalitativ bedömning av vilken
            slags beslutanderätt som överlåts till EU. Sieps skriver:
          </p>
          <p xml:id="i-RzCv2NbD691KRfTm2KYnhG">
            Den största förändringen som Lissabonfördraget medför är en förstärkning
            av EU:s kapacitet, det vill säga det sätt på vilket EU är organiserat
            och fungerar. Det kan konstateras att denna förändring inte kan
            bedömas på ett tillfredsställande sätt av enligt RF 10:5, eftersom
            frågan där begränsas till vad EU ska göra men inte till hur EU
            ska få göra detta. De konstitutionella följderna av medlemskapet
            i EU återspeglas därför inte på ett korrekt sätt av regeringsformen
          </p>
          <p xml:id="i-FQ1reCJSYrLuK8VRfRxCLZ">
            Frågan om Lissabonfördraget handlar därför inte om vilken form
            som kan användas utan om vilken form som bör tillämpas. Mot bakgrund
            av vad som framhållits i denna motion menar vi att ett beslut
            om en anslutning till Lissabonfördraget bör tas i den ordning
            som gäller för stiftande av grundlag. Dess konsekvenser för den
            svenska demokratin och det svenska självstyret är så omfattande
            och så genomgripande att vi menar att det är en självklarhet att
            väljarna skall ges möjlighet att få säga sitt.
          </p>
          <p xml:id="i-Q5per7beNyYCDkQfTZEkJ8">
            Detta ställningstagande grundar sig inte på vår inställning till
            fördragets materiella innehåll. Det handlar sålunda inte om hurvida
            vi är positiva eller negativa till fördraget som sådant. Det handlar
            om något helt annat. Det handlar om respekt respekt gentemot vårt
            uppdrag och våra väljare. Att inte låta dem få möjlighet att säga
            sitt om Lissabonfördraget och på det viset som arkitekterna bakom
            vår grundlag tänkt sig, är ett svek mot vårt uppdrag och våra
            politiska ideal.
          </p>
          <p xml:id="i-6p7s7torcuXctHaT3KFTie">
            Därtill menar vi att i dagens situation med ett nej från Irland
            kommer ett svenskt godkännande via två beslut och mellanliggande
            val, inte att på allvar störa processen. Tidtabellen har redan
            spräckts. Det är inte längre möjligt att sjösätta fördraget den
            1 januari. Realistiska bedömare menar att detta är möjligt tidigast
            den 1 januari 2010. Ett svenskt beslut enligt den form som här
            föreslås skulle därför bara innebära en försening med ett år vilket
            inte kan anses som särskilt besvärande. Detta inte om det samtidigt
            kan öka väljarnas känsla av delaktighet.
          </p>
        </div>
        <div type="motSignatures">
          <list>
            <item xml:id="i-Hy5CGHBEGPQp2epEQUm7q5" who="i-UmhVhzFM3Rs65aFjMTgRvj">
              Anne-Marie Pålsson (m)
            </item>
            <item xml:id="i-6gykLnSYJAc29hWpE9ENX3" who="i-TECanR77Prb79DHwPvLitN">
              Annelie Enochson (kd)
            </item>
            <item xml:id="i-ES4WzxFW5Pg39efEfDNMsf" who="i-Bs6HAugbEikWxWig1ej69y">
              Lennart Sacrédeus (kd)
            </item>
            <item xml:id="i-Rn1TCyEXKjZeA3467QwRzB" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
