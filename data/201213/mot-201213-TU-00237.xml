<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00237">
  <teiHeader>
    <fileDesc>
      <titleStmt>
        <title>Järnvägstrafik till Sälen</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafik till Sälen</title>
          <idno type="rdwebb">H002T237</idno>
          <rs type="number">T237</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T237/text</ref>
          <ref type="dokument_url_html">http://data.riksdagen.se/dokument/H002T237</ref>
          <ref type="dokumentstatus_url_xml">http://data.riksdagen.se/dokumentstatus/H002T237</ref>
          <ref type="doc">http://data.riksdagen.se/fil/69261101-C999-4CD3-A09A-D790A9AE5A2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HUL1YkBTKqpPC82tZAdNWG" type="signed"/>
        <correspContext corresp="i-HUL1YkBTKqpPC82tZAdNWG">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GJmPZfY37pLMdakxzWK9UT" type="numbering">
          <date when="2012-10-03"/>
        </correspAction>
        <correspAction xml:id="i-3QZ2wuNKYerzHRygjnJMvR" type="submission">
          <date when="2012-10-02"/>
        </correspAction>
        <correspAction xml:id="i-JgxysCGSoyddwSCNw9HFPp" type="transfer">
          <date when="2012-10-02"/>
        </correspAction>
        <correspAction xml:id="i-4cb5Yygssav8xy2VdEzw3p" type="assigned"/>
        <correspContext corresp="i-4cb5Yygssav8xy2VdEzw3p">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VzCZHXME2TyRJs2G4Zwq29" type="motHeader"/>
      <div xml:id="i-4sQcjGDsaXbixs8v6ANtG8" type="motBody">
        <div xml:id="i-UTBcaFAjxEHYtmzB1Dr12B" type="motProposal" subtype="förslag">
          <head xml:id="i-JgnrQXopVr6BWVSE7KBv3r">
            Förslag till riksdagsbeslut
          </head>
          <p xml:id="i-U5Pd3PbsDs6WA7AXeAb1M5">
            Riksdagen tillkännager för regeringen som sin mening vad som
            anförs i motionen om behovet av en utbyggd järnväg till Sälen.
          </p>
        </div>
        <div xml:id="i-RWvufT3WDgq7Xp9E8bEMLX" type="motContent">
          <head xml:id="i-6fo68WXp6QwiMgk2zBaDv4" type="h1">
            Bakgrund
          </head>
          <p xml:id="i-VngjWiB7jTEYecfXvpoyVs">
            De åtgärder som föreslås för att Sverige ska nå de uppsatta målen
            i klimatarbetet är till stor del fokuserade på transportområdet.
            Det är inte så konstigt eftersom trafiken är en av de stora källorna
            till utsläpp av klimatpåverkande gaser. Flyget med sina stora
            utsläpp av vattenånga på höga höjder omnämns ibland, men i huvudsak
            är det koldioxiden som diskuteras.
          </p>
          <p xml:id="i-KS8V8E7MG9wSzccmcf37rw">
            Den enskilde vill i de flesta fall göra rätt och minimera sina
            utsläpp så mycket som möjligt. När skattesystemet nu sakta förändras
            så att det ger den enskilde incitament att även ur rent ekonomiska
            aspekter göra klimatsmarta val kommer självfallet trycket på att
            det också skall vara möjligt att göra dessa klimatsmarta val att
            öka. Därför är det viktigt att den nationella infrastrukturen
            anpassas på ett sådant sätt att det går att göra de klimatsmarta
            valen.
          </p>
          <head xml:id="i-YTxzNZA7vQriCMkECcnKCk" type="h1">
            Tidigare behandling
          </head>
          <p xml:id="i-HkEsDyDMstegBmYRvKwnrB">
            Förslag liknande det i denna motion har tidigare avslagits av
            riksdagen ett flertal gånger, senast i trafikutskottets betänkande
            2011/12:TU1, men eftersom detta är en av de mest potenta möjligheterna
            att med en relativt liten insats åstadkomma stora förändringar
            i medborgarnas resvanor, vidhåller jag mitt förslag och avser
            återkomma i frågan till dess regeringen beslutar följa förslaget.
          </p>
          <head xml:id="i-VGYAWDWKByAvQ7A4aRoxaE" type="h1">
            Orsaker till förslaget
          </head>
          <p xml:id="i-CpGMEJyAoxo4FBLTH7LHZq">
            I Sälen finns troligen drygt 90 000 bäddar för fjällturism och
            ytterligare 20 000 bäddar är planerade att byggas inom de närmaste
            tre åren. Alla bäddar byter inte gäst varje helg men när trycket
            är som högst så byter över 50 000 bäddar gäst varje helg.
          </p>
          <p xml:id="i-YLGHMYXH3z8eM8SDh3FjKz">
            Hur många av dessa semesterfirare kör trafiksäkert efter en vecka
            i backen? Det är inte enbart vägens fel att trafikolyckor är vanliga
            i det trafikkaos som uppstår när bytena sker. Förarna är trötta,
            lyckliga, kanske nästan snöblinda, de har ont om tid och blir
            ännu tröttare, kanske är det mer än 500 kilometer som ska avverkas
            bakom ratten.
          </p>
          <p xml:id="i-GYJrxoLKoRejsk7eJDMxsg">
            Inget annat samhälle i Sverige med den storleksordningen på trafiken
            saknar järnväg. Att väldigt få bor permanent i Sälen men nästan
            alla ändå besökt Sälen någon gång gör det till en väldigt speciell
            plats. Med tanke på hur många personer som årligen besöker Sälenområdet
            skulle kanske Sälens järnvägsstation, om den byggdes, kunna vara
            en av de tio största i landet, räknat i antal årsresenärer. Men
            då krävs naturligtvis ett genomtänkt utbud där tågresa kombineras
            med en väl utbyggd lokal kollektivtrafik samt en lokal biluthyrning
            av mycket hög kvalitet.
          </p>
          <p xml:id="i-SdBKx6LB1BiUG8Mw25v1we">
            Detta kan tyckas vara en motion som inte hör hemma i riksdagen
            eftersom den berör en lokal fråga i Malung-Sälens kommun men så
            är det inte. Biltrafiken till Sälen är så omfattande att det är
            en nationell angelägenhet både sett ur ett klimatperspektiv och
            ur ett trafiksäkerhetsperspektiv. Stugbytena är inte helt styrda
            till fasta dagar men i huvudsak sker bytena under helger, vilket
            gör att trafiken är mycket koncentrerad till vissa dagar och tider.
            Detta passar extra väl för tågtrafiken som annars har låg beläggning
            under helger. Krockarna på banorna med den tunga godstrafiken
            blir också på så vis ett något mindre problem, även om det alltid
            är ett problem eftersom spårkapaciteten i Sverige är underdimensionerad.
          </p>
          <p xml:id="i-Y7yjVkRqZPDPoN7E3iSUnV">
            En destination som skulle kunna generera så mycket trafik som
            en tänkt järnvägsstation i Sälen har potential att göra måste
            hanteras ur ett nationellt perspektiv. Visst skiljer sig Sälen
            från Åre på många sätt, en station i Sälen kan inte på samma sätt
            ge närhet till backarna som i Åre, men underlaget för lokala transportlösningar
            är mångdubbelt större.
          </p>
          <p xml:id="i-BXC7S7LZpJtMNcsHdb3Ja2">
            Jag tar inte ställning i den inflammerade frågan om en tågförbindelse
            till Sälen ska lösas via en elektrifiering och återuppbyggnad
            av den tidigare rivna delen av Västerdalsbanan eller om trafiken
            skall ledas via en utbyggnad från Mora. Det är en fråga som måste
            utredas snabbt.
          </p>
          <p xml:id="i-8VhaWAdqqTG46UfXPbZNBD">
            Avsaknaden av järnvägsförbindelser till Sälen innebär inte bara
            onödiga trafikolyckor med lidande och död utan även ett helt onödigt
            bidrag till klimatpåverkande utsläpp samt att vårt gemensamma
            vägkapital förslits i onödan. Särskilt på sträckor där resemönstren
            är tydliga och koncentrerade till vissa tidpunkter tenderar konflikter
            och slitage att vara stort. Samtidigt är det på sådana sträckor
            som järnvägen har bäst förutsättningar att vara ett attraktivt
            alternativ.
          </p>
          <p xml:id="i-RkCz95FyAVJ5762aY4fVmL">
            Mot bakgrund av detta bör riksdagen ge regeringen till känna
            som sin mening vad som i motionen anförs om behovet av en snabb
            lösning för en järnvägsförbindelse till Sälen.
          </p>
        </div>
        <div xml:id="i-YKgE6FTRrmrP688nhsAiUQ" type="signatureBlock">
          <list xml:id="i-avcnsLfiwFkZap2cPMqzr">
            <item xml:id="i-PKyutTx8agHCm3RajhN6qv" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
