<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02462">
  <teiHeader>
    <fileDesc>
      <titleStmt>
        <title>med anledning av propositionen 1975/76:155 om vissa körkorts</title>
        <author>av herrar Jonsson i Alingsås och Polstam</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:155 om vissa körkorts</title>
          <idno type="rdwebb">FZ022462</idno>
          <rs type="number">2462</rs>
          <ref type="dokument_url_text">http://data.riksdagen.se/dokument/FZ022462/text</ref>
          <ref type="dokument_url_html">http://data.riksdagen.se/dokument/FZ022462</ref>
          <ref type="dokumentstatus_url_xml">http://data.riksdagen.se/dokumentstatus/FZ022462</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-CA3pFyLdFtkVneaXbdnyV4</idno>
            <name>ÅKE POLSTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HEWXgYXyS9FjmnBH3EJZjm" type="signed"/>
        <correspContext corresp="i-HEWXgYXyS9FjmnBH3EJZjm">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-CA3pFyLdFtkVneaXbdnyV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2462/mot_197576__2462-001.pdf"/>
      <fw xml:id="i-FZrhrLByYeVUogeFcrxc7M">
        Motion 1975/76: 2462
      </fw>
      <div xml:id="i-3m9Sn344eFtXGnCwc8atbi" type="motHeader">
        <div xml:id="i-DjG5rJxi731uhiJyWYyDRH" type="motTitle"/>
        <div xml:id="i-X1b3GLQh9ELeg6LgKzqtYt" type="motSubmissionInfo"/>
      </div>
      <div xml:id="i-V5p2N23gYupUL8gH9Btgh8" type="motBody">
        <div xml:id="i-HDt9Sk84ijkCqS3Hp4RdZ8">
          <p xml:id="i-4bTCWycjNnpyDW1nZHPR7u">
            av herrar Jonsson i Alingsås och Polstam med anledning av propositionen
            1975/76:155 om vissa körkorts- frågor
          </p>
          <p xml:id="i-RnvRJmAB4L1QV8V5k5C963">
            Genom proposition 1975/76:155 har regeringen framlagt förslag
            till rikt- linjer för en körkortsreform. De av kommunikationsministern
            förordade allmänna riktlinjerna för lämplighetsprövningen vid
            beviljande av körkort och i fråga om körkortsingripanden synes
            i huvudsak väl och övertygande motiverade och skiljer sig gynnsamt
            från trafik målskommitténs förslag och expertutredningar, som
            skulle ha inneburit ett raserande av väsentliga delar av nuvarande
            körkortssystem. Även den som är beredd att i stora drag instämma
            i kommunikations- ministerns allmänna syn på körkortsfrågorna
            kan givetvis vara benägen att i avvägningen mellan olika synpunkter
            lägga ökad vikt vid vissa förhållanden och fästa mindre avseende
            vid andra. Det är t. ex. lätt att instämma i kom- munikationsministerns
            uttalande om att en ökad nyansering behövs vid körkortsfrågornas
            behandling. Man bör se till helhetsbilden av vederbörandes situation
            vid bedömande av om han är lämplig som förare. Men å andra sidan
            får nyanseringen inte drivas för långt, så att man får bristande
            en- hetlighet i praxis. Därför är det nödvändigt att vissa schabloner
            uppställs, som ger fasta hållpunkter för bedömningen av olika
            typfall. Även om ganska bestämda riktlinjer i vissa hänseenden
            dras upp i pro- positionen, är det emellertid mycket svårt för
            riksdagen att bedöma hur den praktiska tillämpningen kommer att
            te sig, framför allt därför att rikt- linjerna inte har sammanfattats
            i ett författningsutkast. Först när man ser vad som skall ingå
            i de bestämmelser, som utfärdas att gälla för myn- digheternas
            handlande, och vad som stannar vid allmänna departements- chefsuttalanden,
            som myndigheterna ute på fältet ofta förblir okunniga om, kan
            man bilda sig någon säkrare uppfattning hur reformen kommer att
            slå i praktiken. Det må ifrågasättas om körkortsreglerna inte
            är av så ing- ripande betydelse för medborgarna att riksdagen
            bör bli i tillfälle att ta stånd- punkt till den författningsmässiga
            regleringen. Det vore då också möjligt för den som står tveksam
            på en eller annan punkt i t. ex. avvägningsfrågor att komma med
            preciserade förslag, vilket nu möter betydande svårigheter.
          </p>
          <p xml:id="i-W8VV3SAwsoK7a6BHWoMNZt">
            Beaktande av fylleri vid lämplighetsprövningen
          </p>
          <p xml:id="i-PgMcshDqu9zSMukTLMdgjf">
            I fråga om angelägenheten att bekämpa alkoholen i trafiken har
            vi inte behov av att lägga till något utöver vad kommunikationsministern
            anfört. Det är tacknämligt att han gentemot trafikmålskommittén
            så bestämt för-
          </p>
          <pb facs="riksdagen-motions-pdf/data/197576/mot_197576__2462/mot_197576__2462-002.pdf"/>
          <fw xml:id="i-NRusBK6aekvWd6UQSUtWVK">
            Mot. 1975/76:2462 5
          </fw>
          <p xml:id="i-9VLNEX6Q7dXf9eufsaks11">
            klarat att han inte är beredd att göra avkall på att skötsamhet
            i nykter- hetsavseende skall förbli ett krav för innehav av körkort
            och att varje om- händertagande för berusning bör föranleda prövning
            från körkortsmyndig- hetens sida. Han har emellertid ansett övervägande
            skäl tala för att nu- varande regel att fylleri normalt skall
            utgöra hinder i två år bör upphävas. Författningsmässigt skulle
            man stanna vid en föreskrift att vid lämplig- hetsprövningen särskilt
            skall beaktas, om sökanden är känd för nyktert lev- nadssätt,
            och att körkortet skall återkallas, om körkortsinnehavaren på
            grund av opålitlighet i nykterhetshänseende inte bör ha körkort.
            Med sistnämnda föreskrifter kan väl i sak den väsentliga regeln
            anses fastslagen i fråga om nykterhetskravet för körkortsinnehavare.
            Men frågan är vilken den praktiska tillämpningen kommer att bli,
            när man avskaffar nuvarande presumtionsregel om beaktande av fylleri
            inte bara såsom grund för återkallelse av körkort utan även vid
            lämplighetsprövningen för bevil- jande av körkort första gången.
            Regeln i sistnämnda hänseende säger (17 $ KKK) att, om sökanden
            dömts för fylleri, körkortstillstånd inte får meddelas innan två
            år har gått från förseelsen, såvida det inte kan anses uppenbart
            att han ändå är att bedöma som en skötsam person. Återkallelseregeln
            in- nefattar i sak samma presumtion att körkortet skall återkallas
            vid fylleri, om det inte är uppenbart att han ändå kan bedömas
            som skötsam (51 $ första stycket 5 KKK). I stället för återkallelse
            kan det också stanna vid varning, och det torde numera vara det
            vanliga i praxis. Den s.k. pre- sumtionen är ju i ingetdera fallet
            bindande utan lämnar en betydande möj- lighet öppen att pröva
            i vad mån vederbörande individuellt ändå kan anses känd för nyktert
            levnadssätt. Förslaget innebär formellt att man i fråga om lämplighetsprövningen
            stan- nar vid enbart kravet ”känd för nyktert levnadssätt”. Man
            skulle sålunda återgå till samma regel som gällde före 1958. Trafiksäkerhetsutredningen
            hade då anledning att reagera mot en mycket oenhetlig och i vissa
            län alldeles för slapp praxis vid fylleri och påyrkade därför
            en tvåårig väntetid efter norskt mönster (väntetiden var där fastställd
            till tre år, om inte jus- titiedepartementet nedsatte den). Statsmakterna
            fann då nödvändigt införa den s.k. presumtionsregeln. Det är enligt
            vår mening angeläget att den noggranna nykterhetsprövning, som
            kommunikationsministern förordat, verkligen kommer till stånd
            och att den ohållbara situationen från tiden före 1958 inte återkommer.
            Fylleri eller omhändertagande för berusning (som rapporteringen
            i fram- tiden efter fylleristraffets avskaffande kommer att avse)
            kan givetvis inte i detta sammanhang anses som mer än ett symptom
            på en sådan livsföring, som kan leda till trafiknykterhetsbrott.
            Med hänsyn till trafiknykterhets- kommitténs egendomliga uttalanden
            i ämnet hade det varit önskvärt att en grundlig, objektiv och
            sakkunnig utredning om sambandet mellan fylleri och trafikonykterhet
            verkställts, som lagts till grund för lagens föreskrifter. Sedan
            proposition om körkortsregler nu framlagts, vari trafikmålskommit-
          </p>
          <pb facs="riksdagen-motions-pdf/data/197576/mot_197576__2462/mot_197576__2462-003.pdf"/>
          <fw xml:id="i-YJmfvqVQy9aJnh5S8GQTFM">
            Mot. 1975/76:2462 6
          </fw>
          <p xml:id="i-5qUJJEng7LfMFcT9SNQV5w">
            téns funderingar avvisats, får frågan dock lov att prövas utan
            sådan ut- redning. Aktuella, statistiska belägg för det nära sambandet
            mellan fylleri och risken för trafiknykterhetsbrott saknas dock
            inte. Utöver de av kom- munikationsministern åberopade undersökningarna
            av länsstyrelsen i Västerbottens län rörande i länets körkortsregister
            upptagna körkortsinne- havare med fylleriförseelser — vilka tyder
            på att frekvensen av trafiknyk- terhetsbrott skulle vara elva
            gånger så stor bland dem med fylleriförseelser som för en normalgrupp
            körkortsinnehavare — kan nämnas en av rege- ringsrådet H. Klackenberg
            i samråd med byrådirektören J. Collett vid riks- skatteverkets
            alkoholbyrå gjord generell kalkyl, grundad på statistiken för
            hela riket över trafiknykterhetsbrott och fylleriförseelser för
            år 1967. Denna kalkyl utvisar att bland män, som ådragit sig fylleriförseelser
            under fem- årsperioden närmast före 1967, var den statistiska
            risken för trafiknykter- hetsbrott ungefär tio gånger så stor
            som risken för att män utan fylleri- förseelse skulle begå sådant
            brott. Det säger sig självt att om beräkningarna kunde ha begränsats
            till sådana, som vid fylleriet varit redlöst berusade, risken
            för trafiknykterhetsbrott varit avsevärt större. Ett betydande
            mått av stränghet är därför nödvändigt vid nykterhetskontrollen
            bland körkorts- sökande för att i möjlig mån utesluta det mera
            olycksbenägna förarklientelet med rattfylleristerna i spetsen.
            Det är lätt att föreställa sig vad som kan bli följden om den
            s.k. pre- sumtionsregeln nu slopas vid lämplighetsprövningen.
            Som bekant har under senare år antalet avdömda fylleriförseelser
            i de åldersgrupper, där sökande av körkort är särskilt aktuellt,
            legat påfallande högt. Bland 15-17-åringarna ligger antalet omkring
            3 000 per år och bland 18-19-åringarna över 4 000. Härtill kommer
            ytterligare en tredjedel så många omhändertaganden, som inte lett
            till domfällande. Endast en mindre del av de dömda har haft upp-
            repade förseelser. Om en stor del av dessa fyllerister, för vilka
            den hit- tillsvarande stränga regeln i fråga om fylleri gällt,
            skulle släppas ut på vägarna som legaliserade förare, bäddar samhället
            tvivelsutan för en betydande för- sämring av trafiksäkerheten.
            Samtidigt skulle man mista en regel som, psy- kologiskt mer än
            något annat, varit ägnad att hos ungdomar inskärpa be- tydelsen
            av skötsamhet för den som skall anförtros det eftertraktade kör-
            kortet. Det är att märka att fylleristraffets borttagande i och
            för sig måste försämra denna kontroll, eftersom rapporteringen
            därefter endast kommer att omfatta polisens omhändertaganden av
            berusade personer. Enligt pro- positionen 1975/76:113 får sådant
            omhändertagande ske enbart av berusad, som är ur stånd att ta
            vård om sig eller som annars utgör fara för sig eller annan. ”Ur
            stånd att ta vård om sig” utgör huvudgruppen och därmed avses
            enligt specialmotiveringen (s. 123) den som är redlöst berusad.
            Rap- porteringen blir med andra ord begränsad i huvudsak till
            de allvarligaste berusningsfallen. Beträffande dem borde betänkligheterna
            mot en presum- tionsregel av ifrågavarande typ vara avsevärt mindre
            än i fråga om dem som gjort sig skyldiga till fylleri enligt 16:15
            BrB. Självfallet är behovet av en sådan regel avsevärt större.
          </p>
          <pb facs="riksdagen-motions-pdf/data/197576/mot_197576__2462/mot_197576__2462-004.pdf"/>
          <fw xml:id="i-Aj24yToxWtzWXAFTQQkV2">
            Mot. 1975/76:2462 7
          </fw>
          <p xml:id="i-HbPZvfZM4BRBC4W1uZP6G5">
            Om man i möjlig mån skall kunna upprätthålla det krav på skötsamhet
            i nykterhetsavseende, som kommunikationsministern slår fast som
            viktigt, är det sålunda ofrånkomligt att vid lämplighetsprövningen
            bibehålla en sorts normalregel beträffande väntetiden för berusade,
            som omhändertagits enligt nya lagen, självfallet med möjlighet
            för dem att motbevisa presumtionen genom att i utredningen klargöra
            att de ändock är att bedöma som sköt- samma. Lagstiftaren bör
            i författningsform ge myndigheterna till känna sin uppfattning
            att omhändertagande såsom redlöst berusad inger så stor tvekan
            om pålitligheten hos vederbörande att körkortstillstånd normalt
            inte bör få utfärdas förrän en prövotid av två år därefter förflutit.
            Vi vill slutligen påpeka att presumtionsregelns avskaffande av
            kommu- nikationsministern diskuterats i ett sammanhang som underlag
            för lämp- lighetsprövningen och som återkallelsegrund. Enligt
            vår mening bör en be- stämd skillnad göras vid den bedömningen,
            så att regeln i någon form bi- behålls vid lämplighetsprövningen.
            Vi kan, ehuru med viss tvekan, gå med på dess slopande som speciell
            återkallelsegrund, eftersom man ändå har kvar återkallelse på
            grund av onyktert levnadssätt. Tvivelsutan har två- årsregeln
            vid lämplighetsprövningen upprätthållits i praxis på ett helt
            annat sätt än motsvarande återkallelseregel vid fylleri. Kommunikationsministern
            säger att den lagstiftning han vill förorda innebär ett närmande
            till den praxis som har utvecklats. Uttalandet har fog för sig
            i fråga om återkal- lelseregeln men inte i fråga om regeln vid
            lämplighetsprövningen. Grunden till att praxis har utvecklats
            så olika är lätt att förstå. För en körkorts- myndighet är det
            en långt känsligare fråga att ta ifrån en person körkortet, sedan
            han en gång fått det och kanske inrättat sitt liv med hänsyn till
            bilinnehavet, än att upprätthålla en strikt praxis vid beviljande
            av körkort till tveksamt lämpliga personer, som aldrig haft körkort
            eller kan antas inte ha större behov därav. Det förhållandet att
            en licensmyndighet kräver star- kare skäl för att frånta någon
            en rättighet än för att icke bevilja en ny rättighet innebär en
            nyansering med hänsyn till olika situationer, som i och för sig
            inte behöver strida mot principen att vad som krävs för att erhålla
            körkort också skall krävas för fortsatt innehav.
          </p>
          <p xml:id="i-TGwv9C5wCkQEwoppGXHuoB">
            Polismyndighetens yttrande vid lämplighetsutredningen
          </p>
          <p xml:id="i-EkxBNZEeozvtAuVxM6bJtR">
            Kommunikationsministern har kommit till ståndpunkten att vid
            lämp- lighetsutredningen obligatoriskt skall föreligga yttrande
            förutom från nyk- terhetsnämnd (socialnämnd) också från polismyndigheten.
            Starkt fog finns enligt vår mening för denna ståndpunkt, eftersom
            det material som polisens register innehåller jämte polisens personkännedom
            i förekommande fall får anses oumbärligt vid lämplighetsprövningen.
            Formellt har emellertid kom- munikationsministern stannat vid
            att såväl de sociala vårdorganens som polismyndighetens yttrande
            endast skall innehålla en redovisning av de fak- tiska förhållandena
            och inte något uttalande om själva lämpligheten såsom
          </p>
          <pb facs="riksdagen-motions-pdf/data/197576/mot_197576__2462/mot_197576__2462-005.pdf"/>
          <fw xml:id="i-27F9jPE8xeckCmH3TdvBFQ">
            Mot. 1975/76:2462 8
          </fw>
          <p xml:id="i-MaenxFhczJh75MJ5GngDEk">
            förare. Som skäl har åberopats att enskilda personer kunnat missförstå
            nu- varande lämplighetsintyg och tro att saken vore avgjord i
            och med polisens intyg. Allmänheten borde genom borttagande av
            bedömningen i yttrandet få klart för sig att det är länsstyrelsen
            som avgör ärendet vid körkorts- givningen och att man kan föra
            talan mot dess beslut hos högre instans. Enligt vår mening är
            det åberopade skälet alltför svagt för att föranleda en ändring
            beträffande polisens lämplighetsintyg. Det verkliga skälet torde
            vara de invändningar som Svenska kommunförbundet gjort mot att
            so- cialvårdsmyndigheterna skall ställa tillgänglig information
            till körkortsmyn- digheternas förfogande, vilket kunde skada strävan
            efter förtroendefulla och positiva kontakter med klienterna. Genom
            begränsningen till en redovisning av de faktiska förhållandena
            och borttagandet av skyldigheten att till- eller avstyrka körkort
            hoppas kommunikationsministern att de sociala vårdor- ganens svårigheter
            att yttra sig om enskilda klienter skall minska. Vi kan godta
            begränsningen för de sociala vårdorganens del, så att de endast
            skall redovisa fakta. Socialtjänstemännen är ofta starkt inställda
            på vårdarrollen och att ge klienten service, vinna hans förtroende
            och upp- muntra honom, samtidigt som deras ansvar för trafiksäkerheten
            känns mera avlägset i sammanhanget. Benägenheten att inte yrka
            något som går klienten emot gör att socialvårdens till- eller
            avstyrkanden i körkortsfrågor innefattar betydande osäkerhetsmoment.
            De synes därför kunna avvaras, blott en ve- derhäftig redovisning
            av fakta lämnas. Samma skäl kan icke göras gällande i fråga om
            polismyndighetens lämp- lighetsintyg. Denna myndighet torde i
            flertalet ärenden sitta inne med den bredare informationen, om
            man bortser från rena socialvårdsfall, och lär erfarenhetsmässigt
            leverera det tillförlitligaste materialet för lämplighets- prövningen.
            Det vore orimligt om denna myndighet, som har direkt ansvar för
            trafiksäkerheten, inte skulle vid redovisningen av registrens
            innehåll ha att dra slutsatserna av detta material och sin personkännedom
            genom att avge ett sammanfattande till- eller avstyrkande av körkortstillstånd.
            Det vore ett missbruk med trafiksäkerhetens resurser att inte
            avkräva denna objektiva ämbetsinstans ett slutomdöme för eller
            emot.
          </p>
          <p xml:id="i-KVNvttg9tSq56GY4UmgmwA">
            Körkortsspärr
          </p>
          <p xml:id="i-P6XmEFG7Ac2vRCGm4kGmeS">
            Kommunikationsministern förordar att vid återkallelse av körkort,
            utom vid sjukdom o. d., skall fastställas en bestämd spärrtid,
            vid vars utgång nytt körkort erhålls, om inget graverande inträffat
            under mellantiden. Pro- positionen frångår sålunda gällande system
            att körkortsåterkallelse normalt är en definitiv förlust av körkort
            och att det beror av en helt och hållet ny prövning, om eller
            när nytt körkort må erhållas. När detta system infördes 1958 betecknades
            det av trafiksäkerhetsutredningen som det ur trafiksä- kerhetens
            synpunkt viktigaste av olika reformförslag. Myndigheterna borde
            ej vid återkallelsen ta ståndpunkt till frågan om nytt körkort.
            Emot detta
          </p>
          <pb facs="riksdagen-motions-pdf/data/197576/mot_197576__2462/mot_197576__2462-006.pdf"/>
          <fw xml:id="i-GXVrC7LuWRta4ShgB1LoSL">
            Mot. 1975/76:2462 9
          </fw>
          <p xml:id="i-QNGCrQGP8e6Z5ufr6BAAkN">
            system har nu anförts att frånvaron av bestämd återkallelsetid
            medför stora olägenheter för den enskilde, som med hänsyn till
            ovissheten inte kan pla- nera för sin framtid. Vid en avvägning
            mellan trafiksäkerhetens krav och den enskildes olä- genhet i
            detta hänseende har vi med en viss tvekan ansett oss kunna godta
            förslaget om på förhand bestämda spärrtider. En förutsättning
            måste dock därvid vara att möjligheten att tillgodose trafiksäkerhetens
            krav inte sam- tidigt begränsas genom en sådan förkortning av
            gällande spärrtider att dessa inte innefattar erforderliga prövningstider,
            särskilt när återkallelsen grundas på sådana varaktiga beteenderubbningar
            som onyktert levnadssätt eller al- koholmissbruk. Kommunikationsministern
            förordar att spärrtiderna skall bestämmas till högst tre år och
            lägst en månad. Detta innefattar en förkortning av nuvarande minimitiden
            som är tre månader. En så kort spärrtid som en månad skall dock
            höra till undantagen och sägs inte få tas till intäkt för en allmän
            sänk- ning av spärrtiderna vid mindre svåra trafikbrott. I likhet
            med regeringsrätten ifrågasätter vi om en så kort återkallelsetid
            som en månad inte kan un- dergräva respekten för körkortsingripandena
            och leda till en sådan förkort- ning av återkallelsetiderna att
            reaktionssystemet mister mycket av sin be- tydelse för trafiksäkerhetsarbetet.
            Man bör vara försiktig med att låta kör- kortsingripandet sjunka
            ner till något som uppfattas som ett ringa scha- blonstraff. Om
            trafikbrottet inte är så allvarligt att det är skäligt att ve-
            derbörande skall vara av med körkortet i tre månader, är det rimligt
            att låta det stanna vid varning. Så länge man inte vet hur kommunikations-
            ministern författningsmässigt skall garantera att en månad blir
            rena undan- tagsfall, är det svårt att godta den minskade minimitiden.
            Inom ramen för de angivna gränserna betonar kommunikationsministern
            att schabloner för körkortsspärrens längd är nödvändiga för olika
            slag av återkallelsegrunder, och han gör i dessa hänseenden uttalanden,
            som vi i betydande mån kan instämma i. Bristen på författningsutkast
            gör det emel- lertid svårt att bedöma vilken betydelse dessa uttalanden
            kan få för myn- digheternas tillämpning. För att inte praxis skall
            sjunka ned till alltför låg nivå, är en författningsmässig låsning
            i vissa avseenden påkallad. I fråga om rattfylleri sägs en långvarig
            spärrtid vara påkallad med hänsyn till att rattfylleristerna ofta
            har alkoholproblem. Om det inte är återfall eller andra särskilda
            omständigheter föreligger, uttalar dock kommunikationsministern
            att kortare återkallelsetider än de nu vanligen tillämpade bör
            kunna iakttagas och att en halvering av dessa tider i åtskilliga
            fall kan te sig befogad. Vi finner sistnämnda uttalanden betänkliga
            ur trafiksäkerhetssynpunkt. Kom- munikationsministern torde därvid
            icke ha beaktat den lindring av tiderna som under senaste åren
            ägt rum i länsrätternas praxis. Vi har inget emot att minimigränsen
            vid rattfylleri sätts vid ett års återkallelsetid, men fram- förande
            av motorfordon med en alkoholhalt av mer än 1,54, framstår enligt
            vår mening som ett så grovt allmänfarligt brott att den ordinära
            prövotiden
          </p>
          <pb facs="riksdagen-motions-pdf/data/197576/mot_197576__2462/mot_197576__2462-007.pdf"/>
          <fw xml:id="i-YE9pQp9gZXG5t6VnQcZyry">
            Mot. 1975/76:2462 10
          </fw>
          <p xml:id="i-4bNg9Qr2jr2RghadoGHdsa">
            icke bör understiga 11/2 år. Vid rattonykterhet med över 0,8
            4. i blodet anser kommunikationsminis- tern omständigheterna ofta
            te sig ganska lika rattfylleri och att spärrtiderna, särskilt
            när alkoholhalten legat nära 1,5 4, inte sällan bör vara lika
            långa som vid rattfylleri. När alkoholhalten understiger 0,8 4.,
            bör spärrtiden kunna sättas lägre med en avvägning mellan sex
            och tolv månader, beroende på om anmärkning gjorts mot körningen
            eller inte och om föraren tidigare ådragit sig anmärkningar. Då
            alkoholhalten endast obetydligt överstigit 0,5 4 vid körningen,
            skall varning kunna ifrågakomma. Mot de angivna rekom- mendationerna
            synes oss i sak inte vara mycket att erinra, om de kan få en sådan
            författningsmässig utformning att de kommer att tillämpas. Vi
            anser dock i vart fall en spärrtid av lägst åtta månader böra
            fastställas vid rattonykterhet, när alkoholhalten legat vid 0,8'&amp;
            eller däröver.
          </p>
          <p xml:id="i-2JwgHykZjKLgi8usjhX7Me">
            Körkortet och allmän brottslighet
          </p>
          <p xml:id="i-BKNUPy9J9z16esKpXoUCr8">
            Kommunikationsministern har stannat vid att viss grövre allmän
            brotts- lighet måste beaktas vid körkortsgivningen även i fortsättningen
            men särskilt framhållit körkortets betydelse för brottslingars
            rehabilitering. Om det inte är fråga om kvalificerad brottslighet,
            återfall i allvarlig brottslighet eller kombination av trafikbrottslighet
            och allmänbrottslighet, sägs körkort böra kunna komma i fråga,
            om förutsättningarna för anpassning anses goda, vilket bl. a.
            bör betyda att risken för återfall i brottslighet är mindre. För
            personer, som dömts till villkorlig dom, skyddstillsyn eller kortare
            fäng- elsestraff, sägs förutsättningar för körkortsinnehav ofta
            finnas. Körkorts- myndigheten rekommenderas att söka vägledning
            i den prognos som görs av domstol, övervakningsnämnd, anstaltsledning
            eller annat organ, som har att ta ställning till vederbörandes
            vård. Spärrtiden skall, med beaktande av vad trafiksäkerheten
            kräver, om möjligt avpassas så att rehabiliterings- synpunkten
            tillgodoses. Normalt bör spärrtiden kunna bestämmas så att den
            löper ut samtidigt med frigivning efter avtjänande av två tredjedelar
            av straffet. Sker frigivning tidigare, bör möjlighet finnas att
            ompröva förut fastställd spärrtid. Vi finner rehabiliteringssynpunkterna
            i hög grad behjärtansvärda, men avvägningen med hänsyn till trafiksäkerhetens
            krav är mycket ömtålig. Utö- ver de fall av brottslighet, då enligt
            kommunikationsministern körkort inte bör beviljas, torde böra
            nämnas att vid lämplighetsprövningen skall beaktas ett allmänt
            asocialt beteende, som visar bristande förmåga eller vilja att
            leva inom laglighetens gränser. Det må ifrågsasättas om kommunikations-
            ministern inte gått för långt i sina uttalanden om att körkortsgivningen
            skall vägledas av kriminalvårdens prognoser vid frigivningen.
            Många gånger är det ett helt annat problem att döma om tiden för
            den brottsliges frigivning än om han utan större risk för vägtrafiken
            kan ges förtroendet att framföra motorfordon. Att i enlighet med
            förslaget avpassa spärrtiden så att den
          </p>
          <pb facs="riksdagen-motions-pdf/data/197576/mot_197576__2462/mot_197576__2462-008.pdf"/>
          <fw xml:id="i-RuioM9oUK7UuaqxJD5EH4T">
            Mot. 1975/76:2462 1
          </fw>
          <p xml:id="i-XjTh9tgGfVbD1j8jDz4XLk">
            normalt motsvarar den effektiva fängelsetiden skulle f. ö. faktiskt
            göra kör- kortsåterkallelseni dessa fall ganska meningslös -om
            man bortser från olä- olägenheten för de intagna att sakna körkort
            vid rymmningar! För körk- ortsgivning måste den avgörande frågan
            vara, vilket även kommunikations- ministern betonat, om sökanden
            kan förväntas som förare respektera tra- fikreglerna, visa omdöme,
            hänsyn till andra och ansvar i trafiken. Det är i fråga om hållningen
            och inställningen till medmänniskorna som brotts- lingens tidigare
            handlande kan ge anledning till tvekan. Överdrivna hänsyn till
            kriminalvården kan lätt föranleda väsentligt större skador för
            samhället genom att öka trafikolyckorna på vägarna. Vid utformningen
            av körkorts- reglerna måste iakttas att trafiksäkerhetens krav
            upprätthålls vid beviljande av och återkallelse av körkort lika
            väl beträffande de frigivna som beträffande andra medborgare.
            Ett stort problem för den enskilde är att det ofta förflyter alltför
            lång tid mellan avgörandet i trafik målet och beslutet om återkallelse
            av körkortet. Det är därför mycket angeläget att åtgärder vidtas
            för att korta ned denna tid. En tänkbar möjlighet vore att samordna
            dessa beslut.
          </p>
          <p xml:id="i-Stk3hEuqjW2vfafMMxJT3x">
            Hemställan
          </p>
          <p xml:id="i-KH5b64YZX3MCCKH8iyN9Ae">
            Med hänvisning till det anförda vill vi föreslå att riksdagen
            beslutar 1. att hos regeringen anhålla att förslag till körkortslag
            föreläggs riksdagen, 2. att, om yrkandet under 1 ej bifalls, hos
            regeringen anhålla att vid utformningen av författningstext beaktas
            vad i motionen anförts.
          </p>
          <p xml:id="i-N3Yhy2WFU9xApxqge2kQLQ" type="date">
            Stockholm den 22 april 1976
          </p>
          <p xml:id="i-NjmKVDn7ndqkjc6S5EAqNx">
            ELVER JONSSON (fp) ÅKE POLSTAM (c) i Alingsås
          </p>
        </div>
      </div>
    </body>
  </text>
</TEI>
