<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01744">
  <teiHeader>
    <fileDesc>
      <titleStmt>
        <title>Notarietjänstgöringen</title>
        <author>Gunilla André m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Notarietjänstgöringen</title>
          <idno type="rdwebb">G6021744</idno>
          <rs type="number">1744</rs>
          <ref type="dokument_url_text">http://data.riksdagen.se/dokument/G6021744/text</ref>
          <ref type="dokument_url_html">http://data.riksdagen.se/dokument/G6021744</ref>
          <ref type="dokumentstatus_url_xml">http://data.riksdagen.se/dokumentstatus/G6021744</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>ELVING ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mc5bCyMtP2TVMC1TmXkxy2" type="signed"/>
        <correspContext corresp="i-Mc5bCyMtP2TVMC1TmXkxy2">
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-XazZeCYyyq3u8LSAmNahPt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1744/mot_198283__1744-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            19 Motion
          </p>
          <p>
            1982/83:1744
          </p>
          <p>
            Gunilla André m. fl. Notarietjänstgöringen
          </p>
          <p>
            Notarietänstgöringen är en utbildning som syftar till att skapa
            ett ökat utbud av jurister med erfarenheter och utbildning utöver
            vad som förvärvats genom de akademiska studierna. Efter att ha
            fullgjort en tjänstgöring som bedömts som tillfredsställande har
            man förvärvat notariemeritering som är ett formellt krav för vissa
            tjänster, nämligen som fiskal i hovrätt eller kammarrätt, åklagaraspirant
            eller extra kronofogdesekreterare i beford- ringsgång. Det är
            även ofta ett önskemål på den privata arbetsmarkna- den. Tjänstgöringen
            regleras i förordningen om notarietjänstgöring m. m. (SFS 1979:574).
            F. n. gäller att tjänstgöringen fullgörs efter juris kandidatexamen
            alternativt juristexamen under en tid av två och ett halvt år.
            Tjänstgöringen sker vid tingsrätt eller länsrätt eller båda slagen
            av myndigheter. Den får under en del av tiden fullgöras inom ett
            annat verksamhetsområde (utbytestjänstgöring) men får fördelas
            på högst tre verksamhetsområden. Denna tjänstgöring får fullgöras
            hos en åklagarmyndighet, polischef, kronofogdemyndighet, länsstyrelse
            eller advokat. Utbytestjänstgöring hos en åklagarmyndighet eller
            länsstyrelse får omfatta en tid av högst ett år och hos en polischef,
            kronofogdemyndighet eller advokat en tid av högst sex månader.
            Till utbytestjänstgöring får även, efter särskild prövning, räknas
            sådan tjänstgöring som efter erforderlig examen har fullgjorts
            hos en annan myndighet än som angivits ovan eller hos en annan
            enskild arbetsgivare än en advokat. I justitiedepartementets budgetbilaga
            (prop. 1982/83:100 bil. 4) behandlas frågan om notarietjänstgöringens
            omfattning och inriktning. Under anslaget B 4, Lokala polisorganisationen:
            Förvaltningskostnader redovisas att det under budgetåret 1981/82
            ställts utbytestjänster motsvarande ca 60 årsar- betskrafter till
            förfogande. Kostnaden för dessa tjänster beräknas till 6,6 milj.
            kr. Statsrådet anför att man med hänsyn till de begränsningar
            som gäller för anslagen till polisväsendet får räkna med att tillgängliga
            medel helt måste tas i anspråk för den ordinarie polisverksamheten.
            Utrymmet för s. k. utbytestjänstgöring för notarier skulle därför
            komma att minska inom polisen. Under anslaget C 2, Läns- och distriktsåklagarmyndigheterna
            redovisas att även här utbytestjänstgöringen fått ske inom ramen
            för ordinarie löneanslag. Statsrådet anför att utrymmet för denna
            typ av tjänstgöring genom de senaste årens anslagsminskningar
            efterhand har minskat. Han tvingas därför konstatera att någon
            notarietjänstgöring fortsättningsvis inte
          </p>
          <pb facs="riksdagen-motions-pdf/data/198283/mot_198283__1744/mot_198283__1744-002.pdf"/>
          <p>
            Mot. 1982/83:1744 20
          </p>
          <p>
            kan förekomma inom åklagarväsendet. Under anslaget D 2, Allmänna
            domstolarna anför föredragande statsrå- det följande: ”Som ett
            led i de omfördelningar som är nödvändiga inom polis- och åklagarväsendet
            torde utrymmet för s. k. utbytestjänstgöring för notarier komma
            att minska på dessa områden. Den utbytestjänstgöring som i övrigt
            förekommer är av mindre omfattning. Det är angeläget att bortfallet
            av utbytestjänstgöringen inte medför några olägenheter för de
            domstolar — tingsrätter och länsrätter — som är huvudmyndigheter
            för notarierna och att även i fortsättningen en stor andel av
            de nyexaminerade juristerna får notariemeritering. Jag avser därför
            att senare ta upp frågan om en avkortning av notarietjänstgöring
            till två år, förlagt till tingsrätt eller länsrätt.” Enligt vår
            uppfattning är det angeläget att utbytestjänstgöring även fortsättningsvis
            kan komma till stånd. Inte minst för rekryteringen till de viktiga
            uppgifterna som polischef och åklagare är det viktigt att den
            form av praktik som notarietjänstgöringen utgör kan fortsätta.
            Denna har också stor betydelse för samarbetet mellan de olika
            rättsvårdande myndigheterna och för kunskapen om resp, myndighets
            arbetsuppgifter och problem. De arbetsinsatser som utförs av notarierna
            innebär ett ej negligerbart bidrag till resp. myndighets handläggningskapacitet.
            Att som i budgetpropositionen enbart se tjänstgöringen som en
            ekonomisk belastning är enligt vår uppfattning inte korrekt. Om
            tjänstgöringen minskas eller dras in måste de arbetsuppgifter
            som utförts av notarierna utföras av andra tjänstemän, och någon
            besparing eller något omfördelningsutrymme uppnås inte. Vi vill
            även erinra om det värde notarietjänstgöringen har för myndigheten
            om notarien sedermera fortsätter inom verksamhetsområdet. Om så
            sker kan den erforderliga introduktionsperioden förkortas med
            den tidigare tjänstgörings- tiden och motsvarande besparing göras.
            Således bör enligt vår uppfattning utbytestjänstgöringen hos åklagare
            och polismyndigheter ej upphöra. Även övrig utbytestjänstgöring
            bör fortsätta enligt nuvarande regler och tjänstgö- ring hos annan
            enskild arbetsgivare än advokat medges i ökad utsträck- ning.
            Vi anser det dock vara rimligt att notarietjänstgöringen förkortas
            till två år. Detta bör till oförändrade kostnader medge att antalet
            notarietjänster kan öka och således en större andel av de nyexaminerade
            juristerna få möjlighet till notariemeritering. Med hänvisning
            till det anförda hemställs att riksdagen som sin mening ger regeringen
            till känna vad som i motionen anförts om notarietjänstgöring.
          </p>
          <p>
            Stockholm den 25 januari 1983
          </p>
          <p>
            GUNILLA ANDRÉ (c) KARIN SÖDER (c) ELVING ANDERSSON (c)
          </p>
          <p>
            minab/gotab Stockholm 1983 73572
          </p>
        </div>
      </div>
    </body>
  </text>
</TEI>
