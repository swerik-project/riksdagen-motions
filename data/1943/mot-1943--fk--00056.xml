<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__56/mot_1943__fk__56-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 56. 7
          </p>
          <p>
            Nr 56.
          </p>
          <p>
            Av herr Linnér m. fl., om anslag till undersökande av lapska
            språ- ket och lapsk kultur.
          </p>
          <p>
            Under budgetåren 1938/39 och 1939/40 utgick ett statsanslag på
            4000 kronor till utforskandet av lapska språket och lapsk kultur,
            ett anslag, som ställdes till kungl. Gustav Adolfs akademiens
            förfogande och av denna akademi förvaltades och redovisades. Tidigare
            hade dels Norrbot- tens läns hembygdsförening (1925—30), dels
            Norrlands kulturhistoriska museum i Härnösand (1924—30) haft vardera
            ett statsanslag av samma storlek för enahanda ändamål. I september
            1942 ingick professorn i finsk- ugriska språk vid universitetet
            i Uppsala Björn Collinder till Kungl. Maj:t med en underdånig
            anhållan om att anslaget ånyo måtte upptagas på riksstaten och
            ställas till Uppsala Landsmåls- och Folkminnesarkivs för- fogande
            för undersökningar av lapska språket och lapsk kultur. Denna underdåniga
            hemställan tillstyrktes av Uppsala universitets humanistiska sektion
            men ledde icke till någon Kungl. Maj:ts åtgärd. Därest ingenting
            göres i denna sak, äventyras fullföljandet av en forsk- ningsuppgift,
            som icke bör åsidosättas. Det är i detta sammanhang icke fråga
            om den i och för sig angelägna uppgiften att åt museerna bevara
            samt avbilda och beskriva byggnader, bohag och andra föremål,
            utan fastmer ett ärende av ännu mera brådskande natur: upptecknandet
            av de ännu inom rikets landamären kvarlevande resterna av en säregen
            livs- form, som i mångt och mycket är stadd i försvinnande och
            vars utfors- kande för oss svenskar är en oavvislig plikt. Lapska
            språket utgör genom sina talrika gamla nordiska lånord en oersättlig
            källa till kännedom om vårt modersmåls tidigaste utvecklings-
            skeden. Åtskilligt av de skandinaviska folkens forna föreställningsvärld
            har bevarats mycket trognare hos lapparna än hos vår egen allmoge.
            Ut-
          </p>
          <p>
            forskandet av den andliga kulturen måste — hos lapparna lika
            väl som hos andra folk — gå hand i hand med utforskandet av och
            kännedomen
          </p>
          <p>
            om språket; icke ens den materiella kulturen kan med framgång
            studeras utan insikt i den inhemska terminologien. I Sverige har
            den lapska kul- turen kvarlevat på ett mångsidigare sätt än i
            något annat land. Det är därför en hederssak för oss svenskar
            att rädda vad som räddas kan av denna kulturs minnesmärken, innan
            det är för sent. Genom den admi- nistrativa tvångsförflyttningen
            av Karesuandolappar till flera sydliga lapp- marker har en utveckling
            inletts, som mycket snart kommer att leda till att de flesta av
            de i vårt land talade lapska dialekterna förblandas och bli
          </p>
          <pb facs="riksdagen-motions-pdf/data/1943/mot_1943__fk__56/mot_1943__fk__56-002.pdf"/>
          <p>
            8 Motioner i Första kammaren, nr 56.
          </p>
          <p>
            odugliga som material för en historiskt inriktad forskning; och
            på ena- handa sätt går det med de gamla folktraditionerna. På
            många håll äro de yngsta pålitliga sagesmännen redan uppe i sjuttioårsåldern.
            Om ett år- tionde kommer det snart sagt inte att finnas någonting
            av värde att upp- teckna, och då skall man förgäves ställa rikliga
            penningmedel till veten- skapens förfogande. För varje år som
            går försvinner en väsentlig del av en folklig kultur, som är nära
            knuten till vår egen och som har sina rötter djupt nere i heden
            tid. Med stöd av vad som nu har anförts få vi hemställa,
          </p>
          <p>
            att på ordinarie riksstaten under åttonde huvudtiteln måtte upptagas
            ett reservationsanslag av 4000 kronor till undersökande av lapska
            språket och lapsk kultur, att stäl- las till Uppsala Landsmåls-
            och Folkminnesarkivs för- fogande.
          </p>
          <p>
            Stockholm den 20 januari 1943.
          </p>
          <p>
            S. Linnér.
          </p>
          <p>
            Åke Holmbäck. P. J. Näslund. C. P. Wahlmark.
          </p>
        </div>
      </div>
    </body>
  </text>
</TEI>
