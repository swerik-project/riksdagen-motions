<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00304">
  <teiHeader>
    <fileDesc>
      <titleStmt>
        <title>Riksdagsledamöternas arbetsmiljö</title>
        <author corresp="i-3p3w5Vw2i74gEMeqzABeEG">av Lars Elinderson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksdagsledamöternas arbetsmiljö</title>
          <idno type="rdwebb">H102K304</idno>
          <rs type="number">K304</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K304/text</ref>
          <ref type="dokument_url_html">http://data.riksdagen.se/dokument/H102K304</ref>
          <ref type="dokumentstatus_url_xml">http://data.riksdagen.se/dokumentstatus/H102K304</ref>
          <ref type="doc">http://data.riksdagen.se/fil/99D0E544-7C08-4C22-81F1-AFE599900855</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGAdYQLwubNLhbwVqctjzQ" type="signed"/>
        <correspContext corresp="i-EGAdYQLwubNLhbwVqctjzQ">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-5RbR2FjNuRFgu9uc2ABNZD" type="numbering">
          <date when="2013-10-07"/>
        </correspAction>
        <correspAction xml:id="i-R6Br2Mjz5xDK8cMSj78Ddm" type="submission">
          <date when="2013-10-03"/>
        </correspAction>
        <correspAction xml:id="i-KujGjS3xK2yM7q1oiqp26s" type="transfer">
          <date when="2013-10-03"/>
        </correspAction>
        <correspAction xml:id="i-6YvohaK3BS7rJuLTMiKSzg" type="assigned"/>
        <correspContext corresp="i-6YvohaK3BS7rJuLTMiKSzg">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6AJKL1N1X7ji3JFXwiFa9T" type="motHeader"/>
      <div xml:id="i-454TQW7ohYSBZqzFSkfdmy" type="motBody">
        <div xml:id="i-C36eWT3VTmGUrwrfcCSAvC" type="motProposal" subtype="förslag">
          <head xml:id="i-BZSNzB6d9WQYMQ7o87pCM6">
            Förslag till riksdagsbeslut
          </head>
          <p xml:id="i-8TpLu1PaRZrb18vMs6ayQF">
            Riksdagen tillkännager för riksdagsstyrelsen som sin mening vad
            som anförs i motionen om riksdagsledamöternas arbetsmiljö.
          </p>
        </div>
        <div xml:id="i-Sze3WmzwKcxz7mAc3u61ek" type="motContent">
          <head xml:id="i-NHk62EjjwipEKUoq5KGWPg" type="h1">
            Motivering
          </head>
          <p xml:id="i-4b2s5k5Dmj2eFfnsxWeNjC">
            Arbetsmiljölagen reglerar arbetsgivares skyldighet att förebygga
            och förhindra ohälsa och olycksfall i arbetet. Arbetsmiljön omfattar
            alla faktorer och förhållanden, såväl tekniska, fysiska, arbetsorganisatoriska
            som sociala förhållanden, inklusive frågor som gäller arbetets
            innehåll. Det finns också regler om samverkan mellan arbetsgivare
            och arbetstagare när det gäller arbetsmiljön, till exempel bestämmelser
            om skyddsombud, arbetsmiljöombud och skyddskommittéer.
          </p>
          <p xml:id="i-JSe8hqDJ9UQbV8itTsHXnS">
            I takt med arbetslivets förändring har frågor kring den psykosociala
            arbetsmiljön blivit allt viktigare. Problemen inom det här området
            kan vara konflikter i arbetsgruppen, mobbning, diskriminering,
            brist på uppskattning och otydligt ledarskap. Den psykosociala
            arbetsmiljön är svårare att reglera och beskriva än den fysiska,
            och ställer särskilda krav på planering, ledning och en fungerande
            uppföljning.
          </p>
          <p xml:id="i-XcXjSo8vLk747qtiFEHHPF">
            Arbetsmiljölagen föreskriver att arbetsgivaren systematiskt ska
            planera, leda och kontrollera verksamheten på ett sätt som leder
            till att arbetsmiljön uppfyller föreskrivna krav på en god arbetsmiljö.
            Arbetsgivaren ska utreda arbetsskador, fortlöpande undersöka riskerna
            i verksamheten och vidta de åtgärder som föranleds av detta. Åtgärder
            som inte kan vidtas omedelbart ska tidsplaneras. Arbetsgivaren
            ska i den utsträckning verksamheten kräver dokumentera arbetsmiljön
            och arbetet med denna. Handlingsplaner ska upprättas.
          </p>
          <p xml:id="i-8PAUTA6fyKxe1G4isrYZbn">
            Lagen föreskriver också former för samverkan mellan arbetsgivare
            och arbetstagare i arbetsmiljöfrågor: På ett arbetsställe, där
            minst fem arbetstagare regelbundet sysselsätts, ska det bland
            arbetstagarna utses ett eller flera skyddsombud (arbetsmiljöombud).
            Skyddsombud ska utses även på ett annat arbetsställe, om arbetsförhållandena
            kräver det. För skyddsombud bör ersättare utses. Vidare framgår:
            Vid ett arbetsställe, där minst femtio arbetstagare regelbundet
            sysselsätts, ska det finnas en skyddskommitté, sammansatt av företrädare
            för arbetsgivaren och arbetstagarna. En skyddskommitté ska tillsättas
            även vid arbetsställen med mindre antal arbetstagare, om det begärs
            av arbetstagarna.
          </p>
          <p xml:id="i-KPctZVYqihyqzZ29YwRgtG">
            Arbetsmiljölagen gäller delvis även utanför yrkeslivet. Elever,
            studenter och vårdtagare (och tidigare värnpliktiga) likställs
            i vissa avseenden med arbetstagare, bl.a. vad gäller arbetsmiljöns
            beskaffenhet (1 kap. 3 § arbetsmiljölagen). Det innebär att lagen
            också föreskriver regler för tillsyn av arbetsmiljön också för
            dessa grupper. Ett särskilt tillägg till lagen innebär samtidigt
            att studerandeskyddsombud kan inrättas för att tillgodose studerandes
            intressen i ärenden enligt denna lag.
          </p>
          <head xml:id="i-Edp63D71q5azZq2VPXtCK5" type="h2">
            Riksdagsledamöter och arbetsmiljölagen
          </head>
          <p xml:id="i-3hBqhRxiND5xEdTHBsPGG6">
            Arbetsmiljölagen omfattar inte politiskt förtroendevalda, oavsett
            om uppdraget är ett fritidsuppdrag eller, som i fallet med riksdagsledamöter,
            är ett heltidsuppdrag med arbetet förlagt på en arbetsplats där
            övriga medarbetare omfattas av lagens krav. Ur arbetsmiljösynpunkt
            befinner sig således riksdagsledamöter i ett ingenmansland, där
            arbetssituationen istället helt styrs av den hierarkiska struktur
            och andra interna förhållanden som präglar politiska partier.
          </p>
          <p xml:id="i-6z3SH9wbFkMz9n5YS6toTy">
            Riksdagsledamöter och andra förtroendevalda är inte anställda
            i formellt hänseende, och arbetsmiljölagen reglerar inte heller
            förtroendevaldas rättigheter i förhållande till sin arbetsledning
            på samma sätt som t ex gäller för elever, studenter och vårdtagare.
            Till skillnad från riksdagens och partiernas anställda medarbetare
            har riksdagsledamöter inte heller fackliga företrädare eller skyddsombud
            som företräder deras intresse när arbetsmiljöproblem uppstår.
          </p>
          <p xml:id="i-RZz6Pq67eLK3wvGXcDYY9g">
            För att motverka arbetsmiljöproblem, inte minst psykosociala
            problem, krävs inte bara att det finns en god vilja, utan också
            tydliga regler, rutiner och kunskap. Om det inte finns, urartar
            lätt de åsiktsskillnader, intressemotsättningar, personliga ambitioner
            och direkta maktintressen som präglar politiken till att det utvecklas
            en mobbningskultur i organisationen. Ytterst drabbar detta demokratins
            funktionssätt.
          </p>
          <p xml:id="i-DvoaFQZ2FhfbeZLcX3bjhC">
            Riksdagsledamöterna är av olika skäl utsatta för arbetsmiljörisker,
            som ställer krav på partiernas interna förhållanden. Det politiska
            livet innehåller naturliga intressekonflikter och uppdraget medför
            i sig en stressig arbetssituation. Offentligheten ökar denna stress.
            Ensamarbete, ojämn arbetsfördelning, oklara förväntningar, passivt
            eller frånvarande ledarskap och otydliga roller, faktorer som
            i hög grad präglar riksdagsledamöternas arbetssituation, påtalas
            dessutom särskilt av Arbetsmiljöverket som risker för psykosociala
            arbetsmiljöproblem. Det faktum att en stor del av riksdagsledamöterna
            veckopendlar mellan sin normala hemmiljö och sin arbetsplats i
            Stockholm innebär ytterligare risker, som ställer krav på en fungerande
            social miljö, goda arbetsförhållanden och bra interna rutiner.
          </p>
          <p xml:id="i-DUX4yZVgadtGrYnwSszPEw">
            Ledamöternas politiska sekreterare och andra politiska tjänstemän
            är i den form som tillämpas i Sveriges riksdag anställda av respektive
            parti. Det formella arbetsmiljöansvaret ligger därmed på partiorganisationen.
            Samtidigt har ledamöterna en arbetsledande ställning och därmed
            ett informellt arbetsmiljöansvar i förhållande till de politiska
            sekreterarna och andra politiska tjänstemän. Denna uppdelning
            mellan den formella och den informella arbetsledningen och arbetsmiljöansvaret
            skapar osäkerhet och innebär risker i samband med konflikter eller
            andra problem, t.ex. i de fall ledamöter missbrukar sin ställning
            genom att utsätta politiska sekreterare eller handläggare för
            otydliga eller orimliga krav, en nedvärderande och kränkande behandling
            eller andra arbetsmiljöproblem.
          </p>
          <head xml:id="i-HetPiptXwGiEZaDXqDZtfy" type="h2">
            Riksdagsstyrelsen och riksdagsledamöternas arbetsmiljö
          </head>
          <p xml:id="i-JBweAy9i32qDHDFs5x6TiX">
            Riksdagsstyrelsen har ett övergripande ansvar för arbetsmiljön
            i riksdagen. Trots att riksdagsledamöterna inte formellt omfattas
            av arbetsmiljölagen inkluderas också de i alla de åtgärder som
            Riksdagsförvaltningen vidtar för att garantera och upprätthålla
            en god fysisk arbetsmiljö. Ledamöterna har också tillgång till
            alla de resurser som anställda medarbetare och politiska tjänstemän
            har, inklusive företagshälsovård, förebyggande åtgärder och andra
            arbetsmiljöinsatser som sker i Riksdagsförvaltningens regi. När
            det gäller ledamöternas psykosociala arbetsmiljö är det dock annorlunda.
            Dessa frågor betraktas som partiernas interna angelägenheter och
            hanteras också av partierna som interna angelägenheter – utan
            insyn och utan krav på regler och rutiner som skyddar de enskilda
            ledamöternas psykosociala miljö.
          </p>
          <p xml:id="i-Krr1KM6BogQvT6GD3r8pgX">
            Som helhet är riksdagen en öppen arbetsplats som präglas av respekt
            och tillit mellan ledamöter, tjänstemän och andra medarbetare.
          </p>
          <p xml:id="i-5bupJWqogHMgDZMFNAoTYM">
            Avsaknaden av lagstiftning som omfattar förtroendevaldas arbetsmiljö
            ökar enligt min uppfattning vikten av en tydlig kommunikation
            och arbetsfördelning mellan Riksdagsförvaltningen och riksdagsgrupperna
            i arbetsmiljöfrågor – framför allt när det gäller ledamöternas
            psykosociala situation och ansvar i förhållande till de anställda
            politiska medarbetarna. Det gäller både formerna och innehållet
            i partiernas interna arbetsmiljöarbete, särskilt behovet av utbildning
            i arbetsmiljöfrågor, arbetsledning och konflikthantering.
          </p>
          <p xml:id="i-Mv9HdDLYZ9uiUoETz4xmew">
            Utgångspunkten för riksdagens arbetsmiljöarbete bör enligt min
            uppfattning vara att riksdagsledamöterna och partiernas anställda
            ska omfattas av likvärdiga regler som riksdagens anställda när
            det gäller både den fysiska och den psykosociala arbetsmiljön,
            oavsett hur ansvarsfördelningen mellan Riksdagsförvaltningen och
            partierna är utformad.
          </p>
          <p xml:id="i-QV5a1sxkH37uoJroeV44tU">
            Detta bör ges riksdagsstyrelsen tillkänna.
          </p>
        </div>
        <div xml:id="i-4ZGbTNLKSq1x4W4f2jgntW" type="motSignatures">
          <list xml:id="i-Le2nccFvm4hJ3JZ1HQFYcS">
            <item xml:id="i-DeVRSBFo6sGM99zRSKcySj">
              Lars Elinderson (M)
            </item>
          </list>
        </div>
      </div>
    </body>
  </text>
</TEI>
