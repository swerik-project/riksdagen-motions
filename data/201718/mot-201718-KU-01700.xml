<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01700">
  <teiHeader>
    <fileDesc>
      <titleStmt>
        <title>Från monarki till republik</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1700 av Jan Lindholm (MP)</title>
          <idno type="rdwebb">H5021700</idno>
          <rs type="number">1700</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021700/text</ref>
          <ref type="dokument_url_html">http://data.riksdagen.se/dokument/H5021700</ref>
          <ref type="dokumentstatus_url_xml">http://data.riksdagen.se/dokumentstatus/H5021700</ref>
          <ref type="docx">http://data.riksdagen.se/fil/7522EA2C-9E9D-48BA-9CAA-076529746349</ref>
          <ref type="pdf">http://data.riksdagen.se/fil/6EA868DF-4E8D-4D69-81F0-92ED34E2471A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5HVCzT5rrfEfpPAZ8ZuLoG" type="signed"/>
        <correspContext corresp="i-5HVCzT5rrfEfpPAZ8ZuLoG">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-MrYhVZEWQRSB7w4obaNVSe" type="submitted">
          <date when="2017-10-03"/>
          <time when="12:52:51"/>
        </correspAction>
        <correspAction xml:id="i-DexXfTTivLkttbqryQLFu1" type="reviewed">
          <date when="2017-10-03"/>
          <time when="14:29:26"/>
        </correspAction>
        <correspAction xml:id="i-MgWnpmfSbq1toeh7Ttspc2" type="referred">
          <date when="2017-10-13"/>
        </correspAction>
        <correspAction xml:id="i-B7wZrzzjeWBTczDc7ZQgkx" type="assigned">
          <date when="2018-08-22"/>
          <time when="13:15:26"/>
        </correspAction>
        <correspContext corresp="i-B7wZrzzjeWBTczDc7ZQgkx">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-9Qv26HGo6ZJpmZMV42tv8y" type="behandlas_i"/>
        <correspContext corresp="i-9Qv26HGo6ZJpmZMV42tv8y">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JK6H7c4tpiZC4zr98GwPxT" type="motHeader">
        <div xml:id="i-Eq6NKZdftZhVSPshj2nvfE" type="motTitle">
          Motion till riksdagen 2017/18:1700 av Jan Lindholm (MP) Från
          monarki till republik
        </div>
      </div>
      <div xml:id="i-EQ7NYzMueKXETboa3FRnwr" type="motBody">
        <div xml:id="i-N2n6r4T8MUAjnJkQ6uS9cD" type="motProposal" subtype="förslag">
          <head xml:id="i-8ybn5FXD568XgFnUHM9uSg">
            Förslag till riksdagsbeslut
          </head>
          <list xml:id="i-CBwVKfKTJD8pST5pUpbb9s">
            <item xml:id="i-6p7Rvr18TwWpTKzQXrtbTh" sortKey="Yrkande 1">
              Riksdagen ställer sig bakom det som anförs i motionen om att
              se på vilket sätt Sverige kan ta ett slutgiltigt steg från monarki
              till republik och tillkännager detta för regeringen.
            </item>
          </list>
        </div>
        <div xml:id="i-8Rx6yETrF5ZQfQ8HGt6w4b" type="motContent">
          <head xml:id="i-L6MFe9nDPJrSwojcgVae8g" type="h1">
            Bakgrund
          </head>
          <p xml:id="i-WzbiZGPNsULz4nY5gTinbK">
            Successionsrätt till Sveriges tron tillkommer manliga och kvinnliga
            efterkommande till kronprins Johan Baptist Julii, sedermera konung
            Karl XIV Johan, vars avkomling i rakt nedstigande led är konung
            Carl XVI Gustaf.
          </p>
          <p xml:id="i-Y7bEuLuMuaYoCMejqNy218">
            Med dessa ord inleds 1 § successionsordningen, en av Sveriges
            grundlagar. Orden låter synnerligen otidsenliga. Det är naturligtvis
            i det moderna samhället ytterst svårt, för att inte säga omöjligt,
            att argumentera för att Sveriges statsöverhuvud med nödvändighet
            måste hämtas bland det fåtal medborgare som råkar kunna räkna
            fursten av Ponte Corvo bland sina förfäder. De sakliga skälen
            för denna ordning förefaller obefintliga.
          </p>
          <p xml:id="i-UnNZZrDBXyjY2YDnPWFAHH">
            Betydligt rimligare vore om statsöverhuvudet i stället tillsattes
            genom demokratiska former av något slag, och hämtades ur befolkningen
            som helhet.
          </p>
          <head xml:id="i-7nwKKzT7ZSG1B2SWj3q6GE" type="h1">
            Motivering
          </head>
          <p xml:id="i-5TLWFDmGMatgFCU2QYenad">
            Denna motion är inte riktad mot konungen som person utan mot
            principen om att offentliga ämbeten ska kunna gå i arv. Så länge
            statschefen är maktlös kan en sådan ordning möjligen (om än med
            viss svårighet) förenas med demokratins principer. Konungen har
            dock ett visst inflytande av opinionsbildande karaktär och det
            är inte säkert att statsöverhuvuden alltid kommer att ha en för
            demokratin oproblematisk sådan roll i framtiden. Den dag landet
            hamnar i krig eller inträder i en kris kan ämbetet få en mycket
            stor betydelse.
          </p>
          <p xml:id="i-9Rui2PaAtctHjGXQbZWAWb">
            Man måste också konstatera att det faktiskt spelar en viss roll
            vem som innehar posten som statschef, även i fredstid. Statschefen
            är ju bl.a. ett av landets ansikten utåt och bidrar, åtminstone
            enligt arvmonarkins anhängare, till framgången för svensk exportindustri.
          </p>
          <p xml:id="i-3T1Bbm1TdKAx96XNxsV1fg">
            Att tillsätta statschefen genom arv innebär att rikets högsta
            ämbete utses genom genetiskt lotteri. Sannolikheten att den person
            som är bäst lämpad till uppdraget som statschef skulle råka vara
            född till första platsen i successionsordningen är inte hög. Även
            svensk export skulle kunna ta skada om fel person får uppdraget.
          </p>
          <p xml:id="i-WLq6WDSApB2r3TDLEyAVxN">
            Vi har inte några garantier för att det biologiska lotteriet
            alltid kommer att leda till att en kompentent person får uppdraget.
            Detta är tyvärr ingen spekulation. Det behövs bara en hastig blick
            på Sveriges historia mellan 1544 och, låt oss säga, 1945 för att
            inse att åtminstone några av dem som ärvt och burit kronan varit
            djupt olämpliga.
          </p>
          <p xml:id="i-THcsBSoVdErkZE9Gvz7XWt">
            Det finns säkert de som skulle hävda att denna risk för ögonblicket
            inte är överhängande. Det är naturligtvis bra, men det är inget
            argument för att behålla ett bevisligen dåligt system. Det är
            bättre att ta itu med problemet nu, i lugn och ro, än att skjuta
            frågans lösning på framtiden.
          </p>
          <p xml:id="i-CTYEng2ggZkEkUs92HpRhf">
            Monarkin, så som den är beskaffad i dag, är inte heller utformad
            på ett sätt som är acceptabelt i ett demokratiskt samhälle. Grundlagen
            stadgar t.ex. att kungen saknar religionsfrihet, att han inte
            kan åtalas om han skulle begå brottsliga handlingar samt att prinsar
            och prinsessor inte har rätt att gifta sig utan regeringens godkännande.
            Det är uppenbart att systemet borde reformeras, och det rimliga
            vore om vi i stället för arvmonarki såg till att utse landets
            statschef genom någon form av direkt eller indirekt val.
          </p>
          <head xml:id="i-2FZtZ1extzsgqpvSfe2eDy" type="h1">
            Förslag till beslut
          </head>
          <p xml:id="i-2hUSyDb9HweK3rQEQaHRUv">
            De precisa formerna för tillsättandet, ämbetets titel, mandatperiodens
            längd m.m. kan naturligtvis diskuteras, men en lämplig tidpunkt
            för den ärftliga monarkins avskaffande skulle exempelvis kunna
            vara innan vår nuvarande konung beslutar överlämna stafettpinnen.
            Vi vet inte när detta beslut kommer eftersom det är en fråga som
            konungen avgör helt på egen hand men en beredskap borde finnas.
          </p>
          <p xml:id="i-CVoeMo3A55zXV9Wj2hrxb9">
            Riksdagen bör med bakgrund i det ovan anförda ge regeringen som
            uppdrag att se på vilket sätt Sverige kan ta ett slutgiltigt steg
            från monarki till republik.
          </p>
        </div>
        <div xml:id="i-5Nw3tuiECgs9i9YT5DVW37" type="signatureBlock">
          <list xml:id="i-K7omtBvTSfj2GLjhBQANMN">
            <item xml:id="i-85SR7pyhbrapXeJ6ZTrS5n" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
