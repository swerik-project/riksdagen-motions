<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__282/mot_1958_a_ak__282-001.pdf"/>
      <div type="motHeader" xml:id="i-Hoxn3PajrM7wZFLFd8JXNT">
        <div type="motTitle" xml:id="i-BRbA7S4JFxx99JNx2ikSK4"/>
        <div type="motSubmissionInfo" xml:id="i-4cVkDQmo6yoC8CNZCbzw9Q"/>
      </div>
      <div type="motBody" xml:id="i-B1sJZnrsdESVehp4eAgBdg">
        <div xml:id="i-5vRC2sdQv9XCvuVaM3kBCm">
          <p xml:id="i-9Ne5UtKq1eiNxLX6prny3t">
            Nr 282—293 Motioner i Andra kammaren, nr 282 år 1958 1
          </p>
          <p xml:id="i-7eaqjhJPfZ6qvRdS9r7CQ9">
            Nr 282
          </p>
          <p xml:id="i-K5ri6SANkxaqi8gadQCwd2">
            Av herr Munktell m. fl., om inrättande av en professur i kriminologi
            vid Stockholms högskola.
          </p>
          <p xml:id="i-56oz52ZYFFoSPMit8KVSo9">
            Det har under de senaste åren blivit alltmer erkänt att en fast
            organisa- tion av den kriminologiska forskningen i sedvanliga
            akademiska former ej längre kan uppskjutas. I själva verket är
            vårt land härutinnan sämre lottat än de flesta med oss jämställda
            kulturländer. Detta är desto mera beklag- ligt som vårt kriminalpolitiska
            reformprogram måste betecknas som syn- nerligen framstegsvänligt
            och tilldragit sig berättigat erkännande i den in- ternationella
            diskussionen. En närmare redogörelse för frågans läge och de tungt
            vägande skäl som tala för det yrkande som framställes i det följande
            synes här överflödig, då riksdagens uppmärksamhet vid flera tillfällen
            fästs på detta angelägna vetenskapliga upprustningsbehov. Vi hänvisa
            här endast till herr Munktells m. fl. motion i denna kammare nr
            539 och fru Wallentheims m. fl. motion i första kammaren nr 423
            vid 1957 års riksdag, till herr Munktells inter- pellation i denna
            kammare den 9 februari 1954 och justitieministerns svar å densamma
            den 14 december 1954 samt till allmänna beredningsutskottets utlåtanden
            nr 15 vid 1955 års riksdag och nr 22 vid 1956 års riksdag även-
            som där redovisade remissyttranden. Gången av ärendet i den mån
            detsam- ma behandlats av statsmakterna skall emellertid i korthet
            rekapituleras. Frågan om inrättandet av en kriminologiprofessur
            aktualiserades genom proposition nr 86 till 1957 års riksdag angående
            omläggning av den juridiska och samhällsvetenskapliga utbildningen.
            På grundval av juristutbildnings- kommitténs år 1953 avgivna och
            av universitetskanslern överarbetade förslag avgåvo särskilda
            utredningsmän den 8 februari en promemoria i ärendet, vilken i
            väsentliga delar lades till grund för nämnda proposition. Utrednings-
            männen upptogo i något förändrat och preciserat skick det förslag
            till in- rättande från och med budgetåret 1958/59 av en professur
            i kriminologi vid Stockholms högskola, som framställts av juristutbildningskommittén
            och tillstyrkts av alla berörda remissinstanser samt upptagits
            i kanslerns förslag. Detta förslag biträddes emellertid ej av
            departementschefen i nämnda proposition, närmast av det skälet
            att inrättandet av professuren ansågs icke ha nödvändigt samband
            med den föreslagna reformen av den juridiska och samhällsvetenskapliga
            utbildningen. Departementschefen tillade emellertid, Bihang till
            riksdagens protokoll 1958. 4 saml. Nr 282—293
          </p>
          <pb facs="riksdagen-motions-pdf/data/1958/mot_1958_a_ak__282/mot_1958_a_ak__282-002.pdf"/>
          <p xml:id="i-XpEWtC72qdLq3sLrZXF67p">
            2 Motioner i Andra kammaren, nr 282 år 1958
          </p>
          <p xml:id="i-6E4P59LFa59eXJRvQfmQYA">
            att det syntes honom mycket angeläget att brottets orsaker och
            närliggande spörsmål bleve föremål för intensivare forskning,
            varigenom också under- visningen kunde förbättras. Det tillades
            att frågan om professurens inrät- tande borde upptagas till prövning
            i samband med behandlingen av hög- skolans ordinarie petita. I
            ovan omnämnda motion i andra kammaren nr 939 vid riksdagen 1957
            hemställde herr Munktell m. fl. att riksdagen måtte besluta om
            inrättande av en professur i kriminologi, jämte tillhörande in-
            stitution vid Stockholms högskola från och med budgetåret 1958/59,
            allt i enlighet med den av utredningsmännen utarbetade, till Kungl.
            Maj:t över- lämnade promemorian. Denna hemställan avslogs av riksdagen,
            vars stats- utskott dock uttalade att det för sin del ville starkt
            understryka vikten av forskning och undervisning inom kriminologien
            samt förutsatte att frågan snarast bringades till sin lösning.
            I sina till universitetskanslern ingivna äskanden för budgetåret
            1958/59 har Stockholms högskolas styrelse under åberopande av
            vad som sålunda förevarit i ärendet ånyo hemställt om inrättandet
            av en professur i krimi- nologi. Kanslern har tillstyrkt förslaget
            och bl. a. framhållit, att det vore angeläget att professuren
            komme till stånd från den 1 juli 1958, så att dess förste innehavare
            bleve i stånd att noga följa det stora reformarbete inom kriminalvårdens
            och straffrättens område som nu pågår. Kanslern erinrar också
            om att strafflagberedningen i skrivelse till Kungl. Maj:t den
            4 mars 1955 bl. a. understrukit angelägenheten av att ifrågavarande
            professur sna- rast inrättades. Det sålunda framförda äskandet
            har emellertid ej biträtts av vederbörande departementschef i
            årets statsverksproposition. Man måste livligt beklaga att Kungl.
            Maj:t ej funnit sig i år kunna före- slå att professuren vid Stockholms
            högskola inrättas redan från budgetåret 1958/59. Med hänsyn till
            brottslighetens fortsatta stegring och det bekym- mersamma läge,
            vari detta förhållande försatt både polismyndigheter, dom- stolar
            och kriminalvårdens olika grenar få inga åtgärder försummas för
            att samhällsorganen skola få läget i sin hand och kunna motarbeta
            kriminali- teten med radikala metoder. Att den kriminologiska
            forskningen här kan lämna värdefulla bidrag står utom diskussion,
            och detta gäller ej endast den på längre sikt arbetande grundforskningen
            utan även de mera begränsade undersökningar med omedelbart praktisk
            inriktning vilka utan alltför lång tidsutdräkt kunna ge resultat
            av omedelbart värde för den aktuella kriminal- politiken. Även
            ur utbildningssynpunkt är det av största vikt att ämnet kri- minologi
            med det snaraste vinner hemortsrätt vid åtminstone någon av våra
            högre läroanstalter, så att rekryteringen av yngre forskare, som
            från skilda utgångspunkter ägna sina krafter åt en vetenskaplig
            undersökning av brotts- lighetsfenomenet och dess ändamålsenliga
            bekämpande med effektiva och tillika humana metoder, ävensom undervisning
            och utbildning av den prak- tiska kriminalvårdens funktionärer,
            befrämjas.
          </p>
          <pb facs="riksdagen-motions-pdf/data/1958/mot_1958_a_ak__282/mot_1958_a_ak__282-003.pdf"/>
          <p xml:id="i-3Eu23RV3Hamcgm8vDtU7Bn">
            Motioner i Andra kammaren, nr 282 år 1958 3
          </p>
          <p xml:id="i-AjuVxehy3TcveHDZU1R1Hq">
            Under hänvisning till det sagda få vi härmed hemställa, att riksdagen
            måtte besluta om inrättande av en professur i kriminologi jämte
            tillhörande institution vid Stockholms högskola från och med budgetåret
            1958/59, allt i enlighet med de av högskolan framställda och av
            kanslern för rikets universitet tillstyrkta äskandena samt att
            ställa härför er- forderliga medel till förfogande.
          </p>
          <p xml:id="i-TDXr3S7b49P4MAfqYiEut9">
            Stockholm den 25 januari 1958
          </p>
          <p xml:id="i-DAUfauVVoGEUEJpmQoyMVA">
            Henrik Munktell Ture Königson Carl Eric Hedin Ingrid Segerstedt
            Wiberg
          </p>
          <p xml:id="i-ARd6n4ACGXNkPxvPcvxQGs">
            Astrid Bergegren Olle Dahlén Sven Svensson i Krokstorp
          </p>
        </div>
      </div>
    </body>
  </text>
</TEI>
