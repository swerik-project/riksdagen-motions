<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0015/mot_200304_MJ_0015-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ15 pnr: s36060
          </p>
          <p>
            Motion till riksdagen 2003/04:MJ15
          </p>
          <p>
            av Göran Persson i Simrishamn och Krister Ornfjäder (s) med anledning
            av prop. 2003/04:51
          </p>
          <p>
            Kust- och insjöfiske samt vattenbruk
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening att den
            odling och utsättning av eftertraktad fisk som i dag är tillåten
            i Sverige även fortsättningsvis får utföras i samma omfattning.
          </p>
          <p>
            Motivering
          </p>
          <p>
            Cirka tre miljoner svenskar använder någon gång varje år spö,
            lina och krok. Sportfiske kan sålunda räknas som en av våra mest
            uppskattade och engagerande = fritidssysselsättningar, med god
            inverkan på människors livskvalitet. Därtill kommer ett ekonomiskt
            värde av icke obetydligt slag. Sportfisket omsätter drygt fyra
            miljarder kronor årligen och utgör en viktig del av den svenska
            turistnäringen. För framtiden har Sverige goda möjligheter att
            ytterligare förbättra denna turistnäring genom en långsiktig och
            ekologiskt hållbar fisketurism. Att omvandla glesbygdens sjöar
            och vattendrag till fiskeparadis ger inte bara arbetstillfällen
            och turistinkomster, det innebär också ett genombrott för vattenbruket
            som sådant, som en industrinäring att räkna med. Vattenbruk ska
            givetvis ske med stor omsorg om den biologiska mångfalden. Sköra,
            naturliga bestånd måste skyddas och Fiskeriverkets strategi för
            utsättning och spridning av fisk följas. Klassificeringen av de
            olika vattenområdenas skyddsvärden är viktig och likaså den efterföljande
            riskbedömningen; vilken inverkan har en ny utsättning och spridning
            av fisk på skyddsvärda arter och stammar? Försiktighetsprincipen
            ska som alltid gälla, liksom det av riksdagen fastställda miljökvalitetsmålet
            Levande sjöar och vattendrag: ”Senast år 2005 skall utsättning
            av djur och växter som lever i vatten ske på sådant sätt att biologisk
            mångfald inte påverkas negativt”. Att förbjuda all utsättning
            av främmande laxfiskbestånd utom regnbågslax är däremot kontraproduktivt
            och faktiskt till skada för det svenska vattenbruket. Det propositionen
            föreslår, att ”därutöver bör i enlighet med
          </p>
          <pb facs="riksdagen-motions-pdf/data/200304/mot_200304_MJ_0015/mot_200304_MJ_0015-0002.pdf"/>
          <p>
            2003/04:MJ15
          </p>
          <p>
            Fiskeriverkets strategi och miljömålsarbetet all utsättning av
            främmande laxfiskbestånd utom regnbågslax upphöra så att skador
            på biologisk mångfald förebyggs”, betyder i praktiken att en stor
            del av allmänhetens sportfiske försvinner. Den naturliga produktionen
            blir alltför hårt belastad och ingen länsstyrelse i Sverige lär
            våga bevilja ny utsättning av den ädelfisk som sport- och fritidsfiskare
            traktar efter. I Fiskeriverkets författningssamling paragraf fyra
            står uttryckligen att tillstånd (till utsättning) inte får avse
            för landet främmande arter eller stammar. Bestämmelserna gäller
            dock inte, enligt FIFS, ”arterna regnbåge, bäckröding, kanadarödning,
            splejk, gräskarp och signalkräfta samt ursprungliga stammar av
            arter gemensamma för Sverige och Norge eller Sverige och Finland”.
            De populära och skiftande arter som gör sportfisket än mer intressant
            är således undantagna. Ett attraktivt fiske är nödvändigt om Sverige
            vill behålla sin ambition att bli norra Europas fiskeparadis.
            Många sjöar och vattendrag saknar i dag skyddsvärda arter; de
            bör därför även fortsättningsvis få härbärgera de fiskarter som
            Fiskeriverket har specificerat.
          </p>
          <p>
            Stockholm den 23 januari 2004
          </p>
          <p>
            Göran Persson (s) Krister Örnfjäder (s) i Simrishamn
          </p>
        </div>
      </div>
    </body>
  </text>
</TEI>
