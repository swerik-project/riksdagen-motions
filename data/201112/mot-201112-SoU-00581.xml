<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00581">
  <teiHeader>
    <fileDesc>
      <titleStmt>
        <title>Effektiv och säker psykiatrisk vård</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektiv och säker psykiatrisk vård</title>
          <idno type="rdwebb">GZ02So581</idno>
          <rs type="number">So581</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So581/text</ref>
          <ref type="dokument_url_html">http://data.riksdagen.se/dokument/GZ02So581</ref>
          <ref type="dokumentstatus_url_xml">http://data.riksdagen.se/dokumentstatus/GZ02So581</ref>
          <ref type="doc">http://data.riksdagen.se/fil/CDE81AF1-AA97-4544-9EB0-5B8C48ABF0FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BG62CjWHzJPrnkPkGYJy9c</idno>
            <name>Eva Lohman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8MC2KctfNDdtEMxg8pcihL</idno>
            <name>Linda Arvidsson Wemmert</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DheUKjrxxssJUTmfhB8FU3" type="signed"/>
        <correspContext corresp="i-DheUKjrxxssJUTmfhB8FU3">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BG62CjWHzJPrnkPkGYJy9c"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-8MC2KctfNDdtEMxg8pcihL"/>
        </correspContext>
        <correspAction type="numbering" xml:id="i-9tC8W328pZYD2XMyzeLtG1">
          <date when="2011-10-10"/>
        </correspAction>
        <correspAction type="submission" xml:id="i-XYFqD3qeTX8yNvw2gwAhw">
          <date when="2011-10-05"/>
        </correspAction>
        <correspAction type="transfer" xml:id="i-FmabSpBxyZkUF39yVL8cm">
          <date when="2011-10-05"/>
        </correspAction>
        <correspAction type="assigned" xml:id="i-4fGqbgkX4QpYH2m4b4EUjf"/>
        <correspContext corresp="i-4fGqbgkX4QpYH2m4b4EUjf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7ygSAw6cXvbpF4LhyzoaaK">
            Förslag till riksdagsbeslut
          </head>
          <p xml:id="i-4XUir7LjbivV2Gwx8WRvDv">
            Riksdagen tillkännager för regeringen som sin mening vad som
            anförs i motionen om icke legitimerade personers utövning av psykiatrisk
            vård.
          </p>
        </div>
        <div type="motContent">
          <head type="h1" xml:id="i-DgdKdedUs1NU52ioqya3rC">
            Bakgrund
          </head>
          <p xml:id="i-W87oN7zQkoonWVBxzUZJJ4">
            I riksdagens socialutskotts betänkande 2010/11:SoU9 avslogs bland
            annat motion So574 med motivationen att de frågor som tas upp
            i motionerna och So574 (M) berörs i betänkandet Kompetens och
            ansvar (SOU 2010:65). Remissbehandlingen har nyligen avslutats.
            Enligt utskottet bör beredningen av betänkandet inte föregripas.
            Motionerna avstyrks. Riksdagen antog senare utskottets förslag
            till beslut.
          </p>
          <p xml:id="i-DQY55JQXKAeqs2qijA6GLg">
            Motiven för detta avslagsyrkande förtjänar emellertid en närmare
            analys vad gäller motion 2010/11:So574. Regeringen beslutade i
            april 2009 att tillkalla en särskild utredare för att utreda ett
            antal frågor som rör behörighetsregleringen inom hälso- och sjukvården
            samt vissa frågor inom socialtjänsten (2009 års behörighetsutredning,
            S 2009:02). Utredningen redovisade sitt betänkande Kompetens och
            ansvar (SOU 2010:65) i oktober 2010. I betänkandet föreslås bland
            annat att a) inga ytterligare grupper ska regleras inom hälso-
            och sjukvården utöver dagens 21 legitimationsyrken och b) Socialstyrelsen
            får i uppdrag att se över vilka somatiska sjukdomar som det bör
            vara förbjudet att behandla för den som inte är hälso- och sjukvårdspersonal,
            om åldersgränsen för att behandla barn bör ändras och möjligheterna
            att behandla gravida.
          </p>
          <p xml:id="i-UbZvA3kptwGDgSU3m4whE1">
            Kommentar : Utredaren föreslår inga nya legitimationsgrunder
            och en översyn under vissa premisser endast för kroppssjukvård
            inför eventuellt förbud riktat mot oseriös verksamhet. Psykiatrin
            och psykologin är alltså fortsatt fredat territorium för icke-legitimerad
            verksamhet ställd utanför fortlöpande tillsyn och kontroll av
            Socialstyrelsen.
          </p>
          <p xml:id="i-4avn19PKs5Ug9C3Sr3Jhiz">
            Ur den digra utredningens betänkande står bland annat att läsa
            (del 2, sidan 360): En förutsättning för registrering i ett nationellt
            register för utövare av alternativa behandlingsformer måste vara
            att man genomgått viss basmedicinsk utbildning. Detta krav på
            utbildning syftar främst till att säkerställa att de utövare som
            finns i registret har en minsta, gemensam, grundläggande allmänmedicinsk
            kunskapsbas. Även om alternativ- och komplementärmedicin omfattar
            många olika verksamheter finns det en gemensam nämnare för verksamheten.
            Det handlar om yrkesmässigt utförda hälso- och sjukvårdande åtgärder
            i form av undersökningar och behandlingar av patienter i syfte
            att förebygga, bota eller lindra. Gemensamt är därmed också att
            yrkesutövarna har behov av grundläggande kunskaper om människokroppen
            och dess olika organ, om sjukdomslära och regelverket inom hälso-
            och sjukvården. Sådan kunskap är viktig för själva utförandet
            av behandlingen, men kanske framförallt för att en utövare ska
            veta om han eller hon ska ta sig an en viss patient eller inte,
            dvs. om patienten i stället ska hänvisas till hälso- och sjukvården.
          </p>
          <p xml:id="i-Mc6Znt1MzEsciB7vGAU2dy">
            Kommentar : Det föreligger alltså hos utredningen en sund föreställning
            om att basal medicinsk utbildning och kunskap är eftersträvansvärd
            i alla yrkesmässigt utförda hälso- och sjukvårdande åtgärder i
            form av undersökningar och behandlingar av patienter i syfte att
            förebygga, bota eller lindra. Underligt då att detta förhållande
            inte lyfts fram när det gäller hantering av själens välbefinnande
            vid allsköns olika psykiatriska symptom som drabbar mänskligheten.
          </p>
          <p xml:id="i-W7nWB3tEzA9mBpNdkTrC1G">
            Vidare återfinns under 18.4.2 rubriken En tydligare lagstiftning
            (del 2, sidan 375) i samma övervägande och slutsatser från utredningen
            att: Reglerna i 5 kap. Patientsäkerhetslagen (2010:659) rör i
            strikt mening inte hälso- och sjukvårdspersonalen och det finns
            därför, enligt vår mening, för tydlighetens skull skäl att flytta
            dessa från den lagen, något som även Patientsäkerhetsutredningen
            övervägde. Regeringen har överlämnat ärenden till oss som pekar
            på svårigheter med att i samma lagstiftning både ha bestämmelser
            som behandlar hälso- och sjukvårdspersonal och regler som inte
            berör dessa. Det framkommer att det är svårt att förstå att verksamhet
            enligt 5 kap. Patientsäkerhetslagen inte är hälso- och sjukvård.
            Dessa problem påpekades också av lagrådet, men regeringen ansåg
            inte att de var så stora att det motiverade en ändring av lagförslaget,
            vilket sedan antogs av riksdagen. Vi anser att man bör skapa en
            särskild lagstiftning för det här området. Skälen är flera. Användningen
            av alternativa behandlingsformer ökar. De behandlare som är verksamma
            har genom sina yrkesförbund försökt bidra till ökad seriositet
            genom krav på medlemskap, klagomöjligheter m.m. Och framför allt,
            en sådan reglering kan bidra till att göra det tydligt för allmänheten
            vad som utgör hälso- och sjukvård och vad som inte är det.
          </p>
          <p xml:id="i-KpWSS829SGV4htfy6YbKWa">
            Kommentar : Kanske är det så att krav på effektivitet och säkerhet
            för icke-legitimerad psykiatrisk/psykologisk verksamhet bör regleras
            i annan lagstiftning än i den tidigare så kallade kvacksalverilagstiftningen,
            numer 5 kap. patientsäkerhetslagen?
          </p>
          <p xml:id="i-CEbbcaE6rKDJ29o5p2ncwa">
            Under Gällande regler och tidigare förslag till förändringar
            i avsnitt 15.2.6 (del 2, sidan 215 f.) konstaterar utredningen
            under rubriken Socialstyrelsens rapport med anledning av ett uppdrag
            att utreda vissa frågor rörande psykologisk och psykoterapeutisk
            verksamhet att riksdagen biföll 1998 ett av socialutskottet framlagt
            betänkande (1997/98:SoU22 Yrkesverksamhet på hälso- och sjukvårdens
            område) i vilket utskottet behandlat yrkanden med begäran dels
            om en samlad effektiv tillsynslagstiftning inom psykologins område,
            dels om ett utvidgat skydd mot kvacksalveri inom psykologisk och
            psykoterapeutisk verksamhet. Utskottet menade att regeringen borde
            återkomma till riksdagen med en redovisning i denna fråga. Detta
            tillkännagavs regeringen (rskr. 1997/98:290). Regeringen uppdrog
            i december 1999 åt Socialstyrelsen att utreda de angivna frågeställningarna.
            Socialstyrelsens uppdrag innebar bl.a. att myndigheten skulle
            utreda om det finns behov av att begränsa rätten för den som inte
            är hälso- och sjukvårdspersonal att behandla vissa allvarliga
            psykiska störningar eller använda vissa psykologiska metoder.
            Om ett sådant behov ansågs föreligga skulle myndigheten ge förslag
            på hur en lagstiftning till skydd mot hälsofarligt kvacksalveri
            inom psykologisk och psykoterapeutisk verksamhet borde utformas.
            Socialstyrelsen konstaterade i sin rapport att det är svårt att
            formulera en entydig förbudsdefinition och att kunskaper om förekomst
            och art av hälsofarliga behandlingar är bristfällig. Socialstyrelsens
            bedömning var därför att det i nuläget inte fanns tillräckligt
            underlag för att föreslå ytterligare begränsning i rätten att
            vidta hälso- och sjukvårdande åtgärder. I rapporten påpekade Socialstyrelsen
            att detta inte innebar att det var tillåtet att bedriva hälsofarliga
            behandlingar på det psykologiska och psykoterapeutiska området.
            Det finns generella bestämmelser som förbjuder behandling av patient
            som leder till skada som inte är ringa eller framkallar fara för
            sådan skada. Socialstyrelsen pekade på att allmänheten borde få
            större kunskap om olika yrkesgruppers specialkunskaper och om
            skillnader mellan att vända sig till hälso- och sjukvårdspersonal
            och att vända sig till någon som inte är det. I rapporten föreslogs
            bl.a. också att man borde se över om det konsumenträttsliga skyddet
            kunde förbättras när det gällde möjligheten att klaga på en erhållen
            tjänst som inte hållit utlovad kvalitet. Rapporten behandlades
            av regeringen i proposition 2004/05:1 under utgiftsområde 9 (sidan
            45). Regeringen förklarade sig mot bakgrund av slutsatserna i
            Socialstyrelsens rapport inte ha för avsikt att vidta några ytterligare
            åtgärder.
          </p>
          <p xml:id="i-8Emcr2aZJ1ZcBjbhw1QaDD">
            Excplicit för psykiatrisk sjukdom och behandling anförde utredningen
            följande under rubriken Ett förbud mot behandling av psykiska
            sjukdomar (del 2, sidan 383 f.): Socialstyrelsen konstaterade
            i sin rapport till regeringen både att det är svårt att formulera
            en entydig förbudsdefinition och att kunskaper om förekomst och
            art av hälsofarliga behandlingar är bristfälliga. Vi har under
            utredningens gång inte haft möjlighet att genomföra någon egen
            undersökning av förekomsten av hälsofarliga behandlingar inom
            det här området. Några vetenskapliga studier eller undersökningar
            av förekomsten av behandling av psykiska sjukdomar utanför hälso-
            och sjukvården, och risker och skador med sådana behandlingar,
            har såvitt vi kunnat utröna inte genomförts. De övriga uppgifter
            vi tagit del av har inte visat på någon stor omfattning av problem
            vid behandling av psykiska hälsotillstånd utanför den etablerade
            hälso- och sjukvården. Två vetenskapliga råd tillfrågades av Socialstyrelsen
            (referens S 2001/11151/HS sidorna 3132; motionärernas anmärkning)
            om behovet av att införa begränsningar i rätten att behandla vissa
            allvarliga psykiska störningar eller använda vissa psykologiska
            metoder. Rådet i psykiatri angav en känsla av att antalet personer
            som farit illa av icke legitimerade psykologers utrednings- och
            behandlingsmetoder är relativt få i förhållande till den mycket
            stora verksamhet det handlar om. När det gäller behandling av
            sjukdomstillstånd och störningar finns exempel på enstaka människor
            som farit illa. Att lagreglera dessa verksamheter innebär att
            man omedelbart hamnar i stora svårigheter. Därför är det lämpligare
            att avstå. Rådet i psykologi såg svårigheter med att formulera
            en sådan bestämmelse. Riskerna med att personer med psykisk sjukdom
            får behandling utanför hälso- och sjukvården framförs i många
            sammanhang. Några studier har dock inte genomförts som visar vilka
            metoder som kan anses skadliga eller vilka tillstånd som bör förbehållas
            hälso- och sjukvårdspersonal. Ett förbud när det gäller psykiska
            sjukdomar bör inte göras mer omfattande än vad som kan anses nödvändigt
            med hänsyn till patientsäkerheten. Människors rätt att i största
            möjliga utsträckning själva välja av vem och på vilket sätt de
            vill få behandling måste respekteras. De uppgifter som finns om
            allvarliga risker med behandling av psykiska sjukdomar utanför
            hälso- och sjukvården är inte särskilt omfattande. Det innebär
            också stora svårigheter att ange och precisera vilka psykiska
            sjukdomar som skulle omfattas av ett behandlingsförbud. Vi föreslår
            därför inte något förbud mot behandling av psykiska sjukdomar.
          </p>
          <p xml:id="i-9vKKn1nXdYn4hLJS2Mrvvp">
            Betänkandet Kompetens och ansvar (SOU 2010:65) remitterades till
            en rad instanser. Remisstiden löpte ut den 1 mars 2011. En rad
            kritiska synpunkter från psykiatri och beteendevetenskapliga remissinstanser
            ifrågasatte bristen på vilja till lagreglering av det psykologiska/psykiatriska
            området. Detta är mycket begripligt, och vi vill som motionärer
            därför framföra följande motivering till att riksdagen ger regeringen
            tillkänna de två yrkanden som denna nya motion på samma tema innebär.
          </p>
          <head type="h1" xml:id="i-SaBxHe14UUE5eKwGtnVK9W">
            Motivering
          </head>
          <p xml:id="i-BPYQ8nCEdaEdASZTZ4cU2D">
            Lagstiftning om kvacksalveri har i alla tider ifrågasatts från
            utövare av alternativ medicin som anser att det föreligger ett
            legitimt behov av sådan verksamhet. I många fall, där så sker
            under ordnade former och i nära samarbete med den etablerade medicinska
            verksamheten, möter detta inget hinder. Men under senare tid har
            det växt fram en flora av alltfler kommersiella institut och kliniker
            med ett utbud av terapier, kurer och metoder för påverkan främst
            på människors psykiska tillstånd som inte är grundade på vetenskap
            eller beprövad erfarenhet, och inte heller har någon ambition
            eller vilja att samarbeta med desamma. I vissa fall är deras verksamhet
            till och med öppet kritisk till det som på vetenskaplig grund
            anses vara de bästa och säkraste psykiatriska och psykologiska
            metoderna att tillämpa idag. De alternativa åtgärderna utövas
            således av personer utan läkar- eller psykologlegitimation eller
            motsvarande och inger starka farhågor med tanke på den risk människor
            löper att få försenad diagnos och ineffektiv behandling för sina
            eventuellt allvarliga psykiska besvär.
          </p>
          <p xml:id="i-E8QFCHfYfqAqKjiZGDHAFx">
            Om man exempelvis söker en terapeut på internet kan man hitta
            ett betydande antal olika, en del nyandliga, kliniker och utbildningsinstitut
            i Sverige som erbjuder en mängd fantasifulla terapier och terapeututbildningar.
            I tidningarna annonseras till exempel om certifieringskurser för
            sorgebearbetning. På fem dagar kan man bli utbildad för att hjälpa
            människor i sorg.
          </p>
          <p xml:id="i-Dwhuor6jMPNyXEzGT82Cn1">
            Efter en kort utbildningskurs, som ofta är ganska dyr, kan man
            få en titel som låter förtroendeingivande, till exempel licensierad,
            certifierad, diplomerad coach eller terapeut av något slag. En
            del kursgivare hävdar att de har kontakter inom sjukvården eller
            universitetsvärlden och att de anlitas av landsting eller försäkringskassa.
            Det finns vittnesmål om hur människor som genomgått personlighetsutvecklingskurser
            eller som varit medlemmar i auktoritära eller manipulativa rörelser
            mått psykiskt dåligt av den påverkan de utsatts för i den här
            typen av utbildning.
          </p>
          <p xml:id="i-NuPzgMEYSb5vWocC9oGTvT">
            Vi anser att det grundläggande problemet som man måste komma
            till rätta med utgår från att så långt möjligt garantera säkerheten
            för att människor med symptom av själsligt lidande inte primärt
            hamnar hos otillräckligt medicinskt kompetenta personer. Vi anser
            att den ordning som måste råda är att människor med olika former
            av psykiska symptom först frias från att kvalificera för en diagnos
            som innebär medicinskt behandlingskrävande psykiatrisk sjukdom
            innan icke medicinskt legitimerade yrkesutövare tillåts erbjuda
            sådana personer sina tjänster. En sådan ordning skulle sätta stor
            press på dem som saknar den av Socialstyrelsen legitimerade yrkeskompetens
            som rimligen bör krävas för att på ett evidensbaserat och säkert
            sätt diagnostisera och behandla psykiatrisk sjukdom. Pressen skulle
            innebära att de med otillräcklig kompetens för att hantera medicinskt
            behandlingskrävande psykiatrisk sjukdom inte behåller människor
            med sådan allvarlig sjukdom inom ramen för sin otillräckligt medicinskt
            belagda verksamhet, utan har bättre motiv än idag för att faktisk
            hjälpa en person med själsligt lidande att först få just medicinskt
            behandlingskrävande psykiatrisk sjukdom utesluten av någon med
            den rätta kompetensen för detta. När väl medicinskt behandlingskrävande
            psykiatrisk sjukdom först är utesluten, kan möjligheterna för
            att erbjuda annat stöd ansvarsfullt få övervägas. Men utan tydliga
            krav på en sådan ordning i lagen tror vi inte att patienter som
            lider av någon av de många folksjukdomar som begreppet medicinskt
            behandlingskrävande psykiatrisk sjukdom innebär kan garanteras
            den säkerhet mot försämringar av befintliga tillstånd, eller till
            och med dödsfall, som andra folksjukdomar har i och med att de
            senare till skillnad från psykiatriska sjukdomar omfattas av patientsäkerhetslagen
            på denna punkt.
          </p>
          <p xml:id="i-7iAK6gvaZLjyuA2ZfuFBn9">
            Tidigare motioner i riksdagen om en översyn av kvacksalverilagen
            och missvisande yrkestitlar har regelmässigt avslagits med allmänna
            formuleringar om att det inte finns anledning att göra en sådan
            översyn. När nu motion 2010/11:So547 blivit avslagen under förra
            riksmötet med motivationen i betänkande 2010/11:SoU9 med hänvisning
            till utredningsbetänkandet Kompetens och ansvar (SOU 2010:65)
            så måste två centrala frågor ställas: a) Är det inte konstigt
            att utredningen hänvisar till bedömningar gjorda 1997/98 respektive
            2001, där två personer på Socialstyrelsen i det senare fallet
            inte hade någon känsla av att det förelåg något omfattande problem
            med oseriös psykologisk/psykiatrisk verksamhet ur patientsäkerhetssynpunkt,
            för att avstå från att agera i frågan 2011? b) Är det tillfredsställande
            att Socialstyrelsen i denna fråga både 1997/98 och 2001 konstaterar
            att kunskapen på området om hälsoriskerna med utövande av icke-legitimerad
            psykiatri/psykologi i princip saknades då, och kanske även nu
            2011?
          </p>
          <p xml:id="i-32MUjkduk4GJiT7Mht4Fx5">
            Om inte utskottet följer denna problematik misstänker vi att
            människor fortsätter att fara illa därför att de inte får vård
            grundad på vetenskap och beprövad erfarenhet utan utsätter sig
            för ineffektiva behandlingar som de får betala stora pengar för.
            Det står dessutom i kontrast mot de höga krav som vi anser oss
            ha rätt att ställa på att insatser inom hälso- och sjukvården
            ska vara rimligt evidensbaserade. Därför anser vi att en strukturerad
            översyn över effektiviteten av och riskerna förknippade med att
            icke-legitimerade personer tillåts utöva psykiatrisk/psykologisk
            terapi på svenska medborgare bör utredas. Om översynen visar att
            verksamheten innebär risker samt bristande sjukvårdseffektivitet
            bör lagreglering införas som förbjuder icke-legitimerade personer
            att utöva sådan terapi.
          </p>
        </div>
        <div type="motSignatures">
          <list>
            <item xml:id="i-9qK9qocE1ckcg9xmgj4Rja" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-bjXTADzcuC5YBWqqRNFZz" who="i-BG62CjWHzJPrnkPkGYJy9c">
              Eva Lohman (M)
            </item>
            <item xml:id="i-76DZQjH4NMthJ9iubMsQ11" who="i-JyuoWkg9RUZd3XVSA6MfE6">
              Gunilla Nordgren (M)
            </item>
            <item xml:id="i-2ZeWAR1vNqfNcgYYowWgGr" who="i-8MC2KctfNDdtEMxg8pcihL">
              Linda Arvidsson Wemmert (M)
            </item>
          </list>
        </div>
      </div>
    </body>
  </text>
</TEI>
