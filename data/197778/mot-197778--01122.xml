<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01122">
  <teiHeader>
    <fileDesc>
      <titleStmt>
        <title>om ett nordiskt arabvärldsinstitut</title>
        <author>av Per Gahrton</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett nordiskt arabvärldsinstitut</title>
          <idno type="rdwebb">G1021122</idno>
          <rs type="number">1122</rs>
          <ref type="dokument_url_text">http://data.riksdagen.se/dokument/G1021122/text</ref>
          <ref type="dokument_url_html">http://data.riksdagen.se/dokument/G1021122</ref>
          <ref type="dokumentstatus_url_xml">http://data.riksdagen.se/dokumentstatus/G1021122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CG3s5n965GMrPwiCCGwPfC" type="signed"/>
        <correspContext corresp="i-CG3s5n965GMrPwiCCGwPfC">
          <note type="signatory" corresp="i-EF4gEp1CrEwnV5AnkFU4P2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1122/mot_197778__1122-001.pdf"/>
      <fw xml:id="i-JVSnbQ2oRkXJ43n9CNVrNP">
        Mot. 1977/78:1122 6
      </fw>
      <div xml:id="i-SvX3mCumH916JEECaU2NE6" type="motHeader">
        <div xml:id="i-G9EXFLbn1GqkAqHjc3NFsZ" type="motTitle"/>
        <div xml:id="i-Grx7Tyxn49jkX1VxdTrp3e" type="motSubmissionInfo"/>
      </div>
      <div xml:id="i-RkVGWu11crzAFS34YUgbdW" type="motBody">
        <div xml:id="i-VF5rXUvYPJfiiYyKLyAdXB">
          <p xml:id="i-r8CAtCh8jPqZif6oMAXrK">
            Motion
          </p>
          <p xml:id="i-4E7WRByVmieJXFiDfgsu1y">
            1977/78:1122
          </p>
          <p xml:id="i-7VEqbuc3C8ypbmD7UTphnp">
            av Per Gahrton om ett nordiskt arabvärldsinstitut
          </p>
          <p xml:id="i-AfcLhbaxnVBNYuurn8j9zT">
            I Norden — inte minst i Sverige — finns i dag en betydande kännedom
            om arabvärlden. Många svenska akademiker arbetar med forskningsprojekt
            om denna region. Länderurvalet omfattar Marocko, Algeriet, Tunisien,
            Jor- danien, Syrien, Jemen m. m. SIDA har delat ut stipendier,
            t. ex. för studier av massmedia i Libyen och kvinnofrågor i Jemen.
            Svenskar har gjort förstudier till en stor damm i Syrien och till
            ett naturhistoriskt museum i Bagdad och har letat mineraler i
            Abu Dhabi. Skogshögskolan skall hjälpa Algeriet med en skoglig
            upprustning. Svenska entreprenadföretag har utfört och utför arbeten
            i Libyen, Egypten, Syrien, Saudi-Arabien m. fl. arabländer. Exemplen
            kan mångfaldigas, och går man in i förvaltningen blir de ännu
            fler. Tunisien är ett av SIDA:s huvudmottagarländer. Insatsen
            är imponerande genom projektens mångfald och bredd. Men resultaten
            skulle kunna både förökas och fördjupas utan nämnvärt ökade kostnader.
            Forskare och administratörer som tar upp arabvärlden får till
            största delen genom eget initiativ och eget arbete skaffa sig
            de grundläggande kunskaper som behövs. Det finns en del litteratur
            om arabvärlden i svenska bibliotek, men beståndet är utspritt
            och svårt att överblicka. Främst saknas material från länderna
            i fråga, både regeringstryck och annat. En följd är att varje
            forskare (administratör, affärsman) gärna själv bygger upp det
            erforderliga referensbiblioteket. Sker detta med anslagspengar
            får dessa sämre effekt än nödvändigt. Emellanåt sker materialinsamlingen,
            och en stor del av forskningsinsatsen, i tämligen stor isolering
            från andra med kännedom om samma länder. Resultatet kan ändå bli
            imponerande, med väsentliga kunskapsområden kartlagda och personlig
            beläsenhet och insikter av stort värde. Dessa värden tas emellertid
            mera sällan till vara i Sverige, därför att ingen här har överblicken
            att inse vad de kan användas till. Det är beklagligt att så mycket
            värdefullt arbete läggs ner på forskning och studier kring arabvärlden
            utan överblick och samordning. Man behöver dels undvika dubbelarbete,
            dels utnyttja befintliga aktiva kunskaper hos svenska forskare
            och administratörer. De som arbetar med arabvärlden behöver ett
            gemensamt forum. Det finns i Norden redan ett Afrikainstitut (i
            Uppsala) och ett Asieninstitut (i Köpenhamn), som tillsammans
            geografiskt täcker arabvärlden. Men även om de gärna stödjer forskning
            om dessa länder, så har inte något av instituten någon större
            sakkunskap om regionen. Förhållandena i arabvärlden är så särpräglade,
            jämfört med t. ex. tropiska Afrika eller Syd- resp. Ostasien,
            att ett särskilt nordiskt arabvärldsinstitut väl kan försvaras.
          </p>
          <pb facs="riksdagen-motions-pdf/data/197778/mot_197778__1122/mot_197778__1122-002.pdf"/>
          <p xml:id="i-XTdXZmJen4reVW7Ve2AS8u">
            Ett sådant institut kan få uppgifter som i stort sett motsvarar
            de befintliga institutens. Men därutöver kan det få stort värde
            för språklig utbildning och assistans. Arabvärlden, i motsats
            till Afrika och Asien, har ett gemensamt skriftspråk och modernt
            officiellt talspråk. Det är ett beklagligt faktum att man i dag
            i Sverige knappast kan lära sig sådan arabiska som hjälper en
            administratör, en affärsman eller en forskare. Det de arabiska
            institutionerna vid svenska universitet lär ut är, något tillspetsat,
            att läsa Koranen och medeltida handskrifter. Men det flera människor
            behöver är att kunna lyssna till radionyheter, diskutera problem
            inom relativt begränsade specialområden och läsa modern utredningsprosa.
            Möjlighet att i Sverige lära sig dessa färdigheter borde med det
            snaraste skapas. Det kan ske inom ramen för ett arabvärldsinstitut
            i Norden som även har forskningspolitiska funktioner. I samhällsdebatten
            har föreslagits ett institut i arabvärlden. De två förslagen är
            dock inte nödvändigtvis varandra uteslutande. Dock förefaller
            det som om ett institut i Norden skulle kunna fylla en bredare
            funktion än ett i något arabland. Det kan erbjuda grundläggande
            utbildning till lägre kostnad än ett institut i utlandet. Det
            kan bli en kanal för att i samarbete med arabländerna utforma
            svenska forskningsinsatser i arabvärlden. I de olika funktionerna
            kan det dra nytta av de icke få araber som finns i Norden. Sverige
            bör ta initiativ i lämpligt sammanhang till inrättandet av ett
            nordiskt arabvärldsinstitut. Mot bakgrund av ovanstående hemställer
            jag att riksdagen beslutar ge regeringen till känna vad som i
            motionen anförts om svenskt initiativ till ett nordiskt arabvärldsin-
            stitut.
          </p>
          <p xml:id="i-QKuTm8UbZjqwJ93MD7dodS" type="date">
            Stockholm den 24 januari 1978
          </p>
          <div xml:id="i-MpTmxZDFgp5YZqz63A8ULH" type="signatureBlock">
            <p xml:id="i-MqrdLiBi52ft8v4gPfUR9M" who="i-EF4gEp1CrEwnV5AnkFU4P2" type="signature">
              PER GAHRTON (fp)
            </p>
          </div>
        </div>
      </div>
    </body>
  </text>
</TEI>
