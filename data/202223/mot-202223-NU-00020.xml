<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00020">
  <teiHeader>
    <fileDesc>
      <titleStmt>
        <title>med anledning av prop. 2021/22:278 Upphovsrätten på den digitala inre marknaden</title>
        <author corresp="i-Srv2XCR7hGVyZ66wLkW6ad">av Lorena Delgado Varas m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:20 av Lorena Delgado Varas m.fl. (V)</title>
          <idno type="rdwebb">HA0220</idno>
          <rs type="number">20</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA0220/text</ref>
          <ref type="dokument_url_html">https://data.riksdagen.se/dokument/HA0220</ref>
          <ref type="dokumentstatus_url_xml">https://data.riksdagen.se/dokumentstatus/HA0220</ref>
          <ref type="pdf">https://data.riksdagen.se/fil/F74D1310-D4F6-4361-950E-03930437C6B6</ref>
          <ref type="docx">https://data.riksdagen.se/fil/03E08D87-6550-4849-AAF3-1B153F8CB213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FrdrJay7cUJSCRPPU72Xa3" type="basedOn"/>
        <correspContext corresp="i-FrdrJay7cUJSCRPPU72Xa3">
          <ref>Proposition 2021/22:278</ref>
        </correspContext>
        <correspAction xml:id="i-JUHxUWxRGc3v1VwU2CSFuS" type="signed"/>
        <correspContext corresp="i-JUHxUWxRGc3v1VwU2CSFuS">
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-BtFSDu4psji578n6Y9tydf" type="submitted">
          <date when="2022-10-11"/>
          <time when="15:20:41"/>
        </correspAction>
        <correspAction xml:id="i-M94SAxsP1MkfMGBbazuaQ4" type="dismissed">
          <date when="2022-10-12"/>
        </correspAction>
        <correspAction xml:id="i-316TPLtihAmUuLzEUQmSyX" type="reviewed">
          <date when="2022-10-12"/>
          <time when="15:04:31"/>
        </correspAction>
        <correspAction xml:id="i-HDYzzZQi6EfRVuEQujcCwm" type="referred">
          <date when="2022-10-15"/>
        </correspAction>
        <correspAction xml:id="i-L3LSdWVNbwjunoBuKMgmXm" type="assigned">
          <date when="2022-12-06"/>
          <time when="16:42:18"/>
        </correspAction>
        <correspContext corresp="i-L3LSdWVNbwjunoBuKMgmXm">
          <ref type="assignedTo">Näringsutskottet</ref>
        </correspContext>
        <correspAction xml:id="i-8xVtBbCLKmMxvcggSFZvBd" type="behandlas_i"/>
        <correspContext corresp="i-8xVtBbCLKmMxvcggSFZvBd">
          <ref type="uppgift">2022/23:NU6</ref>
          <ref type="ref_dok_id">HA01NU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU6</ref>
          <ref type="ref_dok_titel">Upphovsrätten på den digitala inre marknaden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WbkdVr4NmiuooubvhY6SyD" type="motHeader">
        <div xml:id="i-49aY54c8hmcqB17XrB9n1X" type="motTitle">
          Motion till riksdagen 2022/23:20 av Lorena Delgado Varas m.fl.
          (V) med anledning av prop. 2021/22:278 Upphovsrätten på den digitala
          inre marknaden
        </div>
      </div>
      <div xml:id="i-SAhQYVHPuncCYJVkWBaKRM" type="motBody">
        <div xml:id="i-XLYXrSVig5Nww2vt1pKaz3" type="motProposal" subtype="förslag">
          <head xml:id="i-F5eRUmKtC5xCLfMbKT2PFZ">
            1 Förslag till riksdagsbeslut
          </head>
          <list xml:id="i-4dAo57WgVFGkEjwFeyQiaZ" style="ol">
            <item xml:id="i-Xt6uQBDs5qib4KfftCyn9h">
              Riksdagen ställer sig bakom det som anförs i motionen om att
              i regeringens förslag till 52 l § ska lagtexten ”gjort det som
              skäligen kan krävas” ersättas med ”gjort vad de har kunnat” i
              relation till tjänsteleverantörens arbete för att söka avtal,
              och detta tillkännager riksdagen för regeringen.
            </item>
            <item xml:id="i-ME4trHUsTfrKvGExVhPxyr">
              Riksdagen ställer sig bakom det som anförs i motionen om att
              regeringen ska återkomma till riksdagen med ett förtydligande
              av vilken information leverantörerna behöver lämna för att bevisa
              att de har vidtagit tillräckliga åtgärder för att hindra tillgång
              till olovligt innehåll och tillkännager detta för regeringen.
            </item>
            <item xml:id="i-A1cScZRz9y7ADC5KNq2ipy">
              Riksdagen ställer sig bakom det som anförs i motionen om att
              regeringen ska återkomma med lagtext som stämmer överens med direktivet
              i fråga om en lämplig, skälig och proportionerlig ersättning och
              tillkännager detta för regeringen.
            </item>
            <item xml:id="i-H2HNt2kS8jQG3qRzhs5xyu">
              Riksdagen ställer sig bakom det som anförs i motionen om att
              regeringen bör återkomma med förslag på lagtext för att tydliggöra
              att engångsbelopp eller friköp som regel ska anses oskäliga och
              tillkännager detta för regeringen.
            </item>
            <item xml:id="i-2mSfRvYKe7xbSVLmAa8Nus">
              Riksdagen ställer sig bakom det som anförs i motionen om att
              regeringen bör återkomma med ett förslag till lagtext för att
              avgränsa begränsningen av undantaget administrativt betungande
              till mer specificerade och legitima situationer och tillkännager
              detta för regeringen.
            </item>
            <item xml:id="i-DHJ3RrPgeT1gUUtWF7czdL">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag till förenklad
              process för att underlätta upphovsrättspersoners informationsinhämtning
              i fall med underlicenstagare och tillkännager detta för regeringen.
            </item>
            <item xml:id="i-HbPG15wA1YowY1BgQkaMGR">
              Riksdagen ställer sig bakom det som anförs i motionen om att
              det bör göras en uppföljning av genomförandet under denna mandatperiod
              och tillkännager detta för regeringen.
            </item>
          </list>
        </div>
        <div xml:id="i-RiUXeVxQ5Be1g33fBP4eUd" type="motContent">
          <head xml:id="i-XBKA5jkUNNJj3fNF7jqqgF" type="h1">
            2 Inledning
          </head>
          <p xml:id="i-QAcgdRvWSFgAFftbUscFug">
            Upphovsrätten skyddar olika litterära och konstnärliga verk,
            t.ex. det som har skapats av författare, fotografer, illustratörer
            och konstnärer. Att det är ett ”verk” innebär att det har skapats
            självständigt och därför kan anses vara originellt; det är alltså
            inte en fråga om kvalitet. Upphovsrätten består av två delar:
            en ekonomisk och en ideell del. Upphovsrätten är en grund till
            försörjning för många kulturskapare och det är en viktig förutsättning
            för att ny kultur ska kunna skapas. För Vänsterpartiet är det
            viktigt med en upphovsrättsmodell som både ger kulturskapare betalt
            och utvecklar internet som en fri och öppen plattform för användare
            och medborgare. Det är också viktigt med stabila och förutsägbara
            villkor för den som förvärvat rättigheter, som bokförlag eller
            film­producenter.
          </p>
          <p xml:id="i-2XBbGuHWrMVDso7N1bmtHC">
            Den digitala utvecklingen har på kort tid öppnat en rad nya möjligheter
            att skapa och sprida kultur. För många människor har det inneburit
            ett mer aktivt, deltagande förhåll­ningssätt till kulturen, vilket
            syns i allt från remixkulturen på Youtube till hur artister kommunicerar
            med sina fans. Det är en omvälvande process vi är mitt uppe i,
            och som redan har fått en stor positiv betydelse för kulturlivet
            och människors tillgång till kultur.
          </p>
          <p xml:id="i-X5QhZbsi9vgBe6S7pLAsCv">
            Frågan om upphovsrätt är i dag helt avhängig frågan om den digitala
            utvecklingen. Sedan debatten om fildelning och privatkopiering
            har kartan ritats om. Tidigare har relationen mellan utgivarsidan
            och upphovsrättsinnehavarna stått i centrum, och även då fanns
            en tydlig maktobalans. Men med ytterligare ett led, de digitala
            distributörerna och deras affärsmodeller, har vinsterna flyttats
            ännu ett steg längre bort från de som skapat det konstnärliga
            innehållet.
          </p>
          <head xml:id="i-5VgRu1cHPsjHDGkTE8K45P" type="h1">
            3 Ökat ansvarstagande för upphovsrättsskyddat material online
          </head>
          <p xml:id="i-FFgWcVazSRZgHc39xQVUcP">
            Artikel 17 har varit en omdebatterad och delvis kritiserad del
            av upphovsrättsdirektivet. I den artikeln är målet att lösa det
            oklara rättsläget kring vilket ansvar internetplattformar där
            användare kan ladda upp material själva har för förekomsten av
            upphovsrättsskyddat material. I dagsläget tjänar den typen av
            plattformsföretag mycket pengar på annonsintäkter, och det upphovsskyddade
            materialet i form av t.ex. musik och bilder är grunden för affärsmodellen.
            Trots detta utgår väldigt låg eller ingen ersättning till upphovsrättsinnehavare.
            Vänsterpartiets ingång är att värna möjligheten till olika uttryck
            på internet, och lösningar på det här problemet får inte innebära
            att sådant som satir och annat tillåtet material riskerar att
            sorteras bort. I första hand behöver plattform­arna teckna licenser
            för att kunna fortsätta sin verksamhet som i dag.
          </p>
          <p xml:id="i-PE2rqhii2QV5u76v2PMR3V">
            I diskussionen om vilken storlek och omsättning tjänsteleverantörerna
            måste ha för att omfattas av regleringen menar Vänsterpartiet
            att regeringen tolkar direktivet korrekt. Det är däremot konstigt
            att direktivet i skrivningarna om syftet med regleringen fokuserar
            på om ett företag konkurrerar på en marknad snarare än principen
            om att upprätthålla skyddet av upphovsrätten. Men i och med att
            direktivet är utformat så uppfattar vi att det är det vi har att
            förhålla oss till för den svenska implementeringen.
          </p>
          <p xml:id="i-MhstphVvQpJ3MnVZVLefMa">
            Många remissinstanser har reagerat på tolkningen och översättningen
            av uttrycket ”best efforts” i det svenska förslaget när det rör
            sig om tjänsteleverantörens ansträng­ning att dels söka avtal
            i relation till artikel 17, dels säkerställa att specifika verk,
            som rättsinnehavarna har försett tjänsten med relevant och nödvändig
            information om, inte görs tillgängliga på tjänsten. Man vill se
            en annan skrivning som man menar är närmare direktivets intention
            och menar att regeringens förslag ”gjort det som skäligen kan
            krävas” inte är en tillräckligt skarp formulering. Fler remissvar
            pekar också på att andra medlemsstater som kommit längre i implementeringsprocessen
            har valt en mer direktiv­nära översättning och att det är önskvärt
            med en liknande implementering.
          </p>
          <p xml:id="i-CJH6fCrn3y6Z4jZPfhHKVr">
            Vänsterpartiet menar att i detta fall följs direktivets intentioner
            bättre med t.ex. Stims förslag på formulering, ”gjort vad de har
            kunnat”, och detta borde således vara lagtexten. Vi menar också
            att de farhågor som lyfts om att en för mjuk skrivning kan leda
            till att mindre rättighetsinnehavare inte erbjuds ersättning är
            viktiga att ta på allvar. Det är viktigt att tjänsteleverantörernas
            ansvar för att söka avtal är tydligt och svårt att runda.
          </p>
          <p xml:id="i-2Ej8uCsyxXtJRv3btdfM2t">
            Vänsterpartiet menar att det är en svår balansgång i artikel
            17 när det kommer till hur tjänsteleverantörerna ska agera för
            att på bästa sätt hantera avvägningen mellan rättighets­havarnas
            intresse och användarnas informations- och yttrandefrihet. Det
            ställs på sin spets i kravet på tjänsteleverantörer att inte tillgängliggöra
            specifika verk som rättighets­havarna har försett tjänsten med
            relevant och nödvändig information om men samtidigt inte använda
            sig av filter som försvårar för användarna. Regeringen klargör
            att det inte räcker att använda den senaste tekniken för att uttrycket
            ”best efforts” ska vara uppfyllt. Vänsterpartiet instämmer i detta
            och menar att hur avvägningen mellan dessa olika intressen ska
            göras tydligt bör framgå.
          </p>
          <p xml:id="i-5UAxVKgV5YjvswpHf58x7w">
            I regeringens förslag till 52 l § ska därför lagtexten ”gjort
            det som skäligen kan krävas” ersättas med ”gjort vad de har kunnat”
            i relation till tjänsteleverantörens arbete för att söka avtal.
            Detta bör riksdagen ställa sig bakom och ge regeringen till känna.
          </p>
          <p xml:id="i-SY6UoHvdSXgvmaM6KsJMQj">
            I rapporterings- och informationskravet finns krav på åtgärder
            i relation till artikel 17. Många remissinstanser har reagerat
            på att dessa krav på åtgärder är otydliga. Vänster­partiet delar
            den uppfattningen.
          </p>
          <p xml:id="i-YTj4sFGMyVstSuKuSbQbc1">
            Regeringen ska återkomma till riksdagen med ett förtydligande
            kring vilken informa­tion leverantörerna behöver lämna för att
            bevisa att de har vidtagit tillräckliga åtgärder för att hindra
            tillgång till olovligt innehåll. Detta bör riksdagen ställa sig
            bakom och ge regeringen till känna.
          </p>
          <head xml:id="i-EnQp29YivaPQjMBEe8QKfy" type="h1">
            4 Ersättning
          </head>
          <p xml:id="i-CjDT5tmLc3carnQL34H9aY">
            I propositionens avsnitt 15.2 diskuteras upphovsmännens rätt
            till ersättning. I artikel 18 i EU-direktivet regleras att ersättningen
            ska vara lämplig och proportionerlig. Det är en bra skrivning
            som nu lämnar utrymme för att de ekonomiska intäkterna ska flyttas
            från storföretag till de som skapat verket. Vänsterpartiet menar,
            i likhet med ett antal remiss­instanser, t.ex. Klys, att ”skälig
            ersättning” inte är samma sak som ”lämplig, skälig och proportionerlig
            ersättning”, som vi menar i större utsträckning stämmer med direktivets
            text. Regeringen lyfter att uttrycket skälig ersättning redan
            existerar i upphovsrättslagen och att formuleringen inte står
            i motsättning till att ersättning också ska vara proportio­nerlig
            och lämplig. Vänsterpartiet menar att bestämmelserna om ersättning
            är en mycket viktig del i direktivet och att det möjliggör en
            bättre situation för upphovsmän och kulturskapare. Därför behöver
            formuleringarna i den svenska lagstiftningen vara lika skarpa
            som i direktivet.
          </p>
          <p xml:id="i-Ur6mLZgJuhATX1XL5CZh8Q">
            Regeringen ska återkomma med lagtext som stämmer överens med
            direktivet i fråga om en lämplig, skälig och proportionerlig ersättning.
            Detta bör riksdagen ställa sig bakom och ge regeringen till känna.
          </p>
          <p xml:id="i-Fv7YyVKSERy6kYeiUsEbTq">
            Upphovsrättspersoner och kulturskapare har generellt en svag
            ställning vid avtals­förhandlingar i jämförelse med t.ex. förhandlingar
            av kollektivavtal där den anställde har hjälp av en fackförening
            och den kollektiva organiseringen. Det har lett till att många
            upphovsrättspersoner, utövare och kulturskapare knyts upp på ofördelaktiga
            avtal under långa perioder. Det framhålls bl.a. av Sami, som förvaltar
            utövande artisters rättigheter, i deras remissvar. Det är också
            vanligt att man erbjuds ett engångsbelopp och s.k. friköp för
            att helt sälja sina rättigheter till ett verk. I direktivet finns
            inget uttryckligt förbud mot friköp, men regeringen för ett resonemang
            om att det i många fall bör fångas in i begreppet oskälig ersättning.
            Vi ser att det också finns andra aspekter som inte rör den ekonomiska
            delen och önskar att man tittar närmare på frågan.
          </p>
          <p xml:id="i-BXVhJEn32PWM49FBFK6HUC">
            Regeringen bör återkomma med förslag på lagtext i syfte att tydliggöra
            att engångs­belopp eller friköp som regel ska anses oskäliga.
            Detta bör riksdagen ställa sig bakom och ge regeringen till känna.
          </p>
          <head xml:id="i-Ga5TGuxWGmkPgxjVz6zrhL" type="h1">
            5 Rätt till information
          </head>
          <p xml:id="i-Mx7FT7SLaGqjqowaHZJnkW">
            För att kunna avgöra om man fått skälig, lämplig och proportionerlig
            ersättning behöver en upphovsättsperson få tillgång till relevant
            information, och det är en bärande del av direktivet. Flera av
            remissinstanserna oroar sig för att tjänsteleverantörerna kan
            komma att undanhålla fakta med hänvisning till att det är administrativt
            betungande att ta fram dem. Vi ser att vissa lättnader kan behöva
            göras för de fall ett företag är i uppstartsfasen och de digitala
            verktygen inte är på plats fullt ut, men vi instämmer i Klys och
            Copyright Swedens påpekanden att digitaliseringen generellt inneburit
            lägre kostnader långsiktigt och mycket goda möjligheter att på
            ett enkelt sätt ta fram information ur systemen. Det är mycket
            viktigt att den här regeln inte skapar kryphål i lagen som företagen
            som för­värvat rättigheterna kan utnyttja.
          </p>
          <p xml:id="i-Wxph2osVQJ5xSJXnamVJYh">
            Regeringen bör återkomma med ett förslag till lagtext för att
            avgränsa begränsningen av undantaget administrativt betungande
            till mer specificerade och legitima situationer. Detta bör riksdagen
            ställa sig bakom och ge regeringen till känna.
          </p>
          <p xml:id="i-AEbgzakZoxoi8To8hYcpKW">
            Vi anser också att det är viktigt att påpeka att den enskilda
            upphovsrättspersonen har mycket små möjligheter att själv ta kontakt
            med alla underlicenstagare som förvärvat rättigheterna i senare
            led. Därför bör det vara den första förvärvaren som har en skyldig­het
            att efterfråga information till upphovsrättspersonen. Det är i
            sin tur underlicens­tagarnas ansvar att tillhandahålla den informationen.
          </p>
          <p xml:id="i-CnrCSfBnm1dMb9jsPQ6466">
            Regeringen bör återkomma till riksdagen med förslag till förenklad
            process för att underlätta upphovsrättspersoners informationsinhämtning
            i fall med underlicenstagare. Detta bör riksdagen ställa sig bakom
            och ge regeringen till känna.
          </p>
          <head xml:id="i-71qWa8NPc9PmbURZ9sxRqM" type="h1">
            6 Övrigt
          </head>
          <p xml:id="i-Gh4WsKARxSeafZxKKQzRj5">
            Vänsterpartiet menar att det finns behov av en statlig instans
            vid särskilt medlings­förfarande men inväntar de förslag som bör
            läggas fram i samband med betänkandet om en oavvislig ersättningsrätt.
          </p>
          <p xml:id="i-VgzP3oUTkUK4okVB9b8X5e">
            Vänsterpartiet är också positivt till en översyn av hela den
            upphovsrättsliga lagstift­ningen, i enlighet med vad Lagrådet
            rekommenderar, för att få en mer enhetlig och språkligt sammanhängande
            lagtext.
          </p>
          <p xml:id="i-NcrQRqoL6rodRdoSkgUmue">
            Vänsterpartiet har i hela processen från EU-direktiv fram till
            den svenska lagstift­ningen varit måna om att bevaka såväl kulturskapares
            som internetanvändares intressen. Vi ser att kulturinstitutioner
            som museer och bibliotek är viktiga platser för att allmän­het
            och forskare ska få ta del av information och kunskap och inte
            begränsas av snåriga regelverk. Likaså måste det vara enkelt för
            lärare att tillgängliggöra kultur och kunskap till sina elever.
            Det är inte möjligt att göra allt perfekt i ett första läge och
            många remiss­instanser lyfter en oro inför hur genomförandet av
            direktivet ska gå till.
          </p>
          <p xml:id="i-XdASYPme9QxsJxrkWG4z29">
            Det bör göras en uppföljning av implementeringen under denna
            mandatperiod. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-UKeJJzjThR3jgeFKGg8VS6" type="signatureBlock">
          <list xml:id="i-GG9ANVtJf1HDzVa4p1xjZ3">
            <item xml:id="i-US1Wpuh1RpdDwQAdjtjLbw" who="i-Srv2XCR7hGVyZ66wLkW6ad" type="signature">
              Lorena Delgado Varas (V)
            </item>
            <item xml:id="i-ArP5KAweJN6APfcMZdJ1iR" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-JSNN4PQP1h4APmddiikwhN" who="i-TpcaF4RFviyytGA8rW5Jer" type="signature">
              Samuel Gonzalez Westling (V)
            </item>
            <item xml:id="i-AxF6BnwaGPX4RFxWQpUz6A" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-KiDdS4yoymEUtFFAnbzHop" who="i-L3t2URPAv9iLWgdCvbz7Uv" type="signature">
              Ilona Szatmári Waldau (V)
            </item>
            <item xml:id="i-XB4ymdCocwXA591ty6dgiD" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
