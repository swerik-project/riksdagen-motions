<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00456">
  <teiHeader>
    <fileDesc>
      <titleStmt>
        <title>Forskning och utbildning i Västsverige</title>
        <author corresp="i-C3fSSzQDuoh3kKasHW4AKa">av Sonja Fransson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utbildning i Västsverige</title>
          <idno type="rdwebb">GR02Ub456</idno>
          <rs type="number">Ub456</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub456/text</ref>
          <ref type="dokument_url_html">http://data.riksdagen.se/dokument/GR02Ub456</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C3fSSzQDuoh3kKasHW4AKa</idno>
            <name>Sonja Fransson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3UQ1cPx7ohT3SNzmnvWYpG" type="signed"/>
        <correspContext corresp="i-3UQ1cPx7ohT3SNzmnvWYpG">
          <note type="signatory" corresp="i-C3fSSzQDuoh3kKasHW4AKa"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction xml:id="i-LBvEe7BZRzTwJP1QQdndzz" type="referral">
          <date when="2003-10-15"/>
        </correspAction>
        <correspAction xml:id="i-YVGiHJeDWkwTTmGHREjzBH" type="dismissal">
          <date when="2003-10-15"/>
        </correspAction>
        <correspAction xml:id="i-A8Br8i3J5nv5SLzkmF7Rrb" type="submission">
          <date when="2003-10-07"/>
        </correspAction>
        <correspAction xml:id="i-KTWmyBhkgE2m5zi2gi7WsB" type="assigned"/>
        <correspContext corresp="i-KTWmyBhkgE2m5zi2gi7WsB">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0001.pdf"/>
      <div xml:id="i-NGbqKa65fxc4s2tWvvYxeC" type="motHeader">
        <div xml:id="i-esrUosSswyKRZJjGBWwa9" type="motTitle"/>
        <div xml:id="i-YG6Cwe9thaVZR5FPv51GtQ" type="motSubmissionInfo"/>
      </div>
      <div xml:id="i-N7eytH32JjYSeDL9uMitCj" type="motBody">
        <div xml:id="i-6jNiZcx5ypZBjMiKBpocJW">
          <p xml:id="i-PYf817dGTKnP9W4p3pYwAm">
            2003/04 mnr: Ub456 pnr: s12701
          </p>
          <p xml:id="i-69v2heTsRs2N8zivyf9Y1x">
            Motion till riksdagen 2003/04:Ub456
          </p>
          <p xml:id="i-E5pmbtMVzPYZAD34AFELFz">
            av Sonja Fransson m.fl. (s)
          </p>
          <p xml:id="i-C8Nd7EWWjtuu3ciXXgUUWJ">
            Forskning och utbildning i Västsverige
          </p>
          <p xml:id="i-Pj75aRizWw4pG4nCq7XUjb">
            1 Förslag till riksdagsbeslut
          </p>
          <p xml:id="i-4qH6wTR93dGyZ4XzsD6Y2X">
            1. Riksdagen tillkännager för regeringen som sin mening vad i
            motionen anförs om satsning på forskning och forskarutbildning
            i Västsverige. 2. Riksdagen tillkännager för regeringen som sin
            mening vad i motionen anförs om en fortsatt utbyggnad av högskolan
            samt de kvalificerade yrkesutbildningarna i Västsverige. 3. Riksdagen
            tillkännager för regeringen som sin mening vad i motionen anförs
            om fler platser till läkarutbildningen i Västsverige. 4. Riksdagen
            tillkännager för regeringen som sin mening vad i motionen anförs
            om fler platser till vårdutbildningarna i Västsverige. 5. Riksdagen
            tillkännager för regeringen som sin mening vad i motionen anförs
            om en nätverksbaserad forskarskola i vårdvetenskap i Västsverige.
            6. Riksdagen tillkännager för regeringen som sin mening vad i
            motionen anförs om ett nationellt centrum för arbetsintegrerat
            lärande i Västsverige. 7. Riksdagen tillkännager för regeringen
            som sin mening vad i motionen anförs om en fortsatt satsning på
            form, design och medier i Västsverige.
          </p>
          <p xml:id="i-NjzBwrUn46UpbLzbUa5CRU">
            2 Motivering
          </p>
          <p xml:id="i-GJYj3H8touXHgNGvndjzG6">
            Västsverige (Västra Götaland och Halland) utgör med sina 1,8
            miljoner invånare en stor och betydelsefull del av Sverige. Regionen
            är Sveriges industriella centrum med bland annat en omfattande
            verkstadsindustri och livsmedelsindustri och verksamheter inom
            bioteknik och telekom. Sveriges viktigaste exportindustrier, verkstads-,
            transport-, kemi- och tekoindustrin, står tillsammans för 70 procent
            av vår samlade export. 40 procent av dessa industriers företag,
            anställda och investeringar finns i Västsverige. Utvecklingen
            i Västra Götaland och Halland har därför en stor betydelse för
            tillväxten i hela landet.
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0002.pdf"/>
          <p xml:id="i-5U3raDHkW2x77zKztw4oJT">
            2003/04:Ub456
          </p>
          <p xml:id="i-3A59tyh6MwfAuLptghc9Zn">
            Forskning och utbildning hör till de viktigaste faktorerna för
            att åstadkomma tillväxt och utveckling. I den här motionen vill
            vi västsvenska socialdemokrater därför lyfta fram utbildnings-
            och forskningspolitiken som ett område med stor betydelse för
            att Västsverige ska få rimliga förutsättningar att utvecklas på
            ett positivt sätt.
          </p>
          <p xml:id="i-BtARAggFCz4REkdp74qeQk">
            3 En offensiv satsning på utbildning och forskning i Västsverige
          </p>
          <p xml:id="i-HaJcr5GmzhLRLGnfmTxLmB">
            3.1 - Hälften ska studera vidare
          </p>
          <p xml:id="i-MNjxhzxTqHG3rHpJrdsFT2">
            Målet för oss socialdemokrater är att hälften av varje årskull
            västsvenska ungdomar ska ha påbörjat högskolestudier vid 25 års
            ålder. I Västsverige har idag omkring var fjärde vuxen (25-64
            år) någon form av högskoleutbildning. Skillnaderna är stora mellan
            kommunerna med en spännvidd mellan cirka 10 och 35 procent. En
            ökad tillströmning till högskolan och internationaliseringen av
            den högre utbildningen gör att vi socialdemokrater också vill
            främja utbildningskvaliteten genom ökat studentinflytande, aktivt
            jämställdhetsarbete, utvecklad kvalitetsgranskning och större
            resurser till pedagogisk förnyelse på de västsvenska högskolorna.
            Det är särskilt viktigt att öka möjligheterna för studier i de
            delar av Västsverige där utbildningsnivån är avsevärt lägre än
            riksgenomsnittet genom att tillåta de unga högskolorna i dessa
            områden att expandera utbildningen och ge möjligheter att vidareutveckla
            forskningsverksamheten. Enligt ett tillägg i högskolelagen ska
            högskolorna aktivt främja och bredda rekryteringen till högskolan,
            genom att i större utsträckning nå ut till de grupper i samhället
            som hittills inte sökt sig dit i så stor omfattning. Vi förutsätter
            att högskolorna i Västsverige följer lagens intentioner och aktivt
            arbetar med att öka den sociala och etniska mångfalden i högskolan.
            I det sammanhanget är det intressant att Högskolan i Borås har
            startat ett projekt man benämner ”invandrarakademi”. Den ska erbjuda
            utvärdering av utländska akademikers reella kompetens och ge kompletterande
            utbildningar vid eller genom Högskolan i Borås. Syftet är att
            göra det möjligt för dessa akademiker att få en svensk eller i
            Sverige godtagen akademisk examen/ utbildning. Vi anser att det
            är angeläget att Högskolan i Borås ges möjlighet
          </p>
          <p xml:id="i-Qx7erhBUofMVmbBMr5Vwek">
            att fortsätta denna verksamhet. Vi västsvenska socialdemokrater
            vill bryta de köns- och klassbundna studievalen, vilket förutsätter
            att högskolans arbetsformer och pedagogik förnyas. Vi konstaterar
            också att regeringen bör stimulera allt fler att söka högskoleutbildning,
            med särskild betoning på de tekniska utbildningarna. Ett projekt
            för ”Västsvensk ingenjörsutbildning i samverkan” har startats,
            med anledning av de ambitioner som uttrycks inom EU, exempelvis
            i Bolognadeklarationen. Denna samverkan har bland annat till syfte
            att öka
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0003.pdf"/>
          <p xml:id="i-VU51ZxBThEevogsp3DF4fN">
            tillgängligheten till avancerade ingenjörsstudier och teknisk
            forskarutbildning i Västsverige, främja ett högkvalitativt och
            effektivt utbildningsutbud som stärker ingenjörsutbildningen i
            regionen och att förbättra rekryteringen till grundläggande utbildningar
            inom teknikområdet. För att fler ska få möjlighet att studera
            vidare krävs det under kommande år även en utbyggnad av högskolan
            i Västsverige. Utbyggnaden av de kvalificerade yrkesutbildningarna
            är en viktig del för att utveckla kompetensen i arbetslivet.
          </p>
          <p xml:id="i-CyfTH3KpHQr6UzhbNBxrKx">
            3.2 — Satsning på forskning och forskarutbildning i Västsverige
          </p>
          <p xml:id="i-Au2yFNjpmVp6pGJ46Y1Z8c">
            Investeringar i forskning och utveckling blir alltmer avgörande
            för Västsveriges utveckling. Behovet av forskarutbildade ökar
            både inom högskolan och i det övriga samhället. Vi socialdemokrater
            vill öka insatserna för att stärka den västsvenska grundforskningen.
            En utbyggnad av de fasta forskningsresurserna bör därför ske.
            Vi anser även att minst en av de västsvenska högskolorna bör få
            ett vetenskapsområde de närmaste åren. En annan och ännu viktigare
            reform är att ge samtliga högskolor möjlighet att examinera doktorer
            inom ämnen där forskningsverksamheten är stark. Det skulle ge
            möjlighet att skapa nya typer av universitet med starkare inriktning
            mot professionsutbildningar än de traditionella universiteten.
            Målet är att fördubbla det årliga antalet forskarexaminerade under
            den kommande tioårsperioden. För att klara en fördubbling av examinationen
            i forskarutbildningen måste utbyggnaden av forskarutbildningen
            ske vid samtliga högskolor och universitet i Västsverige. För
            att öka forskningsanknytningen i utbildningen, stärka högskolan
            som kraftcentrum i den regionala utvecklingen och öka forskningssamarbetet
            med det omgivande samhället är det angeläget att öka forskningsresurserna
            vid alla högskolor. För att säkra Västsveriges ställning som forskningsregion
            och för att trygga generationsskiftet och förnyelsen inom svensk
            forskning bör också kraftfulla satsningar göras på nya forskare.
            Med utgångspunkt i sin profilering och sitt utbildningsutbud har
            Högskolan i Halmstad under de senaste åren valt att satsa på forskning
            med inriktning mot teknik präglad av innovation och entreprenörskap
            och inriktning mot samhällsvetenskap och humanvetenskap med inriktning
            mot kommunikation och förändringsprocesser. Högskolan i Halmstad
            har i denna forskning varit framgångsrik. Sverige har tidigare
            hävdat sig väl inom den biomedicinska forskningen, men vår roll
            i den första fasen av genomprojektet, som snart slutförts, har
            varit mindre framträdande. Vi kommer snart att känna arvsanlagens
            detaljerade struktur hos både människa och en rad andra organismer.
            Därmed går genomprojektet nu in i en andra fas, som kommer att
            fokuseras på arvsanlagens funktioner. För att stärka vår konkurrenskraft
            i denna fas av genomprojektet har två stora universitetskonsortier
            bildats i landet.
          </p>
          <p xml:id="i-KcWCsHCjCmxb2f5z2S85zm">
            2003/04:Ub456
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0004.pdf"/>
          <p xml:id="i-6KrzBKnwM7jLZM56SwxnSQ">
            2003/04:Ub456
          </p>
          <p xml:id="i-W9RL6Wh2pcpvJpUVmuxNu6">
            Swegeneprogrammet bildades ursprungligen i sydvästra Sverige,
            och WCN har fört samman Övriga universitet i landet. Båda konsortierna
            har fått ett betydande stöd från Wallenbergstiftelsen (sammanlagt
            800 miljoner kronor) och från berörda universitet (sammanlagt
            drygt 400 miljoner kronor). En = internationellt konkurrenskraftig
            = infrastruktur — för funktionell genomforskning finns därmed
            på plats. Wallenbergstiftelsens stöd har varit tidsbegränsat och
            kommer att upphöra 1 juli 2005. Den satsning på infrastruktur
            som programmen inneburit har emellertid givit vårt land potential
            att återta sin position i den biomedicinska forskningens frontlinje.
            Därmed kan vår nationella konkurrenskraft vad avser näringslivsutveckling
            och utveckling av hälso- och sjukvården återupprättas. Ett viktigt
            område i nästa fas av genomprojektet är studiet av så kallade
            biobanker för medicinsk forskning. En biobank är en samling av
            biologiskt material från individer som bevarats och där ursprunget
            alltid kan härledas. Sverige har mycket goda förutsättningar att
            bedriva konkurrenskraftig forskning med biobanker som verktyg.
            Vårt land har visat framsynthet genom att sjukvården under årtionden
            samlat kliniska material, blod, och vävnadssnitt. Vi har god organisation
            eftersom sjukvården är centralt organiserad, solidariskt finansierad
            och lika för alla. Vi har nu höjt nivån på vår infrastruktur genom
            konsortiernas resurscentrum som kan ges nationellt ansvar. Vi
            har kompetens, genom nätverksbygge och specialiserade satsningar
            kan Sverige mäta sig med större forskningsnationer. Kompetens
            för svensk läkemedels-, IT- och biotech-industri finns i nära
            anslutning till våra universitet och högskolor. De goda förutsättningar
            som finns bör utnyttjas sedan nu löpande program — Swegene och
            WCN =— har avslutats. Ett fortsatt arbete skulle kunna fokuseras
            på etablering av en svensk nationell biobank. Därmed skulle kvaliteten
            inom svensk sjukvård kunna förbättras, exempelvis genom individualiserad
            läkemedelsanvändning. Svensk biomedicinsk industri skulle kunna
            behålla sin ställning som internationellt ledande. Därför föreslås
            regeringen att inför budgetpropositionen 2004 återkomma med förslag
            på hur den infrastruktur som nu etablerats skall kunna utnyttjas
            på ett för vårt land optimalt sätt.
          </p>
          <p xml:id="i-5mewJA9HfxxgsPxzjdr4CS">
            3.3 Västsverige behöver fler platser till läkarutbildningen
          </p>
          <p xml:id="i-V8Y7yCNpceUdUqQQbqem2s">
            Totalt i riket fördelades 1 100 nya platser på läkarutbildningen
            för åren 2001- 2002. På sikt innebär det att antalet läkare ökar
            med cirka 200 per år. För Västsveriges del har totalt 220 nya
            platser fördelats till läkarutbildningarna vid Göteborgs universitet.
            Under 2003 har ett nytt avtal om läkarutbildning och kliniskt
            inriktad medicinsk forskning slutits mellan staten och Västra
            Götalands läns landsting. Avtalet reglerar bland annat ersättningen
            för den utbyggnad av läkarutbildningen som riksdagen beslutade
            om 2000 och som kommer att vara genomförd 2007.
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0005.pdf"/>
          <p xml:id="i-EsCCaAXg8r983hX9bJjok">
            Detta är mycket positivt och ett steg i rätt riktning. Men när
            vi tittar på läkartätheten och antalet läkarstudenter i förhållande
            till folkmängd tvingas vi konstatera att läkarutbildningen kraftfullt
            måste öka ytterligare för att komma i fas med övriga delar av
            landet. Vi anser därför att läkarutbildningen vid Göteborgs universitet
            under kommande år bör tilldelas ytterligare platser.
          </p>
          <p xml:id="i-D7YGTeVenxELTckB7Ue7kW">
            3.4 Västsverige behöver fler platser till vårdutbildningarna
          </p>
          <p xml:id="i-G8VqNh6vSJXcmzEuFCSTiC">
            I samband med att staten övertog huvudmannaskapet för vårdutbildningarna
            angav regeringen att ersättningsnivåerna för vårdutbildningarna
            skulle höjas för att utjämna den nationella obalans som rådde
            inom dessa utbildningar. Enligt proposition 2002/01:2 skulle höjningen
            genomföras stegvis 2003 och 2004. Behovet av framför allt sjuksköterskor
            är mycket stort i hela landet och förväntas öka ytterligare. Vårdutbildningarna
            byggs ut med totalt 1200 platser 2001-2003. Enligt beräkningar
            skulle mellan 150 och 200 av dessa platser tillfalla Västsverige,
            vilket är bra. Men för att Västsverige skall komma i paritet med
            övriga landet bör en fördubbling ske under de närmaste åren så
            att den mest akuta sjuksköterskebristen kan åtgärdas. Västsverige
            behöver också fler platser på tandläkarutbildningen. Statistiska
            centralbyrån har bedömt att det med nuvarande utbildningsvolym
            kommer att råda en långsiktig brist på tandläkare. Tandläkarutbildningen
            i Göteborg vid Odontologiska fakulteten vid Göteborgs universitet,
            har den högsta kapaciteten i landet avseende lärare, patienter
            och lokaler för den kliniska grundutbildningen. Eftersom det samtidigt
            är många sökande till utbildningen är det rimligt att denna kapacitet
            används för att möta behovet av fler utbildade tandläkare.
          </p>
          <p xml:id="i-9BgCRqBVtgeQtHsv5o6idU">
            3.5 Inrätta nätverksbaserad forskarskola i vårdvetenskap i Västsverige
          </p>
          <p xml:id="i-Tjocr2whTPMP3V9WvsKipC">
            I Sverige råder stor brist på högskoleutbildad personal inom
            hälso- och sjukvård och omsorg. Denna brist förväntas öka i takt
            med de kommande årens stora pensionsavgångar. Den allvarliga bristen
            på forskarutbildade i vårdvetenskap utgör ett stort hinder för
            en kraftfull forsknings- och ämnesmässig kompetensutveckling inom
            vårdvetenskapens olika områden. Mot denna bakgrund beslöt rektorerna
            vid Västsveriges universitet och högskolor år 1999 att, inom ramen
            för det västsvenska universitetssamarbetet, tillsätta en arbetsgrupp.
            En kartläggning och analys av kunskapsbildning, utbildning och
            forskning inom vård, hälsa och omsorg, genomfördes inom det s
            k VHO-projektet. I projektets direktiv betonades vikten av att
            kunna erbjuda studenterna vid vårdutbildningarna i Sverige en
            rak utbildningsväg från grundskolenivå till doktorsnivå med olika
            inriktningar. Inom VHO-projektet utarbetades förslag till en gemensam
            forskarskola i vårdvetenskap i
          </p>
          <p xml:id="i-2FpdyATNoA79KVGsk1TUys">
            2003/04:Ub456
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0006.pdf"/>
          <p xml:id="i-PKaQtqKAQD6cZinnH2WErs">
            2003/04:Ub456
          </p>
          <p xml:id="i-X83r5B99PLVM7v2R4hWFxL">
            Västsverige. Förutsättningarna för att etablera en nätverksbaserad
            forskarskola i Västsverige är mycket goda. Vi vill peka på följande:
            Vid Västsveriges universitet och högskolor finns en rad professurer
            med närliggande kunskapsområden inom medicin, samhällsvetenskap
            och humaniora representerade, liksom det folkhälsovetenskapliga
            området genom Nordiska hälsohögskolan i Göteborg, Sahlgrenska
            akademin vid Göteborgs universitet bestående av en medicinsk,
            en odontologisk samt den vårdvetenskapliga fakulteten med transdisciplinär
            och mångvetenskaplig profil som startade under år 2001. Med anledning
            av detta anser vi socialdemokrater att det finns mycket goda förutsättningar
            för att inrätta en nätverksbaserad forskarskola i vårdvetenskap
            i Västsverige.
          </p>
          <p xml:id="i-JunYic5Kkg67PVapFsF3Rh">
            3.6 Nationellt centrum för arbetsintegrerat lärande i Västsverige
          </p>
          <p xml:id="i-Kt43wbbRkbrfSnQs5LWaBJ">
            Det finns en uppenbar risk för att det framdeles kommer att saknas
            kvalificerat yrkeskunnande inom flera branscher, inte minst i
            Västsverige. Ett förändrat arbetsliv ställer också krav på att
            utbildningssystem förändras i takt med de nya förutsättningar
            som råder på arbetsplatserna. Inte minst utbildningsvägar som
            bygger på det grundläggande yrkeskunnande som gymnasieskolans
            program med yrkesämnen ger kommer att efterfrågas mer. Men det
            saknas till stor del vetenskaplig kunskap om vad dessa förändringar
            inom yrkesutbildningarna har inneburit och kommer att innebära
            för 2000-talet, till exempel för de kvalificerade yrkesutövarna
            inom vissa branscher, för yrkesutbildarna i skolan och för relationen
            mellan arbetsliv och skola. Yrkesutbildning och yrkespedagogik
            som två forskningsområden skulle kunna tillföra kunskap till grund-
            och påbyggnadsutbildning vid universitet och högskolor samt stimulera
            till kvalificerad eftergymnasial utbildning, arbetsmarknadsutbildning,
            kommunal vuxenutbildning och = privata utbildningsanordnare att
            effektivisera utbildning för professionell utveckling. Högskolan
            i Trollhättan/Uddevalla har som ambition att bli ledande inom
            arbetsintegrerat lärande (AIL). Profileringen mot AIL har alltid
            varit stark genom utbildningsformen Cooperative Education (COOP)
            och genom olika former av verksamhetsförlagd utbildning. Arbetsintegrerat
            lärande är ett av HTU:s fyra profilområden inom forskning och
            är ett viktigt inslag i såväl forskning som grundutbildning. Forskningen
            inom arbetsintegrerat lärande bedrivs till största delen i samverkan
            med det omgivande samhället. Från och med 2002 tilldelar staten
            HTU ett särskilt årligt statligt anslag för utveckling av AIL
            inom ramen för ett högskolepedagogiskt utvecklingsarbete i ett
            nationellt perspektiv. Högskolans = AIL-forskning «integreras
            med «detta pedagogiska utvecklingsarbete. Forskningen kring AIL
            är inriktad på att fördjupa och utveckla kunskapen om lärandeprocesser
            inom de verksamhetsområden som utgör studenternas framtida yrkesfält.
            Området berör hela högskolans verksamhet, och har i många fall
            anknytning till högskolans övriga
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0007.pdf"/>
          <p xml:id="i-2snEsg91nninkf5aUyxaPW">
            styrkeområden. Vid HTU finns två professorer med direkt anknytning
            till AIL — den ena i Industriell arbetsvetenskap och den andra
            i Pedagogik med särskild inriktning mot AIL. Med dessa professorer
            stärks forskningen och dess koppling till grundutbildningen väsentligt.
            Under hösten 2003 samanställer HTU en antologi över arbetet som
            hittills bedrivits för att utveckla AIL-konceptet pedagogiskt
            och forskningsmässigt. För närvarande pågår vid HTU uppbyggnaden
            av ett forskningsprogram inom området ”Arbetsintegrerat lärande
            och IT”. Satsningen möjliggörs tack vare stöd från KK-stiftelsens
            forskningsprogram ”LearnIT”. Centralt är informationsteknologin
            som verktyg för lärande. Det är därför angeläget att HTU ges tillräckliga
            resurser för att verksamheten ska kunna fortgå och utvecklas under
            kommande år.
          </p>
          <p xml:id="i-3f7cNB7QTTPki65xjntqsv">
            4 En offensiv satsning på form, design och medier i Västsverige
          </p>
          <p xml:id="i-9ZsKx9WHKeei8xgrkThXoA">
            4.1 Västsverige har goda möjligheter att utveckla form, design
            och medier
          </p>
          <p xml:id="i-7ZxYMmwAvgTLKQmiMhfjHm">
            Utveckling av form och design är viktig för det svenska näringslivet
            och har stor betydelse för industrins framgångar, inte minst på
            exportsidan. Västsverige har särskilt goda förutsättningar för
            utveckling och profilering inom detta område och ligger långt
            fram vad gäller utbildning och utveckling. Chalmers tekniska högskola
            ska enligt proposition 2002/03:1 tillsammans med Umeå universitet
            utveckla en magisterutbildning i fordonsdesign med start hösten
            2004. Stenebyskolan i Bengtsfors kommun erbjuder förberedande
            utbildningar och högskoleutbildningar inom metall, textil, skinn
            och trä samt påbyggnadsutbildningar i finsnickeri och möbelrestaurering.
            Delar av verksamheten sker i samarbete med Göteborgs universitet,
            och Stenebyskolan har också examensrättigheter på vissa kurser.
            Halmens hus i Bengtsfors är det enda museet i Norden med tillverkning,
            design och form i halm. Röhsska museet i Göteborg har unika samlingar
            av form och design och angränsar till Högskolan för design och
            konsthantverk vid Göteborgs universitet. Akvarellmuseet på Tjörn
            är en viktig resurs med basutbildning för blivande konstnärer.
            Institutionen Textilhögskolan vid Högskolan i Borås erbjuder idag
            sex utbildningsprogram: = textilekonomi, textilingenjörsutbildning,
            industriell teknik — YTH, handvävning, textildesign och modedesign.
            Institutionen Textilhögskolan har riksomfattande antagning av
            elever och har genom sitt breda utbud av utbildningar kunnat bygga
            upp en unik kombination av olika kompetenser inom hela textilområdet,
            alltifrån hantverk och design till teknik, produktion, ekonomi
            och marknadsföring.
          </p>
          <p xml:id="i-XxJ88ewpwny1vPZHWtdQGu">
            2003/04:Ub456
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0008.pdf"/>
          <p xml:id="i-B6NrLbpmCXk3f71oQ9pt7W">
            2003/04:Ub456
          </p>
          <p xml:id="i-EnR6Ugd1N4BgzinMGWAubi">
            Genom ”Stickakademin” för designer och designstuderande, har
            kombinationen hantverk, design och teknik inom trikåområdet ytterligare
            kunnat förstärkas. Institutionen startade 1998 ett centrum för
            textilforskning (CTF) och medverkar till att bygga upp forskning
            inom området fiberteknologi. Med stöd av ovanstående menar vi
            att det i Västsverige finns mycket goda förutsättningar för att
            form- och designverksamheten kan växa och ytterligare utvecklas.
          </p>
          <p xml:id="i-RqvkSd2MXVm51s8DhwRSKc">
            4.2 Högskolemässig hantverksskola
          </p>
          <p xml:id="i-TB1Kk7A7os2ir6oDkEBvrz">
            Vid Hantverksskolan Dacapo i Mariestad ges undervisning i bygghantverk
            (mur- och träarbete), trädgårdens hantverk och design samt landskapsvård.
            Syftet med skolan är att ge högre utbildning till yrkesgrupper
            som inte haft den möjligheten tidigare och att skapa förutsättningar
            för dessa yrkesgruppers företrädare att utveckla ämneskunskaper
            och stärka sin egen och yrkesgruppernas position genom forskningsarbete.
            Den naturvetenskapliga fakulteten vid Göteborgs universitet har
            granskat Hantverksskolan i Mariestad och funnit att den är högskolemässig
            och har tagit med skolan i sin framställan till Utbildningsdepartementet.
            På grund av det rådande budgetläget har Göteborgs universitet
            dock inte nu några möjligheter att expandera. Eftersom Hantverksskolan
            samtidigt inte får fortsatta utbildningsersättningar från KY för
            kurser som startar 2004 står skolan inför en akut finansieringskris
            och risken finns för att utbildningen måste avbrytas. En möjlighet
            som diskuterats är att Skövde högskola istället skulle kunna ta
            in Hantverksskolan i sin organisation men även detta kräver att
            finansieringsfrågan löses. Vi västsvenska socialdemokrater anser
            att det är av stor vikt att verksamheten vid Hantverksskolan ges
            möjlighet att överföras till Göteborgs universitet eller till
            Högskolan i Skövde och att den därmed får högskolemässighet.
          </p>
          <p xml:id="i-HrFf88HtRkzmBDXpRR7rUU">
            4.3 Utbildning inom film och medier i Västsverige
          </p>
          <p xml:id="i-2kCfZKYkUw1DEtA3YdPwUM">
            Sverige är ur ett internationellt perspektiv en framstående nation
            vad gäller den så kallade upplevelseindustrin såsom film, medier
            och musik. I Västsverige har sedan ett antal år en dynamisk industri
            med fokus på film och medieproduktion utvecklats. Verksamheten
            har haft en kraftig tillväxt och är idag den största i sitt slag
            i norra Europa. För att utvecklingen ska kunna fortsätta fordras
            högskoleutbildad arbetskraft inom olika yrkesområden såsom film-
            och medieproducenter och 3 D-animatörer med konstnärlig inriktning.
            Satsningarna inom området har inte enbart betydelse för film-
            och mediebranschen. Företagsklustret kring Film i Väst består
            idag av fler än 150 företag, däribland Saab och Volvo Aero Corporation.
            Företag inom
          </p>
          <pb facs="riksdagen-motions-pdf/data/200304/mot_200304_Ub_0456/mot_200304_Ub_0456-0009.pdf"/>
          <p xml:id="i-Po6Vaeiik1ye5toaot6C7S">
            tillverkningsindustrin i regionen drar fördel av kunskap och
            utveckling och inom sådant som visualisering, 3 D-grafik och simulering.
            Stenebyskolan har ett spännande samarbete med Medieverkstan i
            Dalsland och Film i Väst, som förutom att producera film, även
            arrangerar film- och medierelaterade föreläsningar, temadagar,
            utställningar och mötesplatser. Ett unikt treårigt utbildningsprogram
            i 3 D-animation och konstnärlig gestaltning startades 2002 vid
            Högskolan i Trollhättan/Uddevalla, i samverkan med den del av
            den konstnärliga fakulteten vid Göteborgs universitet som är förlagd
            till Stenebyskolan. Film i Väst är en viktig partner i arbetet
            med att utveckla utbildningen. Utbildningen är den enda i sitt
            slag i Skandinavien och intresset från upplevelseindustrin liksom
            från den traditionella högteknologiska industrin är mycket stort.
            För att utbildningen ska kunna ges även i framtiden inom det reguljära
            — utbildningsutbudet = fordras adekvata förutsättningar = för
            medieutbildningen. Högskolan i Skövde har ett treårigt program
            i dataspelsutveckling som bygger på en kombination av konstnärliga,
            humanistiska och datavetenskapliga ämnen. Dataspelsbranschen växer
            snabbt och dataspel i olika former används i allt större utsträckning
            för såväl underhållning som utbildning. Det finns idag bara ett
            fåtal högskoleutbildningar som fokuserar på dataspelsutveckling
            och behovet av välutbildad arbetskraft är stort. Det är därför
            angeläget att Högskolan i Skövde ges tillräckliga resurser för
            att utbildningen ska kunna fortgå och utvecklas under kommande
            år.
          </p>
          <p xml:id="i-SYuQcY8P8f6RftxW7oHmBi" type="date">
            Stockholm den 6 oktober 2003
          </p>
          <div xml:id="i-Vc387yQVAqSZVbjiYvaZqA" type="signatureBlock">
            <p who="i-C3fSSzQDuoh3kKasHW4AKa" type="signature">
              Sonja Fransson (s)
            </p>
            <p who="i-17NC28Tx5CZ5mzwYAUHKqv" type="signature">
              Monica Green (s)
            </p>
            <p who="i-H5HJUuQkcmeBKzDKgSJFMx" type="signature">
              Lars Johansson (s)
            </p>
            <p who="i-Bmi9XXt8ni373cdiv3K6qx" type="signature">
              Kenneth G Forslund (s)
            </p>
            <p who="i-KAgkDWA5iGbn9XFLkj9FoB" type="signature">
              Alf Eriksson (s)
            </p>
            <p who="i-GymTck6WQqRkdN12tqCZDr" type="signature">
              Peter Jonsson (s)
            </p>
          </div>
          <p xml:id="i-APh2g7Nz5UkM2FtzNAz7DU">
            2003/04:Ub456
          </p>
        </div>
      </div>
    </body>
  </text>
</TEI>
