<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__386/mot_1924__ak__386-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 386. 1
          </p>
          <p>
            Nr 386.
          </p>
          <p>
            Av herr Jeppsson, i anledning av Kungl. Maj:ts propositioner,
            nr 20, angående försvarsväsendets ordnande, och nr 21, med förslag
            till värnpliktslag.
          </p>
          <p>
            Frågan om försvarsväsendets ordnande är nu den stora fråga, som
            i hög grad tilldrager sig allmänt intresse, och även den, som
            i likhet med undertecknad hoppas, att den dag skall randas, då
            folken ej längre vilja använda vapenmakt och våld vid avgörandet
            av mellanfolkliga frågor, kan ej stå likgiltig inför för- svarsfrågan.
            Ty, hur gärna man än önskar att kunna helt avlyfta militärbör-
            dorna, måste man dock erkänna, att tiden inte ännu är inne för
            en fullständig avrustning. De förhoppningar, som under krigsåren
            kommo till synes, att fredsslutet skul- le medföra en verklig,
            varaktig fred och att Nationernas förbund skulle bliva ett värdefullt
            instrument för fredens bevarande, ha inte i allo uppfyllts. Ännu
            finns i världen oroshärdar, fyllda med brännbara ämnen, där krigslågan
            kan än en gång flamma upp. | Men även om man således inte kan
            lugnt slå sig till ro i tanke att ingen krigs- fara någonsin mer
            hotar oss, så anser jag dock, att vårt militärpolitiska läge är
            betydligt bättre nu än t. ex. före världskriget. Vi ha dock inte
            nu omedelbar landgräns med världens starkaste militärmakt och
            detta förhållande måste väl innebära en väsentlig förbättring
            utav vårt mili- tärpolitiska läge. Och därtill kommer, att världskriget
            med dess bittra, dyr- köpta erfarenheter ännu en tid framåt är
            i friskt minne och mänskligt att döma borde verka dämpande på
            stridslusten hos krigsivrarna i alla länder. Jämväl vill jag hoppas,
            att Nationernas förbund skall stärkas och utvecklas, så att det
            bättre än hitintills må kunna fylla sin stora uppgift att bevara
            freden. En ut- veckling, som vårt land bör efter bästa förmåga
            stödja. När jag således anser vårt nuvarande militärpolitiska
            läge mindre farofyllt än det tidigare varit, uppställer sig den
            frågan: är det nödvändigt att i det för- bättrade läge, vari jag
            anser att vi nu befinna oss, fortfarande under fredstid upprätthålla
            hela den nuvarande försvarsorganisationen? Sannolikt kan med lämplig
            anpassning efter rådande förhållanden besparingar göras på såväl
            kost- nader som övningstid. Kungl. Maj:ts proposition angående
            försvarsväsendets ordnande innehåller ju också förslag innebärande
            beskärningar av 1914 års försvarsorganisation. Men då jag i åtskilliga
            hänseenden har andra åsikter angående försvarets ordnande tillåter
            jag mig att i denna motion i största korthet framlägga mina synpunkter.
          </p>
          <p>
            Bihang till riksdagens protokoll 1924. 4 saml. 83 häft. (Nr 3286—391)
            1
          </p>
          <pb facs="riksdagen-motions-pdf/data/1924/mot_1924__ak__386/mot_1924__ak__386-002.pdf"/>
          <p>
            2 Motioner i Andra kammaren, Nr 386.
          </p>
          <p>
            Det är ju helt naturligt, att icke en enskild riksdagsman i min
            ställning kan framlägga ett utarbetat förslag till ny försvarsorganisation.
            Jag måste därför inskränka min motion till att endast upptaga
            de grundlinjer, enligt vilka jag önskar att försvarsfrågan måtte
            lösas. Om mina synpunkter vinna beaktande inom riksdagens särskilda
            utskott, får jag vördsamt hemställa, att i så fall ut- skottet
            behagade utforma ett fullständigt förslag i anslutning till mina
            i denna motion angivna synpunkter. Först vill jag då betona vikten
            av att vår första försvarslinje — sjö- och luft- stridskrafterna
            — gives största möjliga styrka. Med vårt lands långsträckta kuster,
            vid vilka det ojämförligt största antalet av vårt folk äro bosatta
            på förhållandevis ringa avstånd ifrån havet, har sjö- och flygvapnet
            en betydelsefull uppgift att fylla. Under nuvarande militärpolitiska
            läge får man utgå ifrån, att vid ett krigs- utbrott faran för
            invasion i vårt land ej minst förefinnes över havet. För att med
            framgång möta ett sådant anfall kräves i främsta hand resurser
            i fråga om flotta och flygvapen. Därtill kommer att därförutom
            en mot oss fientligt sin- nad makt kan vid krigsutbrott, om densamma
            är oss alltför överlägsen ifråga om sjö- och luftstridskrafter,
            genomföra en effektiv handelsavspärrning, för- störa våra handelsfartyg,
            härja våra kustorter m. m. Det finns från det stora världskriget
            erfarenheter i detta hänseende. Faran för en dylik handelsavspärrning
            m. m. kan icke avlägsnas annat än genom att vi ha till vårt förfogande
            väl rustade sjö- och eventuellt luftstridskrafter. En lantarmé,
            huru stark, välrustad och utbildad den än må vara, kan icke för
            vårt vidkommande förhindra en handelsavspärrning. Erkännes detta,
            så bör man också kunna förstå mina synpunkter, då jag nu uttalar
            mig för stärkande av våra sjöstridskrafter utöver det kungl. förslagets
            gränser. Även för dem, som fortfarande anse, att vi framför allt
            i farans stund måste sätta vår lit till lantarmén bör det — då
            de nu av ekonomiska och andra skäl icke kunna genomföra en arméorganisation
            av den storlek och styrka, som de anse önskvärd — vara angeläget
            att bidraga till stärkandet av sjö- och luft- försvaret. Genom
            att denna vår första försvarslinje göres så stark, att den vid
            krigs- utbrott kan bjuda en fiende ett verkligt betydande motstånd
            och vålla densamma ett avbräck, som även en anfallande fiende
            måste räkna med, gives dels en viss fredsgaranti och möjliggöres
            därjämte att vid krigsutbrott komplettera arméns krigsberedskap
            och, om så behöves, organisera utnyttjande av vårt folks hela
            försvarskraft. Såsom ett steg i riktning mot sjöförsvarets stärkande
            vågar jag föreslå: att det av Kungl. Maj:t begärda ersättningsbyggnadsanslaget
            fördelas på fyra år i stället för på fem år, och att den föreslagna
            ersättningsbyggnaden således skall äga rum under tiden 1924—1928
            i stället för 1924—1929, samt att anslaget användes till byggande
            av förstklassiga och för våra förhållan- den lämpliga torpedfartyg,
            samt vidare
          </p>
          <pb facs="riksdagen-motions-pdf/data/1924/mot_1924__ak__386/mot_1924__ak__386-003.pdf"/>
          <p>
            Motioner i Andra kammaren, Nr 386. 5 att under denna fyra-årsperiod
            utarbetas en fullständig plan för flottans uppbringande och vidmakthållande
            vid en för vårt land lämplig styrka.
          </p>
          <p>
            I fråga om flottans bemanning hyser jag starka betänkligheter
            mot den före- slagna stora minskningen av flottans nuvarande underofficerskår.
            Jag anser i övrigt att örlogsflottan bör bemannas uteslutande
            med stam- anställda. Flottans bemanning med uteslutande stam ger
            åt densamma jämte andra för- delar större stridsberedskap, varför
            jag obetingat föredrar stambemanning. Ur kostnadssynpunkt medför
            detta ej en så betydande förskjutning, att det ver- kar avskräckande.
            Angående flygvapnets organisation ansluter jag mig till Kungl.
            Maj:ts för- slag. Om dessa mina förslag angående flottan innebära
            en kostnadsökning gent- emot Kungl. Maj:ts förslag, vill jag däremot
            ifråga om kustartilleriet föreslå en avsevärd besparing genom
            att föreslå att Vaxholms fästning lägges i material- reserv.
          </p>
          <p>
            Besparingar vid lantförsvaret.
          </p>
          <p>
            Likaledes kommer jag att föreslå avsevärda besparingar å lantförsvaret.
            Jag anser nämligen, att om sjö- och luftförsvaret i lämplig grad
            tillgodoses, kan det inte vara nödvändigt att under fredstid uppehålla
            hela den nuvarande arméorga- nisationen, utan bör det vara möjligt
            att utan ökad risk i försvarshänseende göra avsevärda beskärningar
            och besparingar i fråga om lantförsvarets både öv- ningstid och
            kostnader. En indragning av regementen i den utsträckning, försvarsrevisionen
            föresla- git, bör kunna ske. Därvid bör dock någon platsjämkning
            ske, så att vår främ- sta örlogshamn även i fortsättningen får
            en infanteribesättning, som genom sin utbildning på platsen förvärvat
            sig god lokalkännedom. När ifrån alla håll erkännes nödvändigheten
            av infanteribesältning i Karlskrona fästning, förefal- ler den
            föreslagna indragningen av Karlskrona grenadjärregemente vara
            mindre välbetänkt. Ty det måste väl ändå vara så, att om det skulle
            gälla allvar, har den trupp, vilken är förlagd på platsen och
            där övats, betydligt större förutsätt- ningar att med framgång
            fylla sin uppgift såsom fästningens infanteribesättning än en
            från annan plats dittransporterad med terräng- och lokalförhållandena
            okänd trupp. Även vill jag understryka befogenheten av att de
            samhällen, som måste för- lora sina regementsförläggningar, få
            den ersättning som förhållandena medgiva. Med hänsyn till önskvärdheten
            av ytterligare besparingar föreslår jag dess- utom, att återstående
            infanteriregementen organiseras på två bataljoner.
          </p>
          <p>
            Artilleriet.
          </p>
          <p>
            I fråga om artilleriets organisation och beväpning ansluter jag
            mig till Kungl. Maj:ts proposition med den modifikation, som betingas
            av anslutningen till för- svarsrevisionens förslag i vad detsamma
            avser artilleriregementenas antal.
          </p>
          <pb facs="riksdagen-motions-pdf/data/1924/mot_1924__ak__386/mot_1924__ak__386-004.pdf"/>
          <p>
            4 Motioner i Andra kammaren, Nr 386.
          </p>
          <p>
            Även anser jag lämpligt uppsättandet av en stridsvagnsbataljon
            med förlägg- ning till något av de kasernetablissement i mellersta
            Sverige, som bliva lediga genom indragning av regementen. Linjetjänst.
            Angående uttagning av värnpliktiga till linjetjänst vill jag föreslå,
            att den som har anhöriga, som äro av hans arbete väsentligt beroende
            för sitt uppehälle, frikallas från all värnpliktstjänstgöring
            i fredstid, likaledes den som icke är vapenför. Vidare vill jag
            föreslå, att stark gallring sker bland övriga värnpliktiga, så
            att alla de som befinnas till vapentjänst mindre lämpliga tilldelas
            ersättnings-
          </p>
          <p>
            reserven och vid denna ersättningsreserv erhålla endast en kort
            fredsutbildning samt i övrigt utföra handräckningstjänst.
          </p>
          <p>
            Flottan.
          </p>
          <p>
            För flottan har jag föreslagit stambemanning, varav följer att
            å sjömanshus inskrivna värnpliktiga tillhörande flottan icke behöva
            inkallas till vapenövning i fredstid, men för att ej möjlighet
            skall beredas för vilken värnpliktig som helst, att genom inskrivning
            på sjömanshus undandraga sig värnpliktstjänst- göring i fredstid,
            föreslår jag att endast sådana å sjömanshus inskrivna värn- pliktiga
            skola tilldelas flottan, som minst 12 månader varit inmönstrade
            till sjöfart. Om således i fredstjänst ingen inkallelse av värnpliktige
            till flottan i sjö- tjänst behöver äga rum, så kan det vara lämpligt
            att till stationstjänst inkalla värnpliktiga, och böra då dessa
            värnpliktiga ha samma tjänstgöringstid som kustartilleriets värnpliktiga
            och härmed är jag inne på frågan om
          </p>
          <p>
            Utbildningstiden.
          </p>
          <p>
            Jag ber då få föreslå följande utbildningstider: för infanteriet
            150 dagar med en första tjänstgöring om 100 dagar, som tager sin
            början under första eller andra året, samt med två repetitionsövningar
            om 25 dagar före utgången av fjärde året; för kavalleriet, artilleriet,
            kustartilleriet och ingenjörtrupperna 225 dagar med en första
            tjänstgöring om 165 dagar samt med två repetitionsövningar om
            30 dagar; för träng- och intendenturtrupperna 150 dagar med en
            första tjänstgöring om 100 dagar samt med två repetitionsövningar
            om 25 dagar; samt för studenter och likställda 225 dagar. För
            värnpliktiga tillhörande ersättningsreserven förelås samma fredstjänst-
            göringstid som för värnpliktigt linjemanskap vid respektive vapenslag,
            men bör ersättningsreservens värnpliktige fullgöra sin tjänstgöring
            i en följd. På grund av den föreslagna indragningen av regementen
            jämte föreslagen om- organisation av återstående infanteriregementen
            blir nog nödvändigt att åtmin-
          </p>
          <pb facs="riksdagen-motions-pdf/data/1924/mot_1924__ak__386/mot_1924__ak__386-005.pdf"/>
          <p>
            Motioner i Andra kammaren, Nr 386. D
          </p>
          <p>
            stone vid vissa regementen inkalla infanteriets värnpliktiga
            rekryter i tvenne omgångar, en sommarrekrytskola och en vinterrekrytskola,
            varvid till den senare inkallas en mindre del av de värnpliktiga,
            i första hand sådana som själva önska att få göra sin första tjänstgöring
            under vintern. Angående de värnpliktigas avlöning förelår jag
            att densamma skall utgå med 20 öre pr tjänstgöringsdag. Då jag
            föreslår ovan angivna utbildningstider, utgår jag ifrån, att linje-
            manskapet befrias från all handräckningstjänstgöring, att utbildningstiden
            icke upptages med onödig paradexercis utan rationellt utnyttjas.
            Sker så, bör ovan angivna utbildningstider möjliggöra att av det
            goda soldatmateriel, som finnes bland Sveriges värnpliktiga unga
            män, skapa dugliga soldater. Med stöd av vad jag anfört vågar
            jag hemställa,
          </p>
          <p>
            att riksdagens särskilda utskott vid behandlingen av för- svarsfrågan
            ville beakta mina i denna motion framförda syn- punkter och, om
            desamma vinna utskottets godkännande, ut- forma samt för riksdagen
            framlägga fullständigt förslag i överensstämmelse härmed.
          </p>
          <p>
            Stockholm den 26 februari 1924.
          </p>
          <p>
            Ola Jeppsson.
          </p>
          <pb facs="riksdagen-motions-pdf/data/1924/mot_1924__ak__386/mot_1924__ak__386-006.pdf"/>
        </div>
      </div>
    </body>
  </text>
</TEI>
