<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00285">
  <teiHeader>
    <fileDesc>
      <titleStmt>
        <title>Transparent organisering av riksdagens partigrupper</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transparent organisering av riksdagens partigrupper</title>
          <idno type="rdwebb">GX02K285</idno>
          <rs type="number">K285</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K285/text</ref>
          <ref type="dokument_url_html">http://data.riksdagen.se/dokument/GX02K285</ref>
          <ref type="dokumentstatus_url_xml">http://data.riksdagen.se/dokumentstatus/GX02K285</ref>
          <ref type="doc">http://data.riksdagen.se/fil/DA4AB26B-8090-4E3A-9B0C-05FA943A73AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dq256VNxfe1yrPEwpwDtok" type="signed"/>
        <correspContext corresp="i-Dq256VNxfe1yrPEwpwDtok">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction xml:id="i-M3jumf8bVNSu93LVWNqNFC" type="numbering">
          <date when="2009-10-06"/>
        </correspAction>
        <correspAction xml:id="i-URoNHHyPNAVPMQQAKEifkj" type="submission">
          <date when="2009-10-02"/>
        </correspAction>
        <correspAction xml:id="i-KqzLsnRsXdjnYQeEeL5zt1" type="transfer">
          <date when="2009-10-02"/>
        </correspAction>
        <correspAction xml:id="i-RQFA2q6KqhLfmQNMg1PV3X" type="assigned"/>
        <correspContext corresp="i-RQFA2q6KqhLfmQNMg1PV3X">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EWpYwzTyQiQ2k6KHKiZGea" type="motBody">
        <div xml:id="i-DhcSYAetDWwqmVrXKZ1qzC" type="motProposal" subtype="förslag">
          <head xml:id="i-5PoijQgFifZ5Hu72wasxgR">
            Förslag till riksdagsbeslut
          </head>
          <list xml:id="i-Udc9gEWqmEYsh96N1GZFMh" style="ol">
            <item xml:id="i-YZPTAfktFyRa4Rd6ph5psx">
              Riksdagen tillkännager för riksdagsstyrelsen som sin mening vad
              som anförs i motionen om att stärka riksdagens makt och politiska
              inflytande genom att införa en ordning som innebär att en tydlig
              redovisning av det ekonomiska stöd som riksdagen årligen ger till
              partiernas riksdagsgrupper ska ske och att denna också ska ske
              till de enskilda riksdagsgrupperna.
            </item>
            <item xml:id="i-4svmQ5TAuqyUSdHoMg3wH4">
              Riksdagen tillkännager för riksdagsstyrelsen som sin mening vad
              som anförs i motionen om att stärka riksdagens makt och politiska
              inflytande genom att göra samtliga riksdagsgrupper till juridiska
              personer med egna organisationsnummer.
            </item>
            <item xml:id="i-H5HYvuvgcCrRftBZdDiYqE">
              Riksdagen tillkännager för riksdagsstyrelsen som sin mening vad
              som anförs i motionen om att stärka riksdagens makt och politiska
              inflytande genom att regler för riksdagsgruppernas organisatoriska
              struktur införs.
            </item>
          </list>
        </div>
        <div xml:id="i-DkGMCsbLShwqXGiy2d4dzB" type="motContent">
          <head xml:id="i-2DawetEmvmCT2f8DvSkfCb" type="h1">
            Motivering
          </head>
          <p xml:id="i-5YCv9ZX8NcJvDYWSc3bJmy">
            Riksdagen är det högsta beslutande organet i Sverige. Det är
            riksdagens ledamöter som väljs av folket i allmänna val och det
            är av riksdagens ledamöter som väljarna utkräver ansvar.
          </p>
          <p xml:id="i-SfR1JsuyLCvc42UuRBQudV">
            Mot bakgrund av den viktiga roll grundlagen tilldelat riksdagen
            är det viktigt att riksdagen i allmänhetens ögon inte uppfattas
            som en betydelselös organisation, och det är minst lika viktigt
            att riksdagen i praktiken inte också fungerar som en sådan.
          </p>
          <p xml:id="i-FS8v4hPdVv1nGv1wAs5EUg">
            Men aktuell forskning tyder på att den politiska dagordningen
            och makten inte längre ligger hos riksdagen. Det är illavarslande
            ur demokratisk synvinkel.
          </p>
          <p xml:id="i-H8bSkgbHjFy5FqdiDR3GrT">
            Riksdagens svaga ställning har en rad orsaker. Vissa av dem är
            en följd av grundlagens utformning medan andra är en följd av
            den gradvisa förskjutning i makt och inflytande som skett till
            partikansliernas fördel.
          </p>
          <p xml:id="i-ChGSxnXUSUJ6zfkBYiXCEh">
            Att partikanslierna kunnat stärka sin makt på det sätt som skett
            kan vara en följd av riksdagsgruppens organisatoriska svaghet.
            Låt mig peka på några reformer som skulle kunna ändra situationen.
            Inspirationen till dessa har hämtats från de riktlinjer som nyligen
            beslutats av det norska Stortingets presidentskap och som skall
            tillämpas för den ekonomiska redovisningen av statliga partigruppsstödet.
          </p>
          <p xml:id="i-Fvqehb4suJF85c5oLL7Mxt">
            För det första borde samtliga riksdagsgrupper utgöra separata
            juridiska personer med eget organisationsnummer. En sådan ordning
            skapar en tydlig separation mellan partiorganisationerna och riksdagsgrupperna.
            Denna är viktig, ty det är riksdagsgruppen som fattar besluten
            som därmed görs ansvarig för fattade beslut.
          </p>
          <p xml:id="i-J2QXV31JLSxEfkMycRGGoV">
            Idag är det enbart Socialdemokraternas och Vänsterpartiets riksdagsgrupper
            som har bildat en egen juridisk person. Övriga partiers riksdagsgrupper
            är helt integrerade med sina partiorganisationer.
          </p>
          <p xml:id="i-PRQ5mmm19r9Ksv7RTeALMo">
            Gemensamma riktlinjer för hur riksdagsgrupperna skall vara organiserade
            bör införas. Det kan handla om formen för val av styrelse, revisorer
            och ordförande/gruppledare. Som självklarhet bör exempelvis en
            ordning införas som innebär att gruppledare väljs i en sluten
            votering.
          </p>
          <p xml:id="i-XtootMp7xaijBzHRrr3Znq">
            Också regler för hur budget och ekonomisk redovisning bör vara
            utformat bör införas. Syftet med detta är att säkerställa att
            organisationen uppfyller de grundläggande krav som gäller generellt.
          </p>
          <p xml:id="i-LyLRttpyBGkep4GrbRoqgw">
            Det ekonomiska stödet till riksdagens partigrupper har fördubblats
            under de senaste fyra åren och uppgår 2008 till cirka 240 miljoner
            kronor. Merparten av detta stöd består av det så kallade ledamotsnära
            stödet.
          </p>
          <p xml:id="i-9XwGU8hd7dw9UDXxwaFwz9">
            Några tydliga riktlinjer för hur detta stöd skall redovisas finns
            inte, vilket är anmärkningsvärt. I Europa är det bara Schweiz,
            San Remo och Malta som i likhet med Sverige saknar en författningsreglering
            på detta område.
          </p>
          <p xml:id="i-NMmA22v3A1hHBvwgQgHmJ4">
            I en nyligen utkommen rapport (2007/08:URF1) har frågan om redovisningen
            av det ekonomiska stödet till riksdagsgrupperna granskats. Utredaren
            pekar på att stora brister finns i rapporteringen och att preciserade
            riktlinjer av det slag som exempelvis finns i Norge krävs för
            att skapa insynsmöjligheter i partiernas och partigruppernas användning
            av de ekonomiska medlen.
          </p>
          <p xml:id="i-AJ8ocizXDfctnVeTCFyhd8">
            I avvaktan på att en renodlad ledamotspeng av det slag jag skisserat
            i en separat motion införs, bör för det tredje en ordning införas
            som innebär att en utförlig redovisning av riksdagens ekonomiska
            stöd till riksdagsgrupperna skall ske och att denna redovisning
            också skall ske till riksdagsgrupperna och inte bara för riksdagsstyrelsen
            såsom fallet är idag.
          </p>
          <p xml:id="i-FNsfyeLox35iqipWeaD6Uv">
            Kravet på insyn och kontroll av hur de statliga medlen till partierna
            använts är viktig för att allmänhetens förtroende för det politiska
            arbetet inte skall urholkas. De skandaler som idag plågar Finland
            handlar om hur betydande ekonomiska stöd i smyg betalats ut till
            enskilda parlamentariker för deras valkampanjer. Sådant kan bara
            hända länder med bristfälliga kontrollmöjligheter. Det skulle
            också kunna inträffa i Sverige.
          </p>
        </div>
        <div xml:id="i-JX7v8cPUcHmnZPGAbRSaBb" type="signatureBlock">
          <list xml:id="i-Ng24LdarevScSAHmx246Pg">
            <item xml:id="i-8NiUTyhcDp8TzeggdpMv6d" who="i-UmhVhzFM3Rs65aFjMTgRvj" type="signature">
              Anne-Marie Pålsson (m)
            </item>
          </list>
        </div>
      </div>
    </body>
  </text>
</TEI>
