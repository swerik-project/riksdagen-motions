<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00386">
  <teiHeader>
    <fileDesc>
      <titleStmt>
        <title>Sjöfartsreglernas inverkan på en hållbar skärgårdstrafik</title>
        <author corresp="i-9nQnnjEYdDqQdpqWHaTczL">av Per Lodenius (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfartsreglernas inverkan på en hållbar skärgårdstrafik</title>
          <idno type="rdwebb">H102T386</idno>
          <rs type="number">T386</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T386/text</ref>
          <ref type="dokument_url_html">http://data.riksdagen.se/dokument/H102T386</ref>
          <ref type="dokumentstatus_url_xml">http://data.riksdagen.se/dokumentstatus/H102T386</ref>
          <ref type="doc">http://data.riksdagen.se/fil/686B6686-4BDA-4869-91EA-8C8236E31FE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XsfQkosgR7kfPph3asKEQU" type="signed"/>
        <correspContext corresp="i-XsfQkosgR7kfPph3asKEQU">
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction type="numbering" xml:id="i-V8axLqHkW8dZvvPHepkXiR">
          <date when="2013-10-07"/>
        </correspAction>
        <correspAction type="submission" xml:id="i-SgcmZYN4C46KGBWwkdMh46">
          <date when="2013-10-03"/>
        </correspAction>
        <correspAction type="transfer" xml:id="i-CVxZgdTFZyn3uJoAuLKyxk">
          <date when="2013-10-02"/>
        </correspAction>
        <correspAction type="assigned" xml:id="i-DpqeBCjqdeNfYWY8N9jDLM"/>
        <correspContext corresp="i-DpqeBCjqdeNfYWY8N9jDLM">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KEReGtWEbUDkXu7EEW3nz6">
            Förslag till riksdagsbeslut
          </head>
          <p xml:id="i-7HmMe3vK1ZueVjosUDxvn4">
            Riksdagen tillkännager för regeringen som sin mening vad som
            anförs i motionen om att se över möjligheten att göra om zonindelningen
            av Sveriges kust och skärgård så att hela skärgården ryms inom
            zonerna E och D.
          </p>
        </div>
        <div type="motContent">
          <head type="h1" xml:id="i-Xmi63sQtHsnHRddqixtvLK">
            Motivering
          </head>
          <p xml:id="i-Cjfiuvhs4um8PQGN3gJNdT">
            Olyckor i kommersiell trafik är extremt ovanliga i skärgården.
            Att fartyg sjunkit eller kapsejsat med passagerare i skärgården
            har inte skett i modern tid. Angelägenheten av skärpta sjösäkerhetskrav
            inomskärs vad avser svenska förhållanden är i detta fall inte
            särskilt stor. Ändå skärptes reglerna vid implementeringen av
            EU:s sjöfartsregler som delar upp kuster i zonerna A–E. Zonindelningen
            skiljer mellan inre vatten, zon E och D, och yttre vatten, zon
            C, B och A.
          </p>
          <p xml:id="i-MGWi8RgqEv22kQPxc4HVjA">
            Mer specifikt definieras zonerna som:
          </p>
          <list style="ul">
            <item xml:id="i-Q9rWSCRhbirBHVebXDLfTe">
              E Trafik i inner- och mellanskärgården
            </item>
            <item xml:id="i-V4ZDK7vvSgFQDtf2atCieq">
              D Trafik i ytterskärgården
            </item>
            <item xml:id="i-4FDgpTTE6YdeMwg8gJzqbT">
              C Trafik i havsskärgården och en bit ut på havet
            </item>
            <item xml:id="i-DMEjcTpB78GPfrhdprpxFs">
              B 20 sjömil ut på havet
            </item>
            <item xml:id="i-QT325XY28E4CTuF4Y5sq9K">
              A Övrig trafik
            </item>
          </list>
          <p xml:id="i-S1HixycscM3gGR7Ebjos7G">
            Beroende på vilken zon ett fartyg ska framföras i ställs olika
            krav för fartygets konstruktion, byggnad och utrustning samt behörighet
            för den som framför fartyget. För zonerna C, B och A, det vill
            säga för yttre vatten, är kraven högt ställda vad gäller utbildning
            och fartyg.
          </p>
          <p xml:id="i-46etR1NFZcYBc7gF8X3TsG">
            Den finska regeringen drog strecket för delningen mellan inre
            och yttre vatten utanför skärgården när man implementerade EU:s
            sjöfartsregler. Medan Sverige valt att dra gränsen mellan inre
            och yttre vatten rakt genom Stockholms skärgård. Konsekvensen
            av det är stora.
          </p>
          <p xml:id="i-4C4XNpnSuE4jLbaZdRQEWr">
            Exempelvis kan den värdshusägare som tidigare hämtat sina gäster
            med egen båt inte göra det längre. Det skulle kräva högskoleutbildning
            och inköp av en väsentligt större båt. Ett annat exempel är att
            Skärgårdsstiftelsens tillsyningsmän och naturvårdare, ofta personer
            som spenderat hela sitt liv på sjön, måste sätta sig i skolbänken
            för att få 40 högskolepoäng och därmed tillstånd att utföra det
            arbete de utfört hela sitt yrkesliv.
          </p>
          <p xml:id="i-4E647Rog4CszDY6JxCRukB">
            Ytterligare ett exempel är Huvudskär i Stockholms skärgård. Gränsen
            mellan zon C och D skär rakt genom Huvudskär. Det betyder att
            man kan åka till Huvudskär utan särskilt fartyg eller utbildning.
            Dock kan man inte åka runt Huvudskär utan 40 högskolepoäng och
            säkerhetsklassat fartyg.
          </p>
          <p xml:id="i-HJoRbz2SuGdVFLxWwZVTGM">
            Sverige borde ta efter Finland och se till att hela skärgården
            ryms inom zon D. På så sätt kan företagare och organisationer
            i skärgården fortsätta sin verksamhet och låta de människor som
            spenderat hela sina yrkesliv till sjöss fortsätta göra det.
          </p>
        </div>
        <div type="motSignatures">
          <list>
            <item xml:id="i-9VnPhf5AfamVXibRQVyqmg">
              Per Lodenius (C)
            </item>
          </list>
        </div>
      </div>
    </body>
  </text>
</TEI>
