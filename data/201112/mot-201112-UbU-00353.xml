<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00353">
  <teiHeader>
    <fileDesc>
      <titleStmt>
        <title>Höjd kvalitet på högskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Höjd kvalitet på högskolan</title>
          <idno type="rdwebb">GZ02Ub353</idno>
          <rs type="number">Ub353</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub353/text</ref>
          <ref type="dokument_url_html">http://data.riksdagen.se/dokument/GZ02Ub353</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub353</ref>
          <ref type="doc">http://data.riksdagen.se/fil/EAAF3315-BE20-4A64-A77C-B40A34518D9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BAwh2vX7jKZpjG4TYMrjrG" type="signed"/>
        <correspContext corresp="i-BAwh2vX7jKZpjG4TYMrjrG">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-PUU6XJFwjQrwcpGei6s1QX" type="numbering">
          <date when="2011-10-06"/>
        </correspAction>
        <correspAction xml:id="i-NH2EyjwohmJCrNPSX28hRk" type="submission">
          <date when="2011-10-04"/>
        </correspAction>
        <correspAction xml:id="i-WeuevELg739Y75MGV8wqrk" type="transfer">
          <date when="2011-10-04"/>
        </correspAction>
        <correspAction xml:id="i-4mFwAhraPW2onGtxvCsBaD" type="assigned"/>
        <correspContext corresp="i-4mFwAhraPW2onGtxvCsBaD">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RajYj8dTg9D55FFAGwcDR7">
            Förslag till riksdagsbeslut
          </head>
          <list style="ol">
            <item xml:id="i-XMVEe6RAVBftzhoimpXSZm">
              Riksdagen tillkännager för regeringen som sin mening vad som
              anförs i motionen om stipendier som studiefinansiering inom forskarutbildningen.
            </item>
            <item xml:id="i-Grghpc8rA4EyqpLxKPSTRX">
              Riksdagen tillkännager för regeringen som sin mening vad som
              anförs i motionen om doktorandtjänster.
            </item>
          </list>
        </div>
        <div type="motContent">
          <head xml:id="i-VmeRudCs7xtU8CDd1JjTA9" type="h1">
            Mer tid med lärare och handledare
          </head>
          <p xml:id="i-7tGzATV6thwyFSDyjVbCHf">
            När det nuvarande resurstilldelningssystemet för högskolans grundutbildning
            utvecklades var normen att alla studenter skulle ha minst 9 timmars
            undervisning per vecka. Anslagen till högskolan baseras på studentantalet
            och vilken typ av utbildning som de läser. Utbildningar inom humaniora,
            samhällsvetenskap, teologi och juridik får lägst ersättning. Ersättningsnivån
            är inte tvingande för högskolan utan varje högskola har möjlighet
            att omfördela pengar mellan utbildningar för att utjämna skillnader.
            Få högskolor gör någon sådan omfördelning och låg ersättning innebär
            i de flesta fall få undervisningstimmar.
          </p>
          <p xml:id="i-WjWynbjQnDnkUSLzydNZ5k">
            Sedan 1990-talets början har anslagen till högskolan dessutom
            urholkats och antalet undervisningstimmar har därför minskat.
            Enligt en undersökning av TCO, Ont om lärarledd tid för studenter,
            uppger 60 % av studenterna att de får mindre än 9 timmars undervisning
            i veckan. Mer än var tredje får mindre än 6 timmar lärarledd tid
            i veckan och bland humaniorastudenter är det mer än hälften som
            har mindre än 6 timmars undervisning per vecka. Även andra undersökningar,
            exempelvis från Högskoleverket, Lunds universitet och Uppsala
            universitets studentkår, visar på liknande siffror.
          </p>
          <p xml:id="i-4hfufsRiNjzQ26uPdL6RQS">
            För lite undervisning leder till en sämre utbildning. Det handlar
            inte bara om antalet undervisningstillfällen utan också om formerna
            för undervisningen. Mycket av undervisningen bedrivs i form av
            föreläsningar. Det måste också finnas utrymme för mer resurskrävande
            undervisningsformer som seminarier, problembaserat lärande, enskild
            handledning och handledning i grupp och så vidare. Anslagen till
            högskolan måste därför bli större. Regeringen föreslår att humaniora,
            samhällsvetenskap, juridik och teologi ska få 200 miljoner kronor
            i höjda ersättningar 2012, som ökar till 400 miljoner 2013. Det
            är ett steg i rätt riktning, men inte tillräckligt. Dessutom finansierar
            regeringen detta genom lika stora neddragningar på annat inom
            högskolan.
          </p>
          <p xml:id="i-SoL2veTvKcuJbseMvNWEts">
            För att nå upp till 9 timmars undervisning per vecka, i de ämnen
            där det är sämst ställt, krävs att den lägsta ersättningen per
            student höjs till 50 000 kronor per år, enligt beräkningar av
            Resursutredningen eller RUT2 (SOU 2007:81). TCO har beräknat att
            det i dagens penningvärde skulle krävas ett extra tillskott till
            högskolan på 1,5 miljarder kronor per år. För att kunna upprätthålla
            kvaliteten och erbjuda studenter från icke studievana hem tillräckligt
            stöd menar vi att det är nödvändigt att högskolan får större anslag.
            Vi föreslår därför i vår budgetmotion för utgiftsområde 16 (Ub476)
            att ersättningsbeloppet för studenter inom humaniora, samhällsvetenskap,
            juridik och teologi höjs med 1,5 miljarder fr.o.m. 2012.
          </p>
          <head xml:id="i-UfVffSmTrDTMLiafz4L7Ei" type="h1">
            Höjt studiebidrag
          </head>
          <p xml:id="i-PmtnPVgW84qQ6r47gSExjp">
            Kunskap är en demokratisk rättighet och högskoleutbildning måste
            därför vara tillgänglig för alla. För Vänsterpartiet är det en
            viktig målsättning att bredda rekryteringen till högskolan. En
            av de viktigaste åtgärderna för att minska den sociala snedrekryteringen
            är att skapa ett studiestödssystem som ger social och ekonomisk
            trygghet. Social och ekonomisk trygghet är också en bra förutsättning
            för studenter att bedriva framgångsrika studier. Bra ekonomiska
            villkor för studerande gör det också möjligt att studera på heltid
            eftersom det inte finns något behov av att arbeta vid sidan av
            studierna.
          </p>
          <p xml:id="i-PvRWpA449SS9Sa83aiNa9P">
            Under de senaste åren har den ekonomiska situationen för studerande
            uppmärksammats. Enligt olika beräkningar ökade inte studiestödet
            i samma takt som kostnaderna under 1990- och 2000-talet. Bland
            annat ökade boendekostnaderna för den genomsnittliga studenten
            betydligt mer än prisbasbeloppet. Det har också funnits en relativt
            stor politisk enighet om att studenternas ekonomi borde förbättras.
            Den studiesociala kommittén föreslog därför att studiemedlen borde
            höjas i sitt slutbetänkande (SOU 2009:28).
          </p>
          <p xml:id="i-XmJ4chF9m39GcEXy5jzrH5">
            När debatten om studenters ekonomi tog fart under 2000-talet
            föreslog Vänsterpartiet att studiemedlen skulle höjas med ungefär
            1 500 kronor per (kalender-)månad. Sedan dess har studiemedlen
            höjts successivt av såväl socialdemokratiska som borgerliga regeringar.
            Efter den senaste höjningen den 1 juli i år återstår bara att
            höja totalbeloppet med ytterligare 1 590 kronor per år för att
            nå vårt tidigare mål. Vi föreslår detta i vår budgetmotion för
            utgiftsområde 15 (Ub475).
          </p>
          <p xml:id="i-D7MkMyDDoetaE96Lj6ZnSS">
            Trots att studiemedlen har höjts innebär det inte att den totala
            ekonomin för den som studerar har blivit bättre eftersom det nästan
            bara är lånedelen som har höjts. Det innebär att de studerande
            själva får betala sin något högre levnadsstandard när de ska återbetala
            lånen. Sedan 2009 har andelen lån ökat från 65,6 % till 68,6 %.
            Nästa år, 2012, kommer det att motsvara nästa 10 000 kronor per
            år i större lån. En examen kommer därigenom att bli mellan 30
            000 och 55 000 kronor dyrare. Även för dem som får studiemedel
            med det högre bidraget har lånedelen ökat från 20 % till 27 %.
          </p>
          <p xml:id="i-F6aVUQH46aMTMZx7QS3h2M">
            Den högre skuldsättningen kan vara ett hinder för många att börja
            studera. Det leder till minskad mångfald och lägre kvalitet vid
            högskolan. Vänsterpartiet befarar också att det kan leda till
            att fler studenter jobbar mer för att slippa låna, särskilt sedan
            fribeloppet också har höjts. Det kan få negativa konsekvenser
            för deras studier.
          </p>
          <p xml:id="i-7cZPXyAjgbHTPMFSoMbD1k">
            Därför bör bidragsdelen höjas. År 2012 vill vi återställa andelen
            bidrag till den tidigare nivån: 34,5 % av totalbeloppet. Sedan
            ska andelen bidrag öka stegvis till 37,7 % år 2014. På samma sätt
            vill vi återställa det högre bidraget till ca 80 % av totalbeloppet.
            Detta redovisas även i vår motion för utgiftsområde 15 (Ub475).
          </p>
          <head xml:id="i-G2tnFFADvsc96eerbmtf1y" type="h1">
            Ökat studentinflytande
          </head>
          <p xml:id="i-5oF3qwZzg8zPE2oJ7whP4Q">
            Sedan 2010 är det frivilligt för studerande vid högskolan att
            vara medlem i en studentkår. (De båda privata stiftelsehögskolorna
            Chalmers tekniska högskola och Högskolan i Jönköping har dock
            beslutat att behålla det tidigare obligatoriet.) Studentkårerna
            fyller dock samma funktion som när medlemskap var obligatoriskt:
            att ta tillvara studenters intressen, företräda dem i nämnder
            och styrelser, granska utbildningskvaliteten, bedriva studiesocial
            verksamhet med mera.
          </p>
          <p xml:id="i-AmsqtAeBbHvQWMU3caLq6r">
            När medlemskapet nu har blivit frivilligt har många kårer halverat
            sitt medlemsantal, vilket har minskat intäkterna. Många lärosäten
            ger därför kårerna ekonomiskt stöd för att de ska kunna fortsätta
            att bedriva sin verksamhet. Det har den nackdelen att kåren hamnar
            i beroendeställning till lärosätet som de samtidigt ska granska.
            De resurser som nyttjas borde användas till att förbättra utbildningen.
          </p>
          <p xml:id="i-HCyhhXeJrGgWa8BZdrssZV">
            När beslutet fattades om att kårobligatoriet skulle upphöra var
            Vänsterpartiet berett att medverka till en förändring av studentkårerna
            med utgångspunkt i det förslag som utredaren Erland Ringborg presenterar
            i betänkandet Frihet för studenter om hur kår- och nationsobligatoriet
            kan avskaffas (SOU 2008:11). En nödvändig förutsättning för att
            vi skulle stödja ett sådant förslag var dock att statsbidraget
            till studentinflytande inte blev mindre än vad som föreslås i
            betänkandet.
          </p>
          <p xml:id="i-8QjmKv53r3xEtsjptg1L8y">
            Tyvärr är reformen underfinansierad eftersom regeringen har beviljat
            ett statsbidrag som är mindre än en tredjedel av vad utredaren
            föreslog. Verksamheten vid studentkårerna blir stympad och möjligheten
            att utöva inflytande försämras. För att högskolans utbildningar
            ska hålla hög kvalitet och utvecklas är det nödvändigt att ta
            tillvara studenternas synpunkter och erfarenheter.
          </p>
          <p xml:id="i-RiiihqXCFCuJSS79sGMV1Q">
            Vid högskolorna försöker nu studentkårerna själva hitta olika
            lösningar för att finansiera verksamheten. Vissa har lyckats behålla
            ett högt medlemsantal, och några får pengar från högskolan. Det
            gäller dock långt ifrån alla studentkårer och problemet är att
            det inte råder någon likvärdighet för studentinflytande. Alla
            studenter måste ha samma möjligheter att kunna påverka sin högskola
            och förbättra sin utbildning. Det måste finnas ett riktat statligt
            stöd för att finansiera detta, precis som det föreslogs i utredningen.
            Vänsterpartiet tillför därför 95 miljoner kronor årligen till
            studentinflytandet vid universitet och högskolor i motion utgiftsområde
            16 (Ub476).
          </p>
          <head xml:id="i-D2Wvw9N8qoLxbZXChex5m2" type="h1">
            Förbjud stipendier på forskarutbildningen
          </head>
          <p xml:id="i-Sv2ySpBoe8PQ3hgmytKHHR">
            Att finansiera sina studier på forskarutbildningen med stipendier
            innebär en rad nackdelar för den enskilde doktoranden. En av de
            mer allvarliga konsekvenserna är att dessa doktorander inte har
            rätt till någon inkomstrelaterad ersättning vid sjukdom, föräldraledighet
            eller arbetslöshet. Dessutom räknas inte stipendiefinansierade
            studier som överhoppningsbar tid av Försäkringskassan, vilket
            gör att dessa doktorander inte har någon vilande SGI. Stipendierna
            räknas inte heller som pensionsgrundande inkomst. Högskolorna
            kan inte teckna försäkringar för stipendiater. Stipendier berättigar
            inte heller till den automatiska övergång till doktorandtjänst
            som sker för doktorander med utbildningsbidrag när två år återstår
            av utbildningen.
          </p>
          <p xml:id="i-6kduqCKBVFtENDJDjvEaY5">
            Den enda regel som finns rörande stipendier är att statliga anslag
            inte får användas till stipendier. Vid högskolorna finns dock
            en rad stipendiefonder, och externa medel kan användas till stipendier.
            Enligt Högskoleverkets senaste årsrapport är 9 % av de forskarstuderande
            finansierade med stipendier (2011:8 R). Det är ofta utländska
            doktorander som ges stipendier och enligt en del högskolors regelverk
            får stipendier endast ges till utländska studenter.
          </p>
          <p xml:id="i-2a9rLMzD5rWsVQs1E9WtVG">
            Vår bestämda mening är att stipendier inte är en acceptabel finansieringsform
            för forskarstuderande dels med hänvisning till den sociala och
            ekonomiska otrygghet de leder till, dels för att bristen på regler
            gör det alltför lätt att missbruka dem. Det finns inget att invända
            mot att stipendier används till särskilda kostnader i samband
            med forskarstudier, såsom resor och utrustning. Däremot ska de
            inte användas till de forskarstuderandes levnadsomkostnader. Stipendier
            bör därför förbjudas som studiefinansieringsform inom forskarutbildningen.
            Detta bör riksdagen som sin mening ge regeringen till känna.
          </p>
          <p xml:id="i-YNiBLeJhs7E7E375STVKjo">
            Kostnaderna för högskolorna kommer därigenom att öka med 30 miljoner
            kronor per år och vi höjer därför anslagen till forskning och
            forskarutbildning i vår budgetmotion för utgiftsområde 16 ( Ub476).
          </p>
          <head xml:id="i-8b6WDZnNJfkHbryM7cbivW" type="h1">
            Fler doktorandtjänster
          </head>
          <p xml:id="i-N3htcmarJNdEPfSntGtX2A">
            Inom ramen för sin utbildning utför forskarstuderande en stor
            del av den forskning som bedrivs vid universitet och högskolor;
            de arbetar med andra ord med forskning. Vänsterpartiet menar därför
            att de bör ha samma ekonomiska och sociala trygghet som andra
            som arbetar. Detta skulle också bidra till att skapa en bättre
            forskarutbildning eftersom det ger möjlighet att ägna sig helt
            och fullt åt utbildningen och den egna forskningen. Det finns
            dessutom inga behov av att skapa konstgjord konkurrens bland doktorander
            genom ekonomiska incitament. Statistiken är också tydlig i fråga
            om att de förbättrade ekonomiska förutsättningarna för doktorander
            under 1990-talet har inneburit minskade studietider och en högre
            examinationsgrad samtidigt som kvaliteten på avhandlingarna fortfarande
            är hög.
          </p>
          <p xml:id="i-FoA9KC8rKdvLycQp5WAGLx">
            De svenska forskarutbildningarna, som redan nu har hög kvalitet,
            kommer att bli än mer attraktiva om de kan erbjuda de studerande
            en trygg tillvaro under studietiden. Ytterligare en stor fördel
            med att anställa doktoranderna redan från första dagen på forskarutbildningen
            är att det kan leda till mer öppenhet i antagningen. Informationen
            om lediga platser och tjänster kommer att spridas till fler, vilket
            leder till fler kvalificerade sökande. Det kommer förhoppningsvis
            även att leda till att fler med utländsk bakgrund och från arbetarklassen
            antas samt att könsfördelningen kan bli jämnare i fler ämnen.
            Med ett öppnare antagningssystem finns också bättre möjligheter
            att bryta beroendeförhållanden mellan doktorander och handledare.
            För dem som efter examen söker sig utanför högskolevärlden för
            att arbeta är det också en bättre merit att ha varit anställd,
            och det kan därför ses som en åtgärd för att öka forskarutbildades
            attraktionskraft på arbetsmarknaden.
          </p>
          <p xml:id="i-2zGwnZHWGmLSsCph4pW5cp">
            År 1986 påbörjades en process som syftade till att omvandla alla
            utbildningsbidrag inom forskarutbildningen till doktorandtjänster.
            Nu är det hög tid att ta sista steget i denna reform och omvandla
            återstående utbildningsbidrag till tjänster. Det är ca 10 % av
            doktoranderna som har utbildningsbidrag. Att omvandla dem till
            tjänster innebär att nettokostnaderna ökar med 120 miljoner kronor.
            I vår motion för utgiftsområde 16 (Ub476) höjer vi därför anslagen
            till forskning och forskarutbildning med motsvarande summa. Regeringen
            bör också återkomma med ett förslag om förändring av högskoleförordningen
            som innebär att den som antas till en forskarutbildning också
            anställs som doktorand. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-4jXWeTTM29ERigfMfdbsun" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-8Q8uutgBPjhupChFYLuceB" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-4Pmc2Nua41L5wUjThCa1K5" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-VxHsujN2LSsc6nxYG4dRUb" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-DBbrRPYdDNEwhjNz2eWDYe" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-3ypSv3D4U5YASQiVwTfetB" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
