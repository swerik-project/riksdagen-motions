<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00442">
  <teiHeader>
    <fileDesc>
      <titleStmt>
        <title>En folkhälsa för välmående</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:442 av Karin Rågsjö m.fl. (V)</title>
          <idno type="rdwebb">H902442</idno>
          <rs type="number">442</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902442/text</ref>
          <ref type="dokument_url_html">http://data.riksdagen.se/dokument/H902442</ref>
          <ref type="dokumentstatus_url_xml">http://data.riksdagen.se/dokumentstatus/H902442</ref>
          <ref type="docx">http://data.riksdagen.se/fil/AE6156EE-A11B-4B95-8E65-D3350CF69681</ref>
          <ref type="pdf">http://data.riksdagen.se/fil/00DD1150-9E47-46A8-BF36-266FDE486EFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RBBZPee4c7roRaBdTTk8Qk" type="signed"/>
        <correspContext corresp="i-RBBZPee4c7roRaBdTTk8Qk">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-FduFZEQGAm6ot5qDTEp1bm" type="submitted">
          <date when="2021-09-27"/>
          <time when="15:21:05"/>
        </correspAction>
        <correspAction xml:id="i-Smg7uATVmZSEAbdbga8B5g" type="reviewed">
          <date when="2021-09-27"/>
          <time when="20:06:05"/>
        </correspAction>
        <correspAction xml:id="i-5Ud2LAU8jrt33PqEutJoXN" type="referred">
          <date when="2021-10-14"/>
        </correspAction>
        <correspAction xml:id="i-KJyKELMxEtNFtsKy5HMBrd" type="assigned">
          <date when="2022-10-05"/>
          <time when="09:28:55"/>
        </correspAction>
        <correspContext corresp="i-KJyKELMxEtNFtsKy5HMBrd">
          <ref type="assignedTo">Socialutskottet</ref>
        </correspContext>
        <correspAction xml:id="i-DE3tZLMnjfCvpwjLjkahom" type="behandlas_i"/>
        <correspContext corresp="i-DE3tZLMnjfCvpwjLjkahom">
          <ref type="uppgift">2021/22:SoU11</ref>
          <ref type="ref_dok_id">H901SoU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU11</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ugwxy68vML29hEkTJLhm5e" type="behandlas_i"/>
        <correspContext corresp="i-Ugwxy68vML29hEkTJLhm5e">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V7f6ixXa6FpK8HznT6FLWL" type="behandlas_i"/>
        <correspContext corresp="i-V7f6ixXa6FpK8HznT6FLWL">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4JBNxzqJCtS3gdjwtGjzAF" type="motHeader">
        <div xml:id="i-RS1XKufJWKqTte18TPqZ2A" type="motTitle">
          Motion till riksdagen 2021/22:442 av Karin Rågsjö m.fl. (V) En
          folkhälsa för välmående
        </div>
      </div>
      <div xml:id="i-SCahHZA8L44qvKFqf7x3aN" type="motBody">
        <div xml:id="i-FuUyeK3Dp1DF2PET9r6way" type="TOC">
          <head xml:id="i-JjxvQm688skUDkk8thVvGF">
            1 Innehållsförteckning
          </head>
          <list xml:id="i-FKV7tBdE6wJ1L4pQhmUPKC">
            <item xml:id="i-GVube3Dh9NbsyHfvF2XCrP" style="indent-level: 1">
              2 Förslag till riksdagsbeslut
            </item>
            <item xml:id="i-2ibsFc9ozT1iwQ33Z8WgxF" style="indent-level: 1">
              3 Inledning
            </item>
            <item xml:id="i-BEzddkmuidhX29ba6uj68V" style="indent-level: 1">
              4 Barns rätt till välmående
            </item>
            <item xml:id="i-ERDqb6fR3NwZpyhkne9Pbf" style="indent-level: 1">
              5 Nationell kampanj mot fetma
            </item>
            <item xml:id="i-72N7Sa7NejqEUAKkrXxUsj" style="indent-level: 1">
              6 Folkhälsans utveckling över tid
            </item>
            <item xml:id="i-5zAVpsPmQm7seXfXV1DJS7" style="indent-level: 2">
              6.1 Hälsokommunikation
            </item>
            <item xml:id="i-51UA2DzGzJn6Y7vQrPsq4V" style="indent-level: 2">
              6.2 Statsbidrag
            </item>
            <item xml:id="i-EeAYk5CJPcnxXKig3AKzoq" style="indent-level: 1">
              7 Allergi
            </item>
            <item xml:id="i-ESoWkywngu9gxvcme23SJ5" style="indent-level: 1">
              8 Hiv-prevention och arbete mot stigma
            </item>
            <item xml:id="i-MYbQoNu2CZAXMuqgYgPbdq" style="indent-level: 1">
              9 Effekter av pandemin
            </item>
          </list>
        </div>
        <div xml:id="i-XBwDNo5uogZhPEq4tvGbgc" type="motProposal" subtype="förslag">
          <head xml:id="i-PUNQ1TwtkXTJ1SAm99ffYJ">
            2 Förslag till riksdagsbeslut
          </head>
          <list xml:id="i-WgqL8CuupF1nUbtfFWWVNQ" style="ol">
            <item xml:id="i-HQF1r8GkjvavAaspMSr4K9">
              Riksdagen ställer sig bakom det som anförs i motionen om att
              Folkhälsomyndigheten bör få i uppdrag att ta fram förslag på en
              handlingsplan för att minska hälsoklyftorna bland barn och unga
              samt tydligt peka ut de områden som ska prioriteras och tillkännager
              detta för regeringen.
            </item>
            <item xml:id="i-B4Er1veVvnAuCpJifjRqNR">
              Riksdagen ställer sig bakom det som anförs i motionen om att
              Folkhälsomyndigheten bör få i uppdrag att ta fram en nationell
              plan för en nationell kampanj mot fetma och tillkännager detta
              för regeringen.
            </item>
            <item xml:id="i-2xTY9SfYGt88C3uS3owLHj">
              Riksdagen ställer sig bakom det som anförs i motionen om att
              Folkhälsomyndigheten bör få i uppdrag att kartlägga och sammanställa
              hur folkhälsan har utvecklats de senaste decennierna och utifrån
              denna kartläggning peka ut de mest prioriterade områdena för folkhälsoarbetet
              den närmaste tiden och tillkännager detta för regeringen.
            </item>
            <item xml:id="i-UG54aPghT1cyHp1tAtLdP2">
              Riksdagen ställer sig bakom det som anförs i motionen om att
              Folkhälsomyndigheten bör få i uppdrag att utveckla informationen
              till de grupper som är i störst behov av hälsokommunikation och
              tillkännager detta för regeringen.
            </item>
            <item xml:id="i-SDwsnxyVhFwZBNoou6dCYE">
              Riksdagen ställer sig bakom det som anförs i motionen om att
              regeringen tydligare bör ange folkhälsa som ett mått på regional
              tilldelning av statsbidrag och tillkännager detta för regeringen.
            </item>
            <item xml:id="i-P2YvQjWJFZDEonqA6sDY2B">
              Riksdagen ställer sig bakom det som anförs i motionen om att
              regeringen ska ge lämplig myndighet i uppdrag att samordna arbetet
              med allergi inklusive det förebyggande arbetet och tillkännager
              detta för regeringen.
            </item>
            <item xml:id="i-Kn8EoBtTrYqsFJHGaMHTDU">
              Riksdagen ställer sig bakom det som anförs i motionen om att
              regeringen ska ge lämplig myndighet i uppdrag att ta fram nationella
              riktlinjer för hela området allergi och tillkännager detta för
              regeringen.
            </item>
            <item xml:id="i-8DyY7a9cL9DDKsL9ay3e26">
              Riksdagen ställer sig bakom det som anförs i motionen om att
              regeringen bör ta fram en nationell plan för information och kunskap
              om hiv till allmänhet och till vården för att eliminera stigmatiseringen
              av gruppen i samhället samt inom vården och tillkännager detta
              för regeringen.
            </item>
            <item xml:id="i-2wanxkYX7EkAAvHiW4UTTs">
              Riksdagen ställer sig bakom det som anförs i motionen om att
              regeringen ska ge lämplig myndighet i uppdrag att utreda hur implementeringen
              av förebyggande medicinering mot hiv/aids genom s.k. Prep kan
              utökas och tillkännager detta för regeringen.
            </item>
            <item xml:id="i-7siDK7ikRtjnN7y6zcjX3z">
              Riksdagen ställer sig bakom det som anförs i motionen om att
              regeringen bör tillsätta en utredning som i bred bemärkelse utreder
              sekundäreffekterna av coronakrisen ur ett folkhälsoperspektiv
              och tillkännager detta för regeringen.
            </item>
          </list>
        </div>
        <div xml:id="i-FXnM5RB49SWVgxMAbvLK5j" type="motContent">
          <head xml:id="i-G552EECzJFGM7F3MHAU7Hw" type="h1">
            3 Inledning
          </head>
          <p xml:id="i-Pw8UzzhLKfgrTxBSiUddGx">
            I ett välfärdssamhälle är folkhälsa tätt förknippat med åtgärder
            för att öka jämlikheten. Det aktiva, systematiska och långsiktiga
            folkhälsoarbetet syftar till att befolkningen ska kunna leva längre
            och friskare liv oavsett klass, kön eller härkomst. Denna vision,
            om ett folkhälsoarbete som tar sin utgångspunkt i människovärdet,
            delar Vänsterpartiet fullt ut. Arbetet för att bryta de skillnader
            i hälsa och livslängd som klasstillhörighet i dag innebär är en
            helt central del i denna vision. Likaså arbetet för att eliminera
            skillnaderna i hälsa mellan män och kvinnor utgör en viktig grundpelare
            i Vänsterpartiets syn på folkhälsa.
          </p>
          <p xml:id="i-KtGzRZgXDzb5nUK8SiWiKJ">
            Ett aktivt folkhälsoarbete är en investering i framtida generationers
            hälsa och väl­mående. Få andra uppgifter kan anses mer angelägna
            i ett välfärdssamhälle än att sam­hället arbetar för ett generellt
            välmående bland befolkningen. I grunden handlar detta om befolkningens
            rätt att få leva fria och rika liv fast förvissade om att samhället
            har ställt sina resurser till förfogande för att främja en hälsosam
            tillvaro. På så sätt sam­spelar individens och samhällets ansvar
            för en god folkhälsa, med gemensamma an­strängningar är en förbättrad
            folkhälsa möjlig.
          </p>
          <head xml:id="i-GagG9RJfScc4JTB23GMht" type="h1">
            4 Barns rätt till välmående
          </head>
          <p xml:id="i-HtmvTWvMQqwrpcyQ8ktH2N">
            Tidiga insatser för att främja en god folkhälsa är av yttersta
            vikt. I dag är hälsoklyftorna mellan olika grupper i samhället
            mycket stor även i unga åldrar. Detta riskerar att leda till att
            hälsoklyftan lever vidare även senare i livet med ohälsa som följd.
            Samhällets insatser för att stärka jämlikheten i folkhälsoarbetet
            behöver stärkas ytterligare, inte minst bland barn och unga. I
            grunden handlar denna fråga om att alla barn har rätt till en
            god hälsa och en hälsosam tillvaro. Vänsterpartiet värnar alla
            barn och ungdomars rätt till folkhälsoinsatser som stärker välmåendet
            och samtidigt rustar för en god hälsa senare i livet.
          </p>
          <p xml:id="i-ksTj62EygtTUWVJFUS65R">
            I SNS forskningsrapport Hellre rik och frisk – om familjebakgrund
            och barns hälsa, går forskarna igenom i vilken utsträckning föräldrars
            ekonomiska och sociala situation påverkar barns hälsa. Resultatet
            visar att det finns stora sociala skillnader i barns hälsa, en
            bild som Vänsterpartiet delar. Bland annat fastslås det i rapporten
            att barnen till de föräldrar som har högst inkomst och utbildning
            har upp till 40‑45 procents lägre sanno­likhet jämfört med barnen
            till de föräldrar som har lägst inkomst och utbildning att bli
            inskrivna på sjukhus.
          </p>
          <p xml:id="i-98L9ZoSqYnwJWCQt9ooR2P">
            Barn till föräldrar som tar emot ekonomiskt bistånd är särskilt
            exponerade för hälso­problem, och de löper mer än dubbelt så hög
            risk att dö under barndomen jämfört med andra barn. Barnen till
            dessa föräldrar har också nästan tre gånger så stor risk som andra
            barn att bli inskrivna på sjukhus p.g.a. psykisk ohälsa. Vidare
            påvisar rapporten att hälsa under barndomen i stor utsträckning
            har betydelse för skolresultat och huruvida perso­ner hamnar i
            bidragsberoende senare i livet. Detta ger sammantaget en bild
            av utsatta barn som redan i tidig ålder blir predisponerade att
            hamna i psykisk sjukdom som vuxna. Dödligheten bland barn och
            unga är mycket låg i Sverige sett ur ett internatio­nellt perspektiv.
            Även här finns dock tydliga skillnader mellan olika grupper utifrån
            moderns utbildningsnivå. Skillnaderna kan inte härledas till någon
            enskild dödsorsak utan till flera, exempelvis medfödda skador
            och olyckor. Dessa skillnader finns även bland unga, ännu inte
            färdigutbildade vuxna, om än i mindre utsträckning. Vänster­partiet
            accepterar inte att socioekonomiska faktorer påverkar barns villkor
            och hälsa. Förebyggande arbete för att motverka ohälsa hos barn
            är därmed en viktig åtgärd på både kort och lång sikt.
          </p>
          <p xml:id="i-MuW8hV682BfN6MGyyyTQMv">
            År 2005 tillsatte WHO den s.k. Marmotkommissionen vars titel
            var Closing the gap, som syftade på hälsoklyftorna, och 2008 presenterade
            kommissionen sina resultat. Rapporten visade att klyftorna i västvärlden
            har vuxit snabbt och att Sverige är ett av de länder där skillnaderna
            ökat mest. En oroande utveckling som det är angeläget att bryta.
            De sociala hälsoklyftorna är tydliga redan bland barn och unga
            samtidigt som förutsätt­ningarna att vända en negativ utveckling
            är gynnsammare om insatser kan sättas in så tidigt som möjligt.
          </p>
          <p xml:id="i-3EH8ZfkFvdCfgo3C1zZZXC">
            Regeringen bör ge Folkhälsomyndigheten i uppdrag att ta fram
            förslag på en hand­lingsplan för att minska hälsoklyftorna bland
            barn och unga samt tydligt peka ut de områden som ska prioriteras.
            Detta bör riksdagen ställa sig bakom och ge regeringen till känna.
          </p>
          <head xml:id="i-DnVanq1ajHsUTqzWsZYJsV" type="h1">
            5 Nationell kampanj mot fetma
          </head>
          <p xml:id="i-4bmc8vSCkWSPtm18LMsrFG">
            Det aktiva Folkhälsoarbetet behöver ta sin utgångspunkt i att
            förebygga ohälsa genom preventiva åtgärder. Ett av de största
            folkhälsoproblemen, inte bara i Sverige utan i hela västvärlden,
            är övervikt och fetma. Mycket riktigt är också övervikt och fetma
            en av de främsta orsakerna till sjukdomsbördan och förtida död
            i Sverige. Förutom förhöjd risk för cancer, typ 2-diabetes och
            hjärt-kärlsjukdom så är fetma och övervikt ofta associerat med
            social stigmatisering, vilket riskerar att leda till psykisk ohälsa.
            Kostfaktorer är den näst högsta riskfaktorn för sjukdomsbörda
            i Sverige. För barn och ungdomar med över­vikt och fetma är risken
            dessvärre stor att övervikten och fetman kvarstår i vuxen ålder.
            I Sverige lider ca 15 procent av befolkningen av övervikt och
            fetma, detta är bara margi­nellt under EU-snittet.
          </p>
          <p xml:id="i-BY898Xgu8JjotDGqKn9teL">
            Tack vare forskningen vet vi i dag att övervikt och fetma drabbar
            olika grupper i varierande utsträckning. En livsmiljö som främjar
            övervikt och fetma, en s.k. obesogen miljö, uppmuntrar till överkonsumtion
            av mat i kombination med lite fysisk aktivitet. Möjligheten att
            aktivera sig fysiskt är till viss del beroende av socioekonomiska
            faktorer och närheten till natur eller träningsfaciliteter. Statistiken
            visar att gruppen med efter­gymnasial utbildning är mer fysiskt
            aktiv jämfört med dem som har gymnasial eller förgymnasial utbildning,
            för både kvinnor och män. Barn och ungas möjlighet att delta aktivt
            i föreningslivet begränsas i många fall av föräldrarnas möjlighet
            att betala för utrustning och terminsavgifter. I samtliga EU-länder
            syns en liknande trend av ökad prevalens av övervikt och fetma
            bland barn i familjer med lägre socioekonomisk standard.
          </p>
          <p xml:id="i-Ng9oJMFNF6BUHJa7LmP88v">
            Samhället behöver onekligen kraftsamla för att vända utvecklingen
            av övervikt och fetma i Sverige. Insatserna behöver, i likhet
            med andra områden inom folkhälsa, ske tidigt och förebyggande.
            Det finns god grund att anta att ökad fysisk aktivitet i skolan,
            men även insatser riktade till vuxna för att öka den fysiska aktiviteten,
            är en mycket god investering för att minska sjukdomsbördan. Samtidigt
            krävs insatser för att undvika och motarbeta diskriminering mot
            personer som är överviktiga eller feta och för att, genom ett
            generellt kunskapslyft, bryta det sociala stigmat kring övervikt
            och fetma. En bärande del av detta är att betrakta fetma som den
            kroniska sjukdom som det är och att öka förstå­elsen för att det
            kan vara komplext, om än görligt, att påbörja en viktnedgång för
            den som lider av fetma.
          </p>
          <p xml:id="i-RhxMRmkF5B3AXqvDyY789P">
            Regeringen bör ge Folkhälsomyndigheten i uppdrag att ta fram
            en nationell plan för en nationell kampanj mot fetma. Detta bör
            riksdagen ställa sig bakom och ge regeringen till känna.
          </p>
          <head xml:id="i-2f4EaZ4ShaQc5NGrPVNHrY" type="h1">
            6 Folkhälsans utveckling över tid
          </head>
          <p xml:id="i-Ln11WwwAtehwPbQ2LL1LWv">
            För att de olika aktörerna som arbetar med folkhälsa ska kunna
            utgå ifrån den senaste kunskapssammanställningen och forskningsläget
            är det viktigt att det finns en nationell samordning av arbetet.
            Dessutom förutsätter ett systematiskt folkhälsoarbete en gedigen
            historisk tillbakablick för att se vad som har fungerat tidigare.
            Folkhälsoarbetet har onekligen sett olika ut i olika perioder
            och utmaningarna har varierat över tid. Ändå finns det lärdomar
            att dra av tidigare kampanjer och tillvägagångssätt som kan ha
            bäring för arbetet i dag. Exempelvis behöver samhället stärka
            arbetet med folkhälsa bland särskilt utsatta grupper varpå en
            analys krävs av hur det arbetet har sett ut historiskt.
          </p>
          <p xml:id="i-XghP5EZ5fWsvvWbBq9bnie">
            I dag vet vi förhållandevis lite om hur folkhälsan i stora drag
            har utvecklats över tid i Sverige och vilka åtgärder som visat
            sig effektiva. Genom en gedigen kartläggning och sammanställning
            av vilka områden som är mest prioriterade för folkhälsoarbetet
            kan en seriös inventering av åtgärder, arbetssätt och metoder
            inledas som grundar sig i erfaren­het och kunskap.
          </p>
          <p xml:id="i-95RUBbHHzrYJbmJjMsMKZq">
            Regeringen bör uppdra åt Folkhälsomyndigheten att kartlägga och
            sammanställa hur folkhälsan har utvecklats de senaste decennierna
            och utifrån denna kartläggning peka ut de mest prioriterade områdena
            för folkhälsoarbetet den närmaste tiden. Detta bör riks­dagen
            ställa sig bakom och ge regeringen till känna.
          </p>
          <head xml:id="i-6e9GdbpBcfm9TVPNfrekBo" type="h2">
            6.1 Hälsokommunikation
          </head>
          <p xml:id="i-MukwbeD5PkqnhVjHvNzDGb">
            För att på effektivt sätt kunna kommunicera folkhälsoråd och
            upplysningar krävs en väl utarbetad förståelse av olika gruppers
            kommunikationsbehov. Samhället kan göra mer för att kommunicera
            kring folkhälsa med de grupper som är i särskilt stort behov av
            det. Inte minst handlar det om att ha en förståelse för hur ojämlikheten
            i hälsa återspeglar sig i befolkningens mående och sedan rikta
            kommunikationen till de grupper med sämst hälsa. Samtidigt är
            det viktigt att det finns en generell förståelse bland befolkningen
            för folkhälsofrågor för att tidigt undvika sådant som orsakar
            ohälsa. Den kommunikativa utmaningen i dessa frågor är således
            komplex och en väl utarbetad strategi krävs på nationell nivå.
          </p>
          <p xml:id="i-A1JLMqQe5twLQh7Ai3bLER">
            Vänsterpartiet arbetar för att kommunikationen kring folkhälsa
            ska göras tillgänglig och för att förståelsen kring dessa frågor
            ska öka bland befolkningen i stort. I dag ser vi bekymrat på en
            utveckling där folkhälsan i flera avseenden försämras samtidigt
            som kommunikationen kring dessa frågor klingat av väsentligt.
          </p>
          <p xml:id="i-94rPAd1awSFXTZNfZ6phvH">
            Regeringen bör ge Folkhälsomyndigheten i uppdrag att utveckla
            informationen till de grupper som är i störst behov av hälsokommunikation.
            Detta bör riksdagen ställa sig bakom och ge regeringen till känna.
          </p>
          <head xml:id="i-ARBFPhdbM2BmufcrvgurHn" type="h2">
            6.2 Statsbidrag
          </head>
          <p xml:id="i-STgf84rtJ5456DAwMGQAxJ">
            Allt effektivt folkhälsoarbete är en investering i framtida generationers
            välmående, en fundamental del av ett utvecklat samhälle. De resurser
            som tas i anspråk av folkhälso­arbetet är väl investerade medel
            som kommer hela samhället till gagn i form av minskad sjukdomsbörda
            och förhöjd livskvalitet. Även de delar av arbetet som ter sig
            kostsamma måste mätas i relation till att utebliven folkhälsa
            tveklöst är mycket dyrare. På nationell nivå fördelas årligen
            statsbidrag till regionerna för att en god och jämlik vård ska
            kunna ges över hela landet. Dessvärre ser vi att den här ambitionen
            är långt ifrån förverkligad och att mycket mer behöver göras.
            Vänsterpartiet vill se en ordning där folkhälsoarbetet ges en
            tydligare roll i styrningen av hälso- och sjukvården. För att
            detta ska realiseras krävs resurser till arbetet och att folkhälsan
            blir en tydligare del av hur statliga medel fördelas till regionerna.
            På så sätt ökar möjligheten att inkorporera det arbetet i det
            som är den statliga folkhälsopolitiken för ökat välmående och
            bättre hälsa.
          </p>
          <p xml:id="i-WUYqTt9XZdANgdfr9qB8Qw">
            Regeringen bör tydligare ange folkhälsa som ett mått på regional
            tilldelning av stats­bidrag. Detta bör riksdagen ställa sig bakom
            och ge regeringen till känna.
          </p>
          <head xml:id="i-2hN1J89cyRNvSH6864zoHx" type="h1">
            7 Allergi
          </head>
          <p xml:id="i-Ao8TJWcwu3PXegqAoGWCWG">
            Allergi är ett brett spektrum diagnoser och tillstånd som kan
            ha varierande påverkan på patienten. Det är estimerat att en tredjedel
            av alla svenskar lever med allergi eller över­känslighet. Allergener,
            de ämnen eller substanser som kan orsaka allergiska reaktioner,
            finns överallt i samhället, och den som lider av en allergi framkallad
            av ett vanligt före­kommande ämne kan få en begränsad tillvaro.
            Ibland talas det även om andra diagnoser som påverkas eller försämras
            av allergi, exempelvis astma och eksem. Tillsammans utgör dessa
            diagnosgrupper en mycket stor del av befolkningen och varje år
            möter sjuk­vården många ur dessa grupper.
          </p>
          <p xml:id="i-MwmRduJLwEhXiZAQxN7YRj">
            Samhället kan göra mer för att motverka allergiska besvär hos
            befolkningen. Vänsterpartiet verkar för ett svenskt allergiprogram
            som tar sin utgångspunkt i att i möjligaste mån förebygga och
            i annat fall behandla allergi, astma och eksem så gott det går.
            För att detta ska kunna genomföras krävs sannolikt ett kunskapslyft
            på olika nivåer i samhället, inte minst i regionerna. Arbetet
            bör intensifieras med att samordna forsk­ningen kring astma och
            allergi.
          </p>
          <p xml:id="i-F5SsNqeAMDiwyU9V3JiMm6">
            Regeringen bör ge lämplig myndighet i uppdrag att samordna arbetet
            med allergi, inklusive det förebyggande arbetet. Detta bör riksdagen
            ställa sig bakom och ge reger­ingen till känna.
          </p>
          <p xml:id="i-PvYLCGFwnkmt8XeMeUqfXi">
            För att på ett effektivt sätt behandla och förebygga allergi
            krävs nationella riktlinjer som gör att vårdgivare och andra aktörer
            kan utgå från samma kunskapsmaterial. Natio­nella riktlinjer stärker
            också möjligheten att uppnå en jämlik vård av allergiker och astmatiker,
            något som i dag är ett bekymmer. Vänsterpartiet delar uppfattningen
            med flera intresseorganisationer på området att en jämlik och
            tillgänglig vård över hela landet är av största vikt.
          </p>
          <p xml:id="i-4b8Q1woAJrVQa4oGc1Wxcs">
            Regeringen bör ge lämplig myndighet i uppdrag att ta fram nationella
            riktlinjer för hela området allergi. Detta bör riksdagen ställa
            sig bakom och ge regeringen till känna.
          </p>
          <head xml:id="i-GM6GGv3bqeh3kXXM1Wh2MY" type="h1">
            8 Hiv-prevention och arbete mot stigma
          </head>
          <p xml:id="i-8R79kM7doBMJAxmuhUuyVx">
            Det är hög tid att samhället kraftsamlar för att bryta stigmat
            kring hiv/aids och samtidigt implementerar effektiva åtgärder
            för att förhindra överföringen av hiv. Tack vare forsk­ningens
            fort framskridande utveckling är rätt behandlad hiv inte längre
            en överförbar sjukdom. I dag finns effektiva läkemedel för att
            undvika att hiv överhuvudtaget över­förs, och forskningen på området
            tycks vara närmare ett vaccin mot sjukdomen än någonsin tidigare.
            Trots detta är fördomarna och missförstånden kring hiv/aids många.
            Vänsterpartiet vill att samhällets berörda aktörer stärker arbetet
            med att informera om hiv/aids och hur sjukdomsbilden skiljer sig
            i dag från 1980- och 1990-talen.
          </p>
          <p xml:id="i-Wz2gGBKF7jbR31XkLX2gGJ">
            En förlegad och kunskapsfientlig syn på hiv/aids gynnar ingen
            och allra minst de som lever med diagnosen. Ett mål för politiken
            på området bör alltså vara att effektivt minska smittan och stigmat
            parallellt. Mycket tyder på att en nationell plan behövs för information
            och kunskap om hiv med fokus på att bryta stigmat bland såväl
            allmänhet som hälso- och sjukvården. Denna nationella plan skulle
            innebära att det finns en särskild nationell samordning för kunskapshöjningen
            inom det här området, något som säkerligen är till gagn för arbetet.
          </p>
          <p xml:id="i-GiX7To1FW7sYyiQh99g71k">
            Regeringen bör ta fram en nationell plan för information och
            kunskap om hiv till allmänheten och till vården för att eliminera
            stigmatiseringen av gruppen i samhället samt inom vården. Detta
            bör riksdagen ställa sig bakom och ge regeringen till känna.
          </p>
          <p xml:id="i-LMk1vBAqB3A4eSw8mv8fYa">
            En ambitiös plan för att förhindra överföringen av hiv förutsätter
            åtgärder på en rad områden. Flera kliniker i landet arbetar med
            att sänka trösklarna för att testa sig och att informera om hur
            smittspridningen går till. En rad intresseorganisationer utför
            ett ovär­derligt arbete för att informera om icke överförbar hiv
            och bidrar på så sätt till att bryta stigmat. Avancerade snabbtester
            som mycket effektivt detekterar viruset har underlättat tidig
            diagnostik. En ökad kunskap om hur smittan ter sig under serokonversionen
            har gjort att vi i dag vet när en person har som högst virusnivåer
            och därmed riskerar att överföra viruset, och i dag kan denna
            kunskap användas för att förhindra överföring.
          </p>
          <p xml:id="i-HCZZtgJkj2wXmEjT4FX6e4">
            Ett av de mer effektiva sätten att förhindra överföringen av
            hiv är genom att perso­ner som befinner sig i särskild risk för
            att komma i kontakt med viruset medicinerar preventivt med s.k.
            Prep-läkemedel. En person som står på Prep löper avsevärt mindre
            risk att få hiv överfört. Läkemedlets effektivitet har mätts till
            över 99 procent. Sannolikt utgör Prep en av de absolut mest effektiva
            åtgärderna för att förhindra överföringen av hiv bland grupper
            som annars löper högre risk. Forskningen från en rad länder, däribland
            USA och Storbritannien, visar att Prep-förskrivningen är effektiv
            och utgör ett bättre skydd än exempelvis informationsinsatser
            eller avgiftsfri distribution av kondomer för att förhindra smittan.
          </p>
          <p xml:id="i-Dpqe1aKkG97pGyzhM38cVf">
            Trots detta är förskrivningen i Sverige bekymmersamt låg och
            komplicerad. Endast en handfull kliniker i landet förskriver Prep-läkemedel
            trots att alla läkare har förskriv­ningsrätt. Biverkningarna och
            de negativa följdverkningarna av läkemedlet är i de flesta fall
            försumbara, och läkemedlet är av allt att döma mycket efterfrågat
            bland vissa risk­grupper, exempelvis rapporteras om årslånga väntetider
            för insättandet av läkemedlet på vissa kliniker. Mycket riktigt
            brukar det påtalas att Prep inte skyddar mot andra sexuellt överförbara
            sjukdomar och att prevalensen av dessa kan öka något när Prep
            förskrivits eftersom personer tenderar att i högre utsträckning
            har oskyddat sex.
          </p>
          <p xml:id="i-JQs5kJNf5RxncrThmjigJp">
            Prep behöver emellertid bedömas efter den nytta läkemedlet kan
            ha för att undvika annars livslångt medicinberoende vid påvisad
            hiv. För de grupper som löper större risk att smittas av hiv är
            Prep ett mycket effektivt sätt att undvika överföring av viruset.
            De långsiktiga vinsterna med en sådan läkemedelsförskrivning ter
            sig alltså omätbara för såväl samhället som den enskilde. Med
            fördel kan förskrivningen kombineras med kontinuerlig uppföljning
            och information om riskerna associerade med andra sexuellt överförbara
            sjukdomar.
          </p>
          <p xml:id="i-Pmy3k2AaxnsJpmXm3bYsab">
            Moralkonservativa överväganden kan inte begränsa invånarnas rätt
            att få läkemedel utskrivna som kan göra att de undviker allvarlig
            sjukdom eller livslångt läkemedels­beroende. Prep-förskrivningen
            behöver tillgängliggöras över hela landet, och vänte­tiderna behöver
            avsevärt kortas för att få påbörja behandlingen.
          </p>
          <p xml:id="i-QizsYHPyG2sd59CE4ohCou">
            Folkhälsomyndighetens föreskrifter stipulerar att Prep bör förskrivas
            ”till individer där läkaren och individen bedömer att det finns
            en kraftigt ökad risk för hivinfektion”. Flera intresseorganisationer
            och personer i riskgrupper har påtalat att detta sannolikt leder
            till en alltför snäv bedömning av vilka som är lämpliga för läkemedlet.
            I stället bör större vikt läggas vid den enskildes bedömning av
            riskförhållandet, och en generös tillämpning är nödvändig för
            att effektivt minska nyöverföringen av hiv.
          </p>
          <p xml:id="i-HcGRfhQPtSC2Cj9b1gQSdE">
            Vänsterpartiet är fast beslutsamma att arbeta för en politik
            där rätten till effektiva läkemedel inte begränsas av moraliska
            överväganden eller snäva budgetramar. Den som löper risk för att
            smittas av hiv borde erbjudas Prep-behandling för att undvika
            över­föring och sedermera livslångt läkemedelsberoende. Det är
            av största vikt att förskriv­ningen görs tillgänglig och jämlik
            över hela landet.
          </p>
          <p xml:id="i-QFNhAeYFCmmAoXXsiedfag">
            Regeringen bör ge lämplig myndighet i uppdrag att utreda hur
            implementeringen av förebyggande medicinering mot hiv/aids genom
            s.k. Prep kan utökas. Detta bör riks­dagen ställa sig bakom och
            ge regeringen till känna.
          </p>
          <head xml:id="i-WzFRAF8JLYBxgpoA1PhsW8" type="h1">
            9 Effekter av pandemin
          </head>
          <p xml:id="i-8k4Lqgv7DxoEP3vrVqADuz">
            Coronakrisen har inneburit en omfattande hälsokris. Förutom de
            omedelbara effekterna av smittspridningen i form av sjuka och
            avlidna i covid-19 så har en parallell folkhälso­kris utspelat
            sig i Sverige och världen. Personer som redan före krisen led
            av social isolering eller som var våldsutsatta, hade en beroendeproblematik
            eller psykisk ohälsa riskerar att i dag befinna sig i en än mer
            prekär situation. Konsekvenserna av krisen är ännu oöverblickbara,
            delvis eftersom pandemin inte är över. Olika grupper har sannolikt
            drabbats på olika sätt. Exempelvis våldsutsatta kvinnor som tvingats
            spendera mer tid i hushållet eller barn som lever med missbrukande
            föräldrar utgör sannolikt två särskilt utsatta grupper.
          </p>
          <p xml:id="i-MExaaYhb3Szy2Fm1WmSX9o">
            Regeringen och en rad andra aktörer har vidtagit folkhälsopolitiska
            åtgärder under pandemin, något Vänsterpartiet välkomnat. Ändå
            är det så att kunskapsluckan i dag är stor rörande pandemins konsekvenser
            på folkhälsan. Därför bör en utredning tillsättas som i bred bemärkelse
            undersöker pandemins effekter på folkhälsan och föreslår åtgärder.
          </p>
          <p xml:id="i-SU41h85mrjwDPfGf7GSUfx">
            En initial bedömning från Folkhälsomyndigheten tyder på att ojämlikheten
            i hälsa har ökat under pandemin. Detta är mycket allvarligt och
            borde påkalla samhällets uppmärksamhet för att kunna vidta kraftfulla
            åtgärder. Enligt samma bedömning från Folkhälsomyndigheten framgår
            att svenskarnas levnadsvanor och kostvanor påverkades negativt
            under pandemin, något som kan få mycket långtgående konsekvenser
            för folkhälsan.
          </p>
          <p xml:id="i-FSaKXEigV912U6fQMRT63q">
            Folkhälsomyndigheten pekar också på att många aktörer på olika
            nivåer i samhället har behövt pausa sina insatser under pandemin
            och att konsekvenserna av detta ännu är svåra att överblicka.
            Likaså tycks det föreligga en risk för att den psykiska ohälsan
            har ökat i Sverige under pandemin även om detta inte återspeglas
            i vården ännu. Mörker­talen kan vara stora och det kan inte uteslutas
            att personer som upplever psykisk ohälsa har undvikit att söka
            stöd under pandemin.
          </p>
          <p xml:id="i-JKKFtub7EbYmEqQuZRQ3Zz">
            Regeringen bör tillsätta en utredning som i bred bemärkelse utreder
            sekundäreffek­terna av coronakrisen ur ett folkhälsoperspektiv.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-R1tUVZng9upXpJE5eNRgUs" type="motSignatures">
          <list xml:id="i-T3ASfk4WTEcig81bR9xrda">
            <item xml:id="i-JqtcKhNg3q2GnD6HNEDNSa">
              Karin Rågsjö (V)
            </item>
            <item xml:id="i-HLBP8nNNWzoy63TdQ5WucN">
              Ida Gabrielsson (V)
            </item>
            <item xml:id="i-V6sMiiXs3CfFkFt5di4xzA">
              Momodou Malcolm Jallow (V)
            </item>
            <item xml:id="i-jAAKhMuB7TpHNyTQR21jZ">
              Maj Karlsson (V)
            </item>
            <item xml:id="i-QQjJsBph7pncNFc4L47YzQ">
              Daniel Riazat (V)
            </item>
            <item xml:id="i-L4WFE7KGSWzWgnrdF3SEuX">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
