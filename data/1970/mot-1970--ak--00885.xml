<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__885/mot_1970__ak__885-001.pdf"/>
      <fw xml:id="i-Wv9ubYt74hYDGNhy63757M">
        2 Motion i Andra kammaren, nr 885 år 1970
      </fw>
      <div type="motHeader" xml:id="i-W7VnAShezSaS1pbbDcZAcA">
        <div type="motTitle" xml:id="i-DdgsczgRdD7LfuSRozCGwA"/>
        <div type="motSubmissionInfo" xml:id="i-L5LT1RjNV2Ru7tp6uU5Wsv"/>
      </div>
      <div type="motBody" xml:id="i-H8jYqMDR7t4Q4RbvLSbrWe">
        <div xml:id="i-MHsjeiewh4z22BigypgPWC">
          <p xml:id="i-HBQ2GBA5rGZi4LDRECzarV">
            Nr 885
          </p>
          <p xml:id="i-6vnwG9g5sLGXWfzNPs3y1R">
            Av herr Romanus, om statsbidrag till Svenska barnboksinstitutet.
            (Lika lydande med motion nr 765 i Första kammaren)
          </p>
          <p xml:id="i-8dgCdPkZ2Qs5PtqLsKvy7A">
            Svenska barnboksinstitutet grundades i form av en stiftelse i
            december 1965 gemensamt av Stockholms stad, Svenska bokförläggarföreningen,
            Stockholms univer- sitet och Sveriges ungdomsförfattarförening.
            Institutets syfte är att verka som ett centrum för forskningsmaterial
            om barnböcker publicerade på svenska och att ge information i
            ämnet till intresserade utomstående. Finansieringen av de löpande
            kostnaderna har hittills huvudsakligen skett genom bidrag från
            Stockholms stad, som också äger institutets lokaler. Föreståndarens
            tjänst ingår för närvarande i stadsbibliotekets lönestat. Medel
            till bokinköp har erhållits från vissa fonder, bl. a. från lotterimedelsfonden
            men också från enskilda fonder. Bokförlagen skänker enligt rekommendation
            från Bokförläggarföreningen friexemplar av den löpande produktionen
            till institutet. Institutets styrelse ansökte om statsbidrag för
            år 1969/70 med 106 000 kr. Därvid förutsattes att denna summa
            skulle täcka kostnaderna för personal och löpande verk- samhet
            men att Stockholms stad skulle stå för lokalkostnaden (18 000
            kr.) och att bokinköp liksom hittills skulle kunna finansieras
            genom fondmedel. Kungl. Maj:t har beviljat institutet ett anslag
            om 10 000 kr. för verksamheten ur anslaget Bidrag till särskilda
            kulturella ändamål (punkt B 12, Diverse ändamål 5.9. Övrigt i
            årets kulturhuvudtitel) för budgetåret 1969/70. För budgetåret
            1970/71 har institutet i en skrivelse av den 25 augusti 1969 ansökt
            om 137 000 kr. och liksom föregående år förutsatt att staden svarar
            för lokalkost- nader och att bokinköp skall kunna finansieras
            genom bidrag från fonder. Institutet anför i sin skrivelse bl.
            a. följande:
          </p>
          <p xml:id="i-Eassvu9LNs3dMqEbQ3SL5a">
            Stockholms stad åtog sig att vid institutets upprättande ställa
            viss personal till institutets förfogande samt svara för dess
            administration. Sedan staden under åren 1966—1968 svarat för huvuddelen
            av driftskostnaderna torde detta åtagande få anses fullgjort.
            Institutets första uppbyggnadsperiod måste nu betraktas som avslutad.
            Samtidigt har det kommit att stå alltmera klart att institutets
            funktion är av lands- omspännande karaktär och att dess finansiering
            således ej för framtiden bör belasta en enskild kommun. Från stadens
            sida har dessa synpunkter i skilda sammanhang framhållits och
            sta- dens direkta bidrag till institutets drift har för det nu
            löpande kommunala statåret reducerats till endast 9 000 kronor
            (motsvarande halva hyran för institutets lokaler). Denna inskränkning
            i stadens engagemang, i förening med att det beviljade stats-
            bidraget för budgetåret 1969/70 endast täcker en mycket liten
            del av det i anslags-
          </p>
          <pb facs="riksdagen-motions-pdf/data/1970/mot_1970__ak__885/mot_1970__ak__885-002.pdf"/>
          <fw xml:id="i-EVHZSUQTdyQeV9u9m3NJ55">
            Motion i Andra kammaren, nr 885 år 1970 3
          </fw>
          <p xml:id="i-3cmgcbXfdgemQ15WX8ukV4">
            framställningen redovisade behovet, har försatt institutet i
            en synnerligen kritisk situation. För återstoden av 1969 och första
            halvåret 1970 måste stiftelsens styrelse allvarligt överväga att
            vidtaga drastiska nedskärningar i den redan nu blygsamt till-
            tagna verksamheten. I fortsättningen är det enligt styrelsens
            mening ett livsvillkor för institutet att stats- makterna genom
            beviljande av ett väsentligt förhöjt statsbidrag övertar en större
            del av ansvaret för dess utveckling.
          </p>
          <p xml:id="i-Q12SLqLXyGaQtqhJE9jdjo">
            Sedan skrivelsen avgavs har institutet hos Stockholms stad anhållit
            om tilläggs- anslag för slutet av 1969 och första halvåret 1970.
            Ärendet har inte slutbehandlats av staden. Om anslaget beviljas,
            vilket inte förefaller omöjligt, synes verksamheten under första
            halvåret 1970 kunna upprätthållas i ungefär oförändrad omfattning.
            De skäl som institutet anför för att institutets verksamhet skall
            betraktas som i första hand en statlig angelägenhet och inte en
            kommunal synes bärande. Man pekar bl. a. på följande faktorer
            som kommer att under de närmaste åren ställa ökade krav på institutet:
            1) Den allmänna debattens ökade intresse för barnboken leder till
            större efter- frågan på upplysningar från lärare, journalister
            m. fl. 2) Den undervisning om barn- och ungdomsböcker som införts
            i lärarhögskolornas utbildning av blivande lärare har medfört
            en ström av förfrågningar och studiebesök från hela landet. 3)
            Undervisning om barn- och ungdomsböcker kommer fr. o. m. läsåret
            1970/71 att införas i ämneslärarutbildningen i svenska vid universiteten.
            4) Forskning rörande barn- och ungdomsböcker har påbörjats vid
            flera av rikets universitet. I samband härmed har noterats en
            starkt ökad efterfrågan på litteratur och bibliografiska uppgifter
            om barns läsintressen. 5) Den svenska barnlitteraturens betydande
            internationella spridning leder till en ökande ström av förfrågningar
            från utlandet, studiebesök och behov av institu- tets medverkan
            vid utställningar m. m. Det förefaller mot denna bakgrund uppenbart
            att Svenska barnboksinstitutets verksamhet i huvudsak bör bekostas
            med statsmedel. Då institutets uppbyggnads- skede nu kan anses
            avslutat bör institutet få ett permanent anslag i statsbudgeten,
            förslagsvis under punkten B 36, Bidrag till vissa museer och arkiv.
            Institutets äskande för budgetåret 1970/71 bör därför bifallas
            och överläggningar upptagas med Stock- holms stad om att staden
            även i framtiden kan bidraga med lokalkostnaden. Staten är genom
            Stockholms universitet med bland institutets stiftare; ordförande
            är för närvarande professorn i litteraturhistoria vid universitetet,
            Örjan Lindberger. Med hänvisning till det ovan anförda hemställer
            jag, att riksdagen måtte besluta att under utbildningshuvudtiteln
            punkten B 36, Bidrag till vissa museer och arkiv, uppta ett anslag
            om 137 000 kr. avseende bidrag till Svenska barnboksinstitutet.
          </p>
          <p xml:id="i-ErSGX92UvWhghRTkDq9BpW" type="date">
            Stockholm den 28 januari 1970
          </p>
          <p xml:id="i-5kt6nxZcNejUp4n8Aay5yb">
            Gabriel Romanus (fp)
          </p>
        </div>
      </div>
    </body>
  </text>
</TEI>
