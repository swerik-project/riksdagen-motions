<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00277">
  <teiHeader>
    <fileDesc>
      <titleStmt>
        <title>Avdragsrätt för ideella gåvor</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avdragsrätt för ideella gåvor</title>
          <idno type="rdwebb">GV02Sk277</idno>
          <rs type="number">Sk277</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk277/text</ref>
          <ref type="dokument_url_html">http://data.riksdagen.se/dokument/GV02Sk277</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk277</ref>
          <ref type="doc">http://data.riksdagen.se/fil/E3A6ACCE-545E-48E4-BEB6-3B2B81143DEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4L7S5Fm3DMCtg8zpBonHU5" type="signed"/>
        <correspContext corresp="i-4L7S5Fm3DMCtg8zpBonHU5">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-3YeRvd6Wi2HUXdRsmX96mo" type="referral">
          <date when="2007-10-16"/>
        </correspAction>
        <correspAction xml:id="i-GceyMAQi7zhRx4mfxAc9wV" type="dismissal">
          <date when="2007-10-16"/>
        </correspAction>
        <correspAction xml:id="i-SyTrLzzCEP8jiqYuJE2Bds" type="numbering">
          <date when="2007-10-04"/>
        </correspAction>
        <correspAction xml:id="i-CqPnw94Rf5NEBgwaDHX3wx" type="submission">
          <date when="2007-10-03"/>
        </correspAction>
        <correspAction xml:id="i-VYpbWJQkAkdc1dcvYfVnpV" type="transfer">
          <date when="2007-10-03"/>
        </correspAction>
        <correspAction xml:id="i-VYmXZ9LPK5GEWtauF6ekQW" type="assigned"/>
        <correspContext corresp="i-VYmXZ9LPK5GEWtauF6ekQW">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VfjEBDPcbfXEiW2hbU9HnT" type="motBody">
        <div xml:id="i-BpcGdW9qCsZbxm2KpUhPEh" type="motProposal" subtype="förslag">
          <head xml:id="i-SXDSqtw3577Yx4xuqUrLGh">
            Förslag till riksdagsbeslut
          </head>
          <p xml:id="i-ASDEWTc4Kq3PeCCCiTT9Mz">
            Riksdagen tillkännager för regeringen som sin mening vad som
            anförs i motionen om gåvor till ideella organisationer.
          </p>
        </div>
        <div xml:id="i-F7qzRRjWiqhVsUNj4JJpCW" type="motContent">
          <head xml:id="i-SZt79xzQcYCmDT6JTpxGeZ" type="h1">
            Motivering
          </head>
          <p xml:id="i-Ggy1ryfWrkarEh2kYYRBFy">
            Idag finns inte någon möjlighet för privatpersoner att göra avdrag
            för gåvor till ideella organisationer, och regelverket kring avdragsgill
            sponsring för företagen är så krånglig att den leder till osäkerhet
            och minskade insatser. Samtidigt har det visat sig att de som
            har aktieportfölj kan skänka aktieutdelningen till ideella organisationer,
            varpå utdelningen blir skattefri. Det är orimligt att bara personer
            med aktieinnehav ska ha denna möjlighet.
          </p>
          <p xml:id="i-33dCaF4fY2JbLWCmJrUSMb">
            För att stärka den ideella sektorn och främja människors ansvarstagande
            för varandra, vore det av stort värde att Sverige införde ett
            skatteavdrag för gåvor till ideella organisationer. Den förra
            regeringen uttryckte vid tillfälle att den inte ville avstå möjligheten
            att styra vilka organisationer som ska få del av samhällets ekonomiska
            stöd på detta sätt. Jag menar att en bättre form av demokrati
            är att människor själva får utökade möjligheter att ekonomiskt
            stödja de verksamheter de brinner för.
          </p>
          <p xml:id="i-TmrNBb6nDaYEfksxpXSx8T">
            Ett vitalt civilt samhälle är av största vikt för en levande
            demokrati och ett mänskligt samhälle. Därför måste stat och kommun
            främja det engagemang som finns i olika medborgarsammanslutningar.
            Det civila samhället utgörs av naturliga gemenskaper som familjer,
            släkt, grannskap, intresseföreningar såsom idrotts- och fackföreningsrörelsen,
            hjälporganisationer och trossamfund.
          </p>
          <p xml:id="i-UuUFQz1padqnZKNTxuwtvz">
            Genom att förstärka den ideella sektorns ekonomi, förstärks det
            civila samhällets insatser för vårt gemensamma bästa. I Sverige
            kommer 48 procent av medlen till de ideella organisationerna från
            allmänheten, av totalt cirka 5 miljarder kronor årligen. Sedan
            1996 har de administrativa kostnaderna inom organisationerna dessutom
            sjunkit med 33 procent, vilket visar på en vilja att använda insamlade
            medel ansvarsfullt.
          </p>
          <p xml:id="i-262HYxGDhrVLnVa8M1Couz">
            Idag utför ideella organisationer i Sverige så vitt skilda insatser
            som att samla in forskningsmedel för att finna bot för de stora
            folksjukdomarna, göra livsavgörande insatser i krigs- och katastrofområden,
            ge äldre möjlighet att komma ut i solen, forma en meningsfull
            fritid för barn och unga, se till att vuxna finns till hands i
            ungdomsmiljöer, avhjälpa missbruk eller hemlöshet och så vidare.
            Det finns också ett mervärde i det arbete frivilligorganisationerna
            utför: personligt engagemang och värme, ökad insyn och tillit,
            formandet av nätverk och sociala band och så vidare. Frivilligorganisationer
            fyller i där det offentliga inte räcker till eller saknar förmåga
            att hjälpa till.
          </p>
          <p xml:id="i-Xc6dHcU8K1QbEXZYXAPVQG">
            Det är idag en förlegad syn att de ideella organisationernas
            insatser skulle vara nödlösningar. Tvärtom står de för viktiga
            och värdefulla bidrag till samhället som borde uppmuntras att
            växa. Det räcker att tänka på de många barn och ungdomar som behöver
            placeras i en ny och tryggare familjemiljö: Vem skulle vilja placera
            dem på en statlig eller kommunal institution igen? Det finns insatser
            i samhället som inga andra än just den ideella sektorn kan uträt
            ta.
          </p>
          <p xml:id="i-FdZ47kn32ML5GVg4q9Lbya">
            Det offentliga får därför inte omöjliggöra eller försvåra för
            den ideella sektorn genom lagstiftning, beskattning eller andra
            åtgärder. Tvärtom måste uppgiften vara att underlätta och uppmuntra.
            Modellen med att ge skatteavdrag för gåvor till ideella organisationer
            har i många länder visat sig vara ett sätt att stärka det civila
            samhället. Ett exempel är vårt västra grannland, där det finns
            en bred politisk enighet om vikten av att stimulera givandet till
            ideella ändamål. När den norska samarbetsregeringen höjde det
            avdragsgilla gåvobeloppet från 6 000 till 12 000 norska kronor
            per år, ökade givandet med cirka 30 procent. I Norge är givandet
            avsevärt mycket högre än i Sverige.
          </p>
          <p xml:id="i-JL3q7fwMX97arAGLnBTRKL">
            Riksdagens utredningstjänst har tagit fram en promemoria som
            visar hur andra länder i vår omvärld hanterar avdrag för ideella
            gåvor. Där visar det sig att Sverige är så gott som ensamt i EU
            (tillsammans med Slovakien) om att inte ha någon form av avdragsrätt
            eller system för att stimulera givandet. Det finns redan i vår
            omvärld flera bra lösningar att titta på.
          </p>
          <p xml:id="i-A7FmByYqKkJ99oWrGGkoBZ">
            I Norge får privatpersoner göra avdrag i deklarationen för gåvor
            upp till 12 000 kronor per år. Gåvorna ska gå till organisationer
            som uppfyller vissa fastställda krav: för det första att verksamheten
            ska vara samhällsnyttig, och för det andra att en viss del av
            de insamlade medlen ska gå till själva verksamheten. I Sverige
            är denna fastställd till minst 75 procent för så kallade 90-konton.
            Organisationerna som kan kvalificera sig är de som ger vård och
            omsorg till barn, äldre, sjuka och funktionshindrade, utövar hjälpverksamhet
            bland behövande, främjar vetenskaplig forskning (i första hand
            vetenskap vid akademier, högskolor och motsvarande institutioner)
            samt organisationer som sysslar med socialt, välgörande, religiöst,
            konstnärligt, idrottsligt, kulturellt eller därmed jämförbart
            arbete.
          </p>
          <p xml:id="i-5Vi13B9gn3Xuvh7wWzDGnb">
            Jag menar att den norska modellen har många fördelar och med
            mindre anpassningar kunde användas även i Sverige. Jag föreslår
            att fysiska personer precis som i Norge ska ha möjlighet att göra
            avdrag för gåvor till ideella organisationer som uppfyller vissa
            av riksdagen uppställda krav. Avdraget bör begränsas till 12 000
            kronor per person och år. Den undre gränsen bör sättas till 500
            kronor per person och organisation. Vidare bör juridiska personer
            få skänka upp till 20 0 000 kronor per år. Organisationernas ändamål
            måste sty ras av stadgar, och en myndighet ska övervaka att reglerna
            efterlevs. Det bör vara upp till var och en att yrka avdrag, det
            vill säga de ska inte vara förtryckta på deklarationen.
          </p>
          <p xml:id="i-WmZhTDeF5QwGTMEDRjo28v">
            Naturligtvis måste en arbetsgrupp pröva vilken lösning som passar
            Sverige bäst. I det arbetet bör ingå att inhämta erfarenheter
            och förslag på förbättringar från andra länder. Representanter
            för den ideella sektorn bör också ingå. Att införa ett liknande
            system som det i Norge skulle kosta den svenska staten 800 miljoner
            kronor, det vill säga en knapp promille av hela statsbudgeten,
            enligt riksdagens utredningstjänst och dess norska motsvarighet.
            Samtidigt försvinner inte dessa pengar från samhället, utan omvandlas
            i praktiska insatser som kommer många grupper till del.
          </p>
          <p xml:id="i-Jm7q3E2Qm9M96JeAGkncKq">
            Den långbänk frågan har legat i måste tillhöra en av de längsta,
            då frågan väcktes första gången i Sveriges riksdag 1956. Att nu
            lägga ytterligare år till behandlingen är inte försvarbart. Det
            är hög tid att Sverige inför avdragsrätt för gåvor till ideella
            organisationer. Detta bör ges regeringen till känna.
          </p>
        </div>
        <div xml:id="i-2kKnVR4C2MDJERTqB61ma8" type="motSignatures">
          <list xml:id="i-7PpRwJaQvDqXsepwfd7aK5">
            <item xml:id="i-L4TkdkadiT1JpjoV6NgByT" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
