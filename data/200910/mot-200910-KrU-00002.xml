<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00002">
  <teiHeader>
    <fileDesc>
      <titleStmt>
        <title>med anledning av prop. 2009/10:3 Tid för kultur</title>
        <author corresp="i-5CH7vHLGXLfDB5Tn7xx95V">av Siv Holma m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:3 Tid för kultur</title>
          <idno type="rdwebb">GX02Kr2</idno>
          <rs type="number">Kr2</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr2/text</ref>
          <ref type="dokument_url_html">http://data.riksdagen.se/dokument/GX02Kr2</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr2</ref>
          <ref type="doc">http://data.riksdagen.se/fil/D1601132-4F84-4359-8D5F-859746B19FFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RWPdfPjruqdX2JU2UCYnz2" type="basedOn"/>
        <correspContext corresp="i-RWPdfPjruqdX2JU2UCYnz2">
          <ref>Proposition 2009/10:3</ref>
        </correspContext>
        <correspAction xml:id="i-zB5Eky4jh4oz2jfh52SrN" type="signed"/>
        <correspContext corresp="i-zB5Eky4jh4oz2jfh52SrN">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-RAy5MMWqwQ8m2VdYWU4UNu" type="referral">
          <date when="2009-10-12"/>
        </correspAction>
        <correspAction xml:id="i-XgR1KfY52m47cUBih2Qr1g" type="dismissal">
          <date when="2009-10-08"/>
        </correspAction>
        <correspAction xml:id="i-DW7cuJ8JexCJGgFY7WV1UQ" type="dismissal">
          <date when="2009-10-08"/>
        </correspAction>
        <correspAction xml:id="i-G5a3VjLGsWyoMSTg81teV6" type="transfer">
          <date when="2009-10-06"/>
        </correspAction>
        <correspAction xml:id="i-QBx12hSm5vo89RcSDwMWDk" type="submission">
          <date when="2009-10-06"/>
        </correspAction>
        <correspAction xml:id="i-6AchK92f2thSi5hS92GeB6" type="assigned"/>
        <correspContext corresp="i-6AchK92f2thSi5hS92GeB6">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-8T4wJVGdyQJsET2ms2xZB9" type="TOC">
          <head xml:id="i-8bRZb8jP95gVM2bwiCTbsx">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Nya nationella kulturpolitiska mål 3
            </item>
            <item>
              5 Kulturen närmare medborgarna 4
            </item>
            <item>
              5.1 Fördelning av statliga medel till regional och lokal nivå
              4
            </item>
            <item>
              5.2 Verksamheten vid Riksutställningar, Riksteatern och Stiftelsen
              Svenska rikskonserter 4
            </item>
            <item>
              5.3 Samverkan mellan staten, den kommunala nivån och den ideella
              sektorn 5
            </item>
            <item>
              5.4 Förskolan och skolan 6
            </item>
            <item>
              5.5 Utbildning och forskning 6
            </item>
            <item>
              5.6 Gestaltning av den gemensamma miljön 6
            </item>
            <item>
              6 Villkoren för att skapa och förmedla kultur 8
            </item>
            <item>
              6.1 Kulturskaparnas villkor 8
            </item>
            <item>
              6.2 Teater-, dans- och musikallianserna och centrumbildningarna
              8
            </item>
            <item>
              6.3 Statliga inkomstgarantier 9
            </item>
            <item>
              6.4 Stöd till litteratur och kulturtidskrifter 9
            </item>
            <item>
              7 Internationella och interkulturella frågor i kulturpolitiken
              10
            </item>
            <item>
              8 Strategisk utveckling av myndigheter och institutioner på kulturområdet
              11
            </item>
            <item>
              8.1 En ny myndighet för analys och uppföljning inom kulturområdet
              11
            </item>
            <item>
              8.2 Institutionell hemvist för den romska kulturen 11
            </item>
          </list>
        </div>
        <div type="motProposal" subtype="förslag">
          <head xml:id="i-6STrbnc3eEtaWxs6z7g8hg">
            2 Förslag till riksdagsbeslut
          </head>
          <list style="ol">
            <item xml:id="i-Dvc4M3HDKMciPeb9gc1Ars">
              Riksdagen avslår regeringens förslag till nya mål för kulturen.
            </item>
            <item xml:id="i-HQxYXkzKXEizUgnXrrMbvL">
              Riksdagen tillkännager för regeringen som sin mening vad som
              anförs i motionen om att Riksutställningar, Stiftelsen Svenska
              rikskonserter och Riksteatern ska utvecklas, inte avvecklas.
            </item>
            <item xml:id="i-Bk5HcEJDTkccZi8sAWppZ8">
              Riksdagen tillkännager för regeringen som sin mening vad som
              anförs i motionen om en framtida överenskommelse med ideella och
              idéburna organisationer och företrädare för de allmänna.
            </item>
            <item xml:id="i-3eAeeuWceZLm2s1mNfuaGN">
              Riksdagen tillkännager för regeringen som sin mening vad som
              anförs i motionen om att stärka kulturen i skolan.
            </item>
            <item xml:id="i-DDjjyxs1f2MqhZPAjoDF1o">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur kulturen i utbildning och forskning ska stärkas.
            </item>
            <item xml:id="i-35TXr4p3awhoZCBG9qj27B">
              Riksdagen tillkännager för regeringen som sin mening vad som
              anförs i motionen om utformning av och tillgängligheten i den
              offentliga miljön.
            </item>
            <item xml:id="i-QJhSUCSwgar1UPAUwxY7zZ">
              Riksdagen tillkännager för regeringen som sin mening vad som
              anförs i motionen om att en utredning ska tillsättas för att se
              över hur trygghetssystemen ska kunna fungera även i kulturarbetarnas
              vardag.
            </item>
            <item xml:id="i-8CzUJSRSzCBTjMHDnM4deG">
              Riksdagen tillkännager för regeringen som sin mening vad som
              anförs i motionen om att successivt avskaffa systemet med garantilöner
              för konstnärer.
            </item>
            <item xml:id="i-LS87fErszueDm8qSAKabWD">
              Riksdagen avslår regeringens förslag till nya regler för stöd
              till kulturskrifter.
            </item>
            <item xml:id="i-ohWWHtNm7nSQLqRHRe8r1">
              Riksdagen tillkännager för regeringen som sin mening vad som
              anförs i motionen om att kulturpolitik som berör internationella
              relationer och kulturpolitik som berör mångkultur alternativt
              interkultur inom landet ska behandlas var för sig.
            </item>
            <item xml:id="i-6qSUDzstvZvuaKMmNqhxkF">
              Riksdagen tillkännager för regeringen som sin mening vad som
              anförs i motionen om att inrätta en ny myndighet för uppföljning
              och analys inom kulturområdet.
            </item>
            <item xml:id="i-BiLYY81CugFgNtPpz2xxXT">
              Riksdagen tillkännager för regeringen som sin mening vad som
              anförs i motionen om att den kompetens som finns inom befintliga
              kulturråd ska tas till vara för analyser och uppföljningar inom
              kulturområdet.
            </item>
            <item xml:id="i-RcbrS4WoWdk5w4pyBFvC3d">
              Riksdagen tillkännager för regeringen som sin mening vad som
              anförs i motionen om att de romska organisationerna ska ha huvudinflytande
              över framtagandet av förslag till hemvist för den romska kulturen.
            </item>
          </list>
        </div>
        <div type="motContent">
          <head xml:id="i-PuWW8wCdb1PgeZQCkwjZtr" type="h1">
            3 Inledning
          </head>
          <p xml:id="i-N1rEWeuZwVFshh3ZDWubLZ">
            Den statliga kulturpolitiken är viktig för hela landet och behöver
            kunna ges kraft att verka över tid. Detta är några av anledningarna
            till att man genom åren vinnlagt sig om att den statliga kulturpolitiken
            ska var brett förankrad över blockgränserna. Vi anser det ytterst
            beklagligt och ett negativt brott i en konsensustradition att
            den borgerliga regeringen valde att inte göra en parlamentarisk
            utredning utan en tjänstemannautredning med vissa politiska inslag,
            enbart styrd av en borgerlig kultursyn.
          </p>
          <p xml:id="i-5w7NSGDgYurmXSpFDCUmQL">
            Detta ger också återverkningar i den proposition som nu ligger
            på riksdagens bord. Propositionen ger ett halvfärdigt intryck
            och präglas av osäkerhet. Trots den långa tid som Kulturutredningen
            haft och det fantastiskt stora antalet remissvar, presenteras
            nu en tunn produkt med bristfälliga analyser av de konsekvenser
            som väntar.
          </p>
          <p xml:id="i-WMCVbK3gtvNVuyRggZF6B3">
            De skarpa förslagen är få, i stället föreslås ett antal nya utredningar
            som ska reda ut sådant som man inte nått resultat kring. Propositionen
            om en ny kulturpolitik presenteras också som en del av budgetpropositionen
            snarare än som en självständig politisk produkt. Kulturpolitiken
            är dock ett område som inte bör präglas av tillfälliga budgetbeslut.
            De strukturella frågorna måste behandlas med mycket större varlighet
            och varsamhet än så. Det är en brist på respekt och förståelse
            för kulturens villkor som leder fram till den nya statliga kulturpolitiken.
          </p>
          <head xml:id="i-LiQ9xvVEge7jXseM4F3Hfq" type="h1">
            4 Nya nationella kulturpolitiska mål
          </head>
          <p xml:id="i-LNwj5eXCv7zb2S49gBVgyi">
            De kulturpolitiska målen antogs för 13 år sedan, 1996, av en
            enhällig riksdag. Dessa mål var framtagna i konsensus liksom målen
            från 1974. Vi anser att målen från 1996 fortfarande har bärighet
            och har tjänat kulturen väl. Vi anser att målet om kommersialismens
            negativa verkningar aldrig blir omodernt. Detta innebär inte att
            vi anser att all kommersiell inblandning i kultursammanhang är
            av ondo. Det finns både kulturyttringar som helt bygger på kommersiella
            grunder och självklart också samverkan mellan kommersiella och
            ideella samarbeten som vi inte vill vara utan. I målet för kulturpolitiken
            fastslås att de verkningar som är negativa är de som ska motarbetas.
            I detta ligger så klart ett skydd för det icke-kommersiella.
          </p>
          <p xml:id="i-HMDKssKAMhAPGT6R27cVf8">
            Vi anser att målen har haft en stor betydelse för en gemensam
            syn på kulturen och kulturpolitiken. De har tjänat ett pedagogiskt
            syfte. På alla nivåer, inom stat, region och kommun, har man inom
            politiska nämnder och styrelser för institutioner brutit ned dessa
            mål och tolkat vad de betytt för den egna verksamheten. Det har
            varit en enhetsskapande och sammanhållande kraft.
          </p>
          <p xml:id="i-NB7hedvZaGWxsg6JM5URfv">
            Vi kan inte se att de föreslagna nya målen på något sätt är avsevärt
            bättre formulerade än de gällande. Det är för oss en viktig princip
            att de kulturpolitiska målen ska arbetas fram över blockgränserna
            i en parlamentariskt sammansatt grupp. Detta anser vi för att
            vi vill få stabilitet och uppslutning kring det centrala i en
            nationell kulturpolitik. Att så sker är viktigt både för kulturarbetare,
            kulturpublik och för samhället i stort. Regeringens förslag till
            nya kulturpolitiska mål ska därför avslås. Detta ska ges regeringen
            till känna.
          </p>
          <head xml:id="i-B6a6aKDNgyfGusmeDTw5z9" type="h1">
            5 Kulturen närmare medborgarna
          </head>
          <head xml:id="i-WUkc7K99ryHzDpLTfjEZp7" type="h2">
            5.1 Fördelning av statliga medel till regional och lokal nivå
          </head>
          <p xml:id="i-UBVEAGAWTmf5r6xFJeakhn">
            En stor fråga under Kulturutredningen och den debatt som följde
            efter presentationen av utredningen var frågan om regionaliseringen
            av kulturen. Det som presenteras i propositionen är ett förslag
            om att Skåne under ytterligare ett år ska kunna fördela medel
            efter den princip som redan finns.
          </p>
          <p xml:id="i-J1idgPQnTB41afSK8C6Asu">
            Vänsterpartiet anser att regionalisering är en naturlig utveckling
            men inget som kan tvingas fram. Vi tror inte heller att regionerna
            kan ersätta staten utan måste ses som ett komplement. För att
            få en vettig kulturpolitik i hela landet krävs det att staten
            inte drar sig undan utan snarare stärker kraven på regionerna
            och självklart därmed också ger förutsättningar för framtiden.
          </p>
          <p xml:id="i-3iLWGV62SiT4H1g59aM2gP">
            För att uppnå en lösning som kan gynna regionernas möjligheter
            och förutsättningar att ta ansvar föreslår vi att frågan om kulturlag
            måste utredas. En lag som beskriver de krav som regionerna kan
            ställa på staten, men framför allt de krav som medborgarna kan
            ställa på sina företrädare. Kulturen är en alltför viktig del
            av välfärden för att kunna bli föremål för kortsiktiga regionaliseringsexperiment.
          </p>
          <p xml:id="i-G4NhqC6oDvqvKaiy4HZpHg">
            Då propositionen, utöver frågan om Skåneregionen, inte innehåller
            några förslag på området förutom att man ber en särskild utredare
            att komma med förslag för framtiden, vilket självklart inte kräver
            riksdagens medgivande, lämnar vi frågan utan vidare kommentarer.
            I stället hänvisar vi till vår kulturpolitiska motion 2009/10:Kr206
            från allmänna motionstiden för förslag kring kulturlag. I övrigt
            avvaktar vi förslag från den särskilda utredaren.
          </p>
          <head xml:id="i-93r5LjWXbTbEpeEs1Mcd55" type="h2">
            5.2 Verksamheten vid Riksutställningar, Riksteatern och Stiftelsen
            Svenska rikskonserter
          </head>
          <p xml:id="i-XaUxvr4SdcoRiwGZmPfMzj">
            Runt om i Sverige pågår utveckling av olika kulturprojekt och
            verksamheter. Det finns lokala teatersällskap som skapar fantastiska
            produktioner liksom det finns symfoniorkestrar och utställningsverksamhet.
            Detta kan dock inte ses som en ersättning för de produktioner
            som erbjuds via Riksutställningar, Riksteatern eller Stiftelsen
            Svenska rikskonserter. Dessa verksamheter har i uppdrag att bjuda
            ett varierat utbud av föreställningar och utställningar till hela
            Sverige.
          </p>
          <p xml:id="i-8KQ5CjcuVdqmjynBZX83hp">
            Inte heller på detta område lägger regeringen egentligen något
            förslag. Man vill se över organisationsformerna, vilket vi inte
            har några invändningar emot, men därutöver väljer man enbart att
            dra ned på de medel som ska finansiera verksamheten.
          </p>
          <p xml:id="i-DasTNkhCn2TaWh78xFFMfY">
            I propositionen beskriver man att önskan är att staten ska bistå
            med expertkunskaper och kompetensutveckling. Det är väldigt bra
            men för att kunna göra det borde man snarare anslå mer medel än
            mindre, vilket är fallet i budgetpropositionen.
          </p>
          <p xml:id="i-HZLW6S6GNdbWKeNbhrFpU2">
            Vänsterpartiet anser att Riksutställningar, Riksteatern och Stiftelsen
            Svenska rikskonserter är en mycket viktig del av kulturutbudet
            som erbjuds runt om i landet. Vi motsätter oss inte en viss omprövning
            av Rikskonserters verksamhet. Samtidigt vill vi stärka speciellt
            verksamheter och deras samverkan med både lokala och regionala
            arrangörer. Då vi inte stödjer nedläggning av Stiftelsen Svenska
            rikskonserter får detta också konsekvenser när det gäller fonogramstödet,
            närmare bestämt Caprice. Därför har vi i budgeten anslagit medel
            för detta vår budgetmotion 2009/10:Fi261. Vi anser att utveckling
            av Riksutställningar, Riksteatern och Stiftelsen Svenska rikskonserter
            gynnar hela landet och verksamheterna bör därför utvecklas, inte
            avvecklas. Detta ska ges regeringen till känna.
          </p>
          <head xml:id="i-Y4deKTyzHthqrQsdx95NG5" type="h2">
            5.3 Samverkan mellan staten, den kommunala nivån och den ideella
            sektorn
          </head>
          <p xml:id="i-BZqKpbHCnDUvkTYyDAQ7b5">
            Att samverkan mellan olika nivåer och parter fungerar är en förutsättning
            för att resurserna ska utnyttjas optimalt. När det gäller den
            ideella sektorn så kan man konstatera att den betyder oerhört
            mycket för att förmedla samverkan mellan det lokala ideella kulturlivet
            och den professionella kultursfären. Det finns ingen statistik
            eller beräkning av vad det ideella kulturlivet bidrar med. Att
            regeringen vill initiera bättre förutsättningar för det ideella
            kulturlivet välkomnar Vänsterpartiet.
          </p>
          <p xml:id="i-Auy6MU1nHqjXSwaMrWhpTS">
            I propositionen aviserar regeringen att man avser att inleda
            en dialog kring gemensamma framtidsfrågor med ideella och idéburna
            organisationer inom kulturområdet. I detta avseende vill Vänsterpartiet
            starkt ifrågasätta att man nu vill gå samma väg som man gjort
            inom bl.a. det sociala området där många av de organisationer
            man slutit avtal med nu känner sig utnyttjade. I stället för att
            verka som just idéburna och ideella organisationer har avtalet
            inneburit att verksamheten mer och mer ska styras mot uppdragsstödsverksamhet
            som ett alternativ till kommunal eller annan verksamhet.
          </p>
          <p xml:id="i-3EkWCNmJ2JM7XhYR7aMV2J">
            Att den ideella verksamheten synliggörs och får ett starkare
            stöd från samhället är bara positivt, och självklart är det bra
            att se över formerna för olika stöd. Vänsterpartiet kommer dock
            inte att stödja en överenskommelse som liknar den som slöts under
            2008 inom det sociala området och som nu diskuteras inom flera
            andra området inom samhällets civila delar. Vi anser att sammanblandningen
            mellan samhällets skyldigheter och det komplement som de ideella
            organisationerna utgör inte innebär en positiv förstärkning av
            det civila samhället utan snarare urholkar samhällets ansvar.
            Detta ska ges regeringen till känna.
          </p>
          <head xml:id="i-8QNyWUWKCRPfz8STKAjfRT" type="h2">
            5.4 Förskolan och skolan
          </head>
          <p xml:id="i-SegwLMerNEDyHRoKSVS5Ni">
            Förskolan och skolan har ett stort ansvar för barnens tillgång
            till professionell kultur och för att de delar i skapande verksamheter
            och utvecklas på jämlika och jämställda villkor. De estetiska
            ämnenas roll måste ges en starkare ställning än i dag och de ska
            inte vara möjliga att välja bort. Alla barn, från förskola till
            gymnasium, ska ges tillfälle att själva utöva någon eller några
            konstarter. De ska också via skolan möta professionell kultur,
            exempelvis en teater och en dansföreställning varje termin. Konstnärer
            från de olika konstområdena ska användas som resurser i skolarbetet.
            Kulturskolor fyller som frivillig skolform en viktig funktion.
            Alla kommuner bör ha kulturskolor med ett utbud av ett flertal
            olika konstarter och konsthantverk. De avgifter som i dag gör
            det svårt eller omöjligt för stora grupper att delta måste tas
            bort. Kulturskolan kan också medverka till att integrera de estetiska
            ämnena i skolans hela undervisning.
          </p>
          <p xml:id="i-w27Rf6znh1sX93evgK6v4">
            Alliansregeringens reform Skapande skola är organiserad utifrån
            ett projekttänkande. Detta eftersom kommuner och friskolor ska
            ansöka om pengar för att kunna bedriva skapande skola. Vänsterpartiet
            vill använda sig av den struktur som redan finns, dvs. kulturskolorna,
            och stärka och utveckla den skolformen. Vi vill att skolformen
            skrivs in i skollagen alternativt i den av Vänsterpartiet föreslagna
            kulturlagen och görs avgiftsfri. Vänsterpartiet föreslår att regeringen
            återkommer med förslag på hur kulturen i skolan stärks i riktning
            som motionen beskriver. Detta bör regeringen ges till känna.
          </p>
          <head xml:id="i-8DjwGVHEdcU9XxFgn8eyWT" type="h2">
            5.5 Utbildning och forskning
          </head>
          <p xml:id="i-MUjATaRFpC6mTMNjeN5mQ6">
            Om vi ska nå målet att alla barn och unga ska ha rätt till kultur
            så behövs det kompetensutveckling och utbildning inte bara av
            lärare utan också av musei-, konst-, dans- och teaterpedagoger.
            Det behövs barn- och skolbibliotekarier, kommunala barnkultursamordnare
            m.fl. De utbildningar som behövs ligger huvudsakligen på högskolenivå.
            En stor kompetens att ta till vara i utbildningarna finns också
            bland konstnärerna inom de olika konstområdena.
          </p>
          <p xml:id="i-Qjjuxdv2AFwrDcxKmBXBin">
            Forskning är nödvändig om vi framöver ska kunna satsa samhällets
            resurser rätt. I dag finns statistik om barn och unga som kulturkonsumenter,
            men det saknas kunskaper om i vilken mån barnen är aktiva deltagare
            och framför allt saknas, som Barnkulturutredningen 2006 visade,
            undersökningar där barnen själva fått berätta vad de vi ha och
            vad de tycker. Vänsterpartiet föreslår att regeringen återkommer
            med förslag på hur kulturen i utbildning och forskning stärks
            i riktning som motionen beskriver. Detta ska ges regeringen till
            känna.
          </p>
          <head xml:id="i-JK5dQxDMT7RnDea9sY6n4T" type="h2">
            5.6 Gestaltning av den gemensamma miljön
          </head>
          <p xml:id="i-YacNpR9FmgUJ7z7NrtypVK">
            Det offentliga rummet, som alla äger rätt att vistas i, håller
            på att förvandlas till för pengar köpt reklamplats. Vänsterpartiet
            vill att den offentliga miljön ska präglas av social gemenskap,
            av konst och upplevelser. Stat, landsting och kommuner måste ta
            ett ökat ansvar för konsten i alla offentliga miljöer och för
            att såväl offentliga som privata byggherrar tillämpar procentregeln
            minst en procent av byggkostnaderna till utsmyckning. Den kommersiella
            reklamens plats måste begränsas. I stället ska det finnas mer
            plats för information om kulturella och sociala arrangemang. Det
            ska även finnas platser i städerna där man kan utöva t.ex. graffiti
            utan att tvingas bryta mot lagen.
          </p>
          <p xml:id="i-B9z1TfPuE76kWEFXmMKna2">
            En god livsmiljö på en ort ska präglas av balans mellan det offentliga
            och det privata. Det är en fråga om demokrati att det ska finnas
            många icke-kommersiella mötesplatser där vem som helst kan utöva
            och möta kultur. En byggnads arkitektur har både ett bruksvärde
            och ett estetiskt eller symboliskt värde. Arkitekturen speglar
            i hög grad sin tids samhälle och de värderingar som är förhärskande.
            Byggs det för liv och människor eller för vinst och profit? Även
            formgivning, design, har en stor betydelse i människors vardagsliv.
            Det är viktigt att arkitekturen tar ett socialt och miljömässigt
            ansvar och att de estetiska egenskaperna tillgodoses vid sidan
            av de funktionella. Den måste möta människors krav på ett fungerande
            vardagsliv och möjligheter till social gemenskap.
          </p>
          <p xml:id="i-Rz2BjkJGFbXucVJSzDCMxh">
            Även offentliga miljöer som sjukhus, skolor och fängelser ska
            präglas av nytänkande och utformas efter mänskliga behov. Stadsplaneringen,
            som av tradition är en domän för män, måste ges ett feministiskt
            perspektiv. Den måste också genomsyras av ett barnperspektiv en
            miljö som är bra för barn är bra för alla.
          </p>
          <p xml:id="i-QuF9rP3JtCwzM6pk65QzTa">
            Vi måste värna och bevara äldre kulturmiljöer som ofta ställs
            mot krav på nybyggnation och ökat utrymme för kommers och bilism.
            Äldre industrimiljöer kan ha ett högt kulturhistoriskt värde då
            de påminner om tidigare epokers arbetsliv och kan tillföra ytterligare
            mötesplatser.
          </p>
          <p xml:id="i-GTEdSJxe6u96rNRj3zYvuH">
            Den fysiska miljöns utformning har stor betydelse för människor
            med funktionsnedsättning. Vänsterpartiet anser att tillgänglighetskrav
            ska styra utformningen av den fysiska miljön i högre grad än vad
            som sker i dag. En utom- och inomhusmiljö som är bra för barn
            och för personer med funktionsnedsättning är en miljö som är bra
            för alla. Kulturpropositionen talar vällovligt om ökad samverkan
            mellan ett antal statliga förvaltningar kring gestaltning av den
            offentliga miljön och främjandet av en allsidigt hållbar stadsutveckling.
            Vi anser att det krävs mer än samverkan mellan Arkitekturmuseet,
            Riksantikvarieämbetet, Statens konstråd, Formas och Boverket.
          </p>
          <p xml:id="i-AkZUX4AFBQW8d5aQ1E67S2">
            Regeringens nämnda samverkansuppdrag måste åtföljas av ökade
            resurser. Minst en procent av byggkostnaderna till utsmyckning
            är en bra utgångspunkt. En utarbetad strategi bör tas fram för
            att avveckla privatiseringen av det offentliga rummet för att
            i stället utveckla fler icke-kommersiella mötesplatser inom- och
            utomhus. Denna strategi ska också innehålla starkare krav på tillgänglighet
            vid utformning av fysiska miljöer. Detta bör regeringen ges till
            känna.
          </p>
          <head xml:id="i-DMUA1nRhYze7RkvtaHvr3e" type="h1">
            6 Villkoren för att skapa och förmedla kultur
          </head>
          <head xml:id="i-KTooCWwaYdgcYKMYT2CZHS" type="h2">
            6.1 Kulturskaparnas villkor
          </head>
          <p xml:id="i-CogKHs2MkUgWBTNiDpCG91">
            I kulturpropositionen beskriver regeringen kulturarbetarna som
            vilken annan yrkesgrupp som helst. Det tyder på en oförståelse
            för de speciella villkor som kulturarbetaren ofta verkar under.
            För att bli riktigt bra på något eller för att utveckla en förmåga
            krävs tid och utrymme. Genom de snäva förutsättningarna i Alliansens
            s.k. arbetslinje stryps möjligheterna till ett brett kulturliv
            och för kulturarbetarna att utvecklas och arbeta på ett effektivt
            sätt.
          </p>
          <p xml:id="i-3QJprUUfdXntcH5JrK6mXd">
            När det gäller trygghetssystemen är det uppenbart att dessa inte
            fyller sin funktion när det gäller många kulturarbetare. Att få
            ett system som möjliggör utveckling av kulturarbetares villkor
            på arbetsmarknaden är oerhört viktigt. Ett stort antal remissinstanser
            konstaterar att frågan om kulturskapares villkor inte behandlats
            i tillräckligt stor utsträckning i utredningen. Samtidigt konstaterar
            regeringen i propositionen att det finns problem och otydligheter
            i mötet mellan konstnärlig verksamhet och trygghetssystemen. Vänsterpartiet
            anser att det är anmärkningsvärt att regeringen lämnar de frågor
            som finns kring kulturskaparnas villkor helt obesvarade. Att vara
            kulturarbetare är ingen hobby, det är ett yrke och förtjänar att
            behandlas på ett respektfullt sätt. Utan kulturarbetare, ingen
            kultur och därför måste kulturarbetarna kunna arbeta under drägliga
            villkor. Regeringen bör omgående tillsätta en utredning som skyndsamt
            ska ta fram förslag om hur trygghetssystemen ska kunna fungera
            även i kulturarbetarnas vardag. Detta ska ges regeringen till
            känna.
          </p>
          <head xml:id="i-NYxpJLx7NfzZYyob8WsXxY" type="h2">
            6.2 Teater-, dans- och musikallianserna och centrumbildningarna
          </head>
          <p xml:id="i-AdJcxowQhs3GWUSmL1ozyj">
            Det är inte bara trygghetssystemen som behöver förstärkas. Att
            arbeta under trygga förhållanden i en riktig anställning är kanske
            den allra bästa modellen för många kulturarbetare. Dessutom är
            ju själva syftet med kulturen att det uppstår ett möte mellan
            kulturarbetarna och publiken. För att göra detta möjligt måste
            det finnas olika typer av anställningar, men också olika typer
            av forum för att sprida de verk och akter som söker sin publik.
          </p>
          <p xml:id="i-JZ57gFGJScapd7GqTNTGhg">
            Hela tanken bakom de olika allianserna är att de anställda ska
            vara tjänstlediga som mycket som möjligt. Den viktigaste förutsättningen
            för att tjänstledigheter ska vara möjliga är att det finns arbetstillfällen.
            Satsningarna på dans-, musik- och teaterallianserna måste efterföljas
            av rejäla satsningar på den fria scenkonsten. För Vänsterpartiet
            är det viktigt att få ett slut på samhällets utnyttjande av underbetalda
            dans-, musik- och teaterarbetare. För ett antal år sedan efterlyste
            Teaterförbundet en kriskommission för scenkonsten. Hela scenkonstens
            infrastruktur med läns- och stadsteatrar hade problem på grund
            av urholkade anslag. Den bristfälliga uppräkningen av de årliga
            anslagen urholkar kulturbudgeten. I dag befinner sig Sverige dessutom
            i en mycket djup och allvarlig lågkonjunktur på grund av den globala
            finanskrisen. Dessa reala ekonomiska förutsättningar verkar inte
            vara ett problem för regeringen. Vänsterpartiet anser att ett
            jobbpaket för att klara kulturarbetstillfällen borde vara en prioriterad
            fråga för alliansregeringen. I kulturbudgetmotionen avsätter Vänsterpartiet
            ökade resurser som motsvarar drygt 400 arbetstillfällen inom scenkonsten
            under de närmaste åren.
          </p>
          <head xml:id="i-5tSbHAhNVXD8nT8Erhuapn" type="h2">
            6.3 Statliga inkomstgarantier
          </head>
          <p xml:id="i-VihHyBha3cxEJ6dXuSHL6C">
            I dag finns det 157 konstnärer som uppbär konstnärslön. Denna
            konstnärslön innebär att konstnären är garanterad en lön om 214
            000 kr per år. Från denna summa avgår andra inkomster som konstnären
            haft under året. Den summa som i praktiken betalas ut är cirka
            en tredjedel av den garanterade summan.
          </p>
          <p xml:id="i-DuS98eSrXEWeBv4jhnCd2w">
            Att utbetala en garantilön anses gå på tvärs mot regeringens
            s.k. arbetslinje. Med detta anslag visar regeringen tydligt att
            man inte förstått konstnärernas arbetsvillkor. Självklart är det
            så att väletablerade konstnärer inte behöver stöd när de befinner
            sig på toppen. Under processer av skapande och kanske även på
            ålderns höst får däremot garantilönen en avgörande betydelse.
            Det är också så att ett framstående konstnärskap inte automatiskt
            betyder en tryggad ekonomi. Även de mest etablerade konstnärerna
            har ojämna och tidvis även mycket låga inkomster.
          </p>
          <p xml:id="i-EU9k1XmTRJk3o2FNbqcjKe">
            Det måste ses som ett djupt fattigdomsbevis för en nation att
            man inte anser sig ha möjlighet att ge det stöd som garantilönen
            för konstnärer innebär. Stödet ges i dag till konstnärer som arbetat
            under lång tid och som har och har haft stor betydelse för det
            svenska kulturlivet. De stipendier som föreslås som ett alternativ
            till garantilönerna synes i stället gynna tillfälliga framgångar
            framför lång och trogen tjänst.
          </p>
          <p xml:id="i-9DoobbdMpmfmhJfFtfPY59">
            Förslaget att slopa inkomstgarantin är inget annat än ett symboliskt
            slag mot hela konstnärskollektivet och ett stort steg mot nedmonteringen
            av svensk kulturpolitik och ett bevis på regeringens bristande
            insikt i konstnärernas arbetsförhållanden. Vänsterpartiet anser
            att förslaget om att slopa garantilönerna för konstnärer ska avslås.
            Detta ska ges regeringen till känna.
          </p>
          <head xml:id="i-EVxBoPs3tKJagUT7WwucK1" type="h2">
            6.4 Stöd till litteratur och kulturtidskrifter
          </head>
          <p xml:id="i-PUW29NCqAC6egnbaeVL9uZ">
            En mediepolitik för mångfald och fri debatt är oundgängligt för
            en demokrati. Yttrandefriheten och utvecklingen av det fria ordet
            är rent av förutsättningar för att samhället ska kunna utvecklas
            och grundpelare för att medborgarna ska kunna delta i samtalet.
          </p>
          <p xml:id="i-AHJca5TnQtuqKfTU3Q8STw">
            I Sverige har vi en tradition av att just tillåta fri debatt
            och fria meningsutbyten. Detta har varit en så viktig fråga att
            vi valt att stötta det fria ordet genom ett tidskriftsstöd just
            för att uppmuntra debatten. De tidskrifter som fått tidskriftsstöd
            har spänt över vida fält. Det gäller ämnen som poesi, dagspolitik,
            granskning av det politiska landskapet och mycket mer. Det har
            funnits en medvetenhet om att även om tidskrifterna haft små upplagor
            har de tillfört otroligt mycket till debatten och för det fria
            ordet.
          </p>
          <p xml:id="i-Dsk7WrtiQUxGeKuGp1jvmA">
            Genom de förändrade reglerna för stödet till litteratur och kulturtidskrifter
            minskar utrymmet för det fria ordet. I stället för att ge utrymme
            för debatt väljer regeringen att smalna av området för de tidskrifter
            som får möjlighet till tidskriftsstöd. I stället för att som förut
            stödja samhällsdebatt, bredd och kritik smalnas nu utrymmet i
            stödet av till att omfatta enbart skrifter som skildrar kulturell
            debatt samt analys och presentation inom de skilda konstarternas
            områden. Detta innebär i praktiken döden för en mängd tidskrifter
            som under många år bidragit stort till debatten i Sverige. Det
            innebär också att möjligheten att utveckla nya tidskrifter i genren
            försvinner.
          </p>
          <p xml:id="i-JYmDmxpsfWk3p8yYuPHHP7">
            Regeringens förslag till förändrat tidskriftsstöd innebär att
            Sverige blir tystare, debatten tamare och därmed blir demokratin
            svagare. Den föråldrade synen på det fria ordet och den rent katastrofala
            synen på kulturen som förslaget innebär är inte värdig ett utvecklat
            kulturland som Sverige. Mediekoncentrationen är redan extrem i
            Sverige. Med föreliggande förslag stryps debatten ytterligare.
          </p>
          <p xml:id="i-FsFQRNRNo7KjmQSzAk9m8m">
            Det är bra med en översyn av regler, även när det gäller stöd
            till kulturtidskrifter. Det stöd som föreslås i propositionen
            är dock både otidsenligt och i otakt med regeringens egna föreslagna
            kulturmål. Vänsterpartiet anser därför att förslaget om ändrade
            regler för stöd till litteratur och kulturtidskrifter ska avslås.
          </p>
          <head xml:id="i-NGEMbJBzCVn6adeNYY2WXj" type="h1">
            7 Internationella och interkulturella frågor i kulturpolitiken
          </head>
          <p xml:id="i-BSJ539sB4v6y3SeqtgyBJN">
            Regeringen gör en ny definition av vad internationella och interkulturella
            frågor är. En olycklig sammanblandning av politiken för internationellt
            utbyte/samarbete och en politik för mångkultur i Sverige.
          </p>
          <p xml:id="i-UhZc1wozJiJZPVogTYfDc8">
            I dag talas ca 150 olika språk i Sverige. Vi har fem erkända
            nationella minoriteter samer, tornedalingar, sverigefinnar, romer
            och judar vars rättigheter till identitet, språk, kulturarv och
            religion staten i internationella avtal förbundit sig att värna.
            Samer har dessutom status som ursprungsbefolkning. Olika röster
            och erfarenheter måste få komma till tals och känna igen sig i
            den offentligt stödda kulturen.
          </p>
          <p xml:id="i-LHYsgFfHEgTu71ggVk2FwM">
            Många konstnärer kommer till Sverige med utbildningar från andra
            länder. Att inte ta till vara denna resurs är ett stort slöseri
            och ett effektivt sätt att begränsa människors självrespekt och
            skapande förmåga. Deras utbildning måste kunna bedömas efter kvalitet
            och relevans och de måste ges möjligheter att utöva sitt konstnärskap.
            Stallet folk och världsmusik är ett exempel på en sådan scen.
            Det är i dag den enda scenen som har huvudinriktningen att presentera
            artister med annan kulturell bakgrund och bosatta i Sverige. Dans
            från hela världen måste också främjas. Regeringen blir otydlig
            när man blandar samman dessa till synes liknande politikområden.
          </p>
          <p xml:id="i-AcKoqVQdj2BPoWvv6saSke">
            Vänsterpartiet anser att det behövs mer internationellt kultursamarbete,
            som bl.a. utgår från biståndsbehoven, men som också kan ske i
            form av t.ex. bilaterala kulturfonder. Det är också nödvändigt
            med kulturutbyte för att främja den internationella dialogen och
            utvecklingen på kulturområdet. I Sidas nya riktlinjer för kultursamarbete
            har man rationaliserat bort den särskilda avdelningen för kultur
            och medier som man tidigare har haft. Reducerar man resurserna
            så reducerar man samtidigt möjligheterna.
          </p>
          <p xml:id="i-GhhpuqESP6mmPKg7AQ6rD1">
            Vänsterpartiet anser dock att det är viktigt att kulturpolitik
            som berör internationella relationer och kulturpolitik som berör
            mångkultur alternativt interkultur inom landet ska behandlas var
            för sig. Detta för att kulturpolitiken ska bli tydlig. Detta bör
            regeringen ges till känna.
          </p>
          <head xml:id="i-PwK2iSfPc7N3Zi6jp7rW6E" type="h1">
            8 Strategisk utveckling av myndigheter och institutioner på kulturområdet
          </head>
          <head xml:id="i-UPQgG2yJyinXb4XP3pY6hs" type="h2">
            8.1 En ny myndighet för analys och uppföljning inom kulturområdet
          </head>
          <p xml:id="i-ELTWTGkTbNZA7Ebh84sfbF">
            Regeringen föreslår att en ny myndighet inrättas för analys och
            uppföljning inom kulturområdet. Vänsterpartiet ser inte fördelarna
            med en särskild myndighet för dessa uppgifter och anser därför
            att förslaget ska avslås. De efterfrågade uppgifterna kan tas
            fram genom att uppdrag ges till exempelvis befintliga kulturråd.
            Deras uppföljning och analyser har utvecklats allt eftersom. Vi
            anser att det är viktigt att ta vara på den kompetens som kulturrådet
            har inom området och att kulturråden får särskilda ekonomiska
            resurser för att genomföra de analyser och uppföljningar som regeringen
            begär. Detta bör regeringen ges till känna.
          </p>
          <head xml:id="i-2grMdfhK4LGEkGrEvL7Xpc" type="h2">
            8.2 Institutionell hemvist för den romska kulturen
          </head>
          <p xml:id="i-H9F2wv7hffX2DUA8brpCip">
            Kulturutredningen gjorde ett hastverk när det gällde att beskriva
            de nationella minoriteternas kultur. Utredningen präglas av ett
            starkt huvudstadsperspektiv. En konsekvens av detta blev att man
            pliktskyldigast föreslog att ett romskt kulturcentrum behövde
            inrättas. Vänsterpartiet välkomnar självklart att romerna föreslås
            få ett starkare samhälleligt kulturstöd.
          </p>
          <p xml:id="i-VpV3E4xfEDfKuPsP1fGS3J">
            Samtidigt finns det andra områden, som exempelvis förslaget till
            det förändrade stödet till kulturtidskrifter, där den romska tidskriften
            É Romani Glinda står inför stora risker att bli utan kulturtidskriftsstöd.
            Ett annat trist förhållande är att anslaget till de nationella
            minoriteternas kultur i praktiken har stått på samma nivå de senaste
            tio åren.
          </p>
          <p xml:id="i-9sXjVcV2pjjNXxgtmPU9KW">
            När det gäller en ny modell för fördelning av statliga medel
            till regional och lokal kulturverksamhet saknas det beskrivningar
            på hur anslagen till nationella minoriteters kultur ska fördelas,
            om exempelvis anslaget till samisk kultur fortsättningsvis också
            ska gå via Sametinget, eller överlämnas till den regionala nivån.
            Samma frågeställning gäller om anslaget till Tornedalsteatern
            ska överlämnas till den regionala nivån eller om den ska gå direkt
            via Statens kulturråd.
          </p>
          <p xml:id="i-3TwrTuiHUps1JurRTAfo2M">
            Vänsterpartiet finner det något märkligt att det är Forum för
            levande historia som fått uppdraget att utreda hur romernas kultur
            och språk kan få en institutionell hemvist. Ett uppdrag som ska
            genomföras i samråd med Statens kulturråd, Statens museer för
            världskultur, Stiftelsen Nordiska museet och den romska minoritetens
            organisationer. En utgångspunkt i arbetet sägs vara de initiativ
            som finns i dag. Enligt vår mening borde romerna själva ha huvudrollen
            i framtagandet av utredningsförslaget. Detta ska ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-7sy2LuGfwRid8cJnTHu3Jm" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-EGVjRi1WAQqPBaznQbGAbP" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-PdAFQdKji3Hsc5JiusXyLC" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-7nxD9kDvJLE1jqhXvca3r6" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-Xaq4DMRVCGGhzmVjbcCS2E" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Dwjvfe3SpBJqH4UPMUUxtT" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-PQpus6bFAHLmkx5Z9wv9Sn" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-DBxPNqBrbBg5msgfSZM3yD" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
          </list>
        </div>
      </div>
    </body>
  </text>
</TEI>
