<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00348">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-PzNviXpYSimQsvSkF9CmDz">av Thomas Östros m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 21 Energi</title>
          <idno type="rdwebb">GV02N348</idno>
          <rs type="number">N348</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N348/text</ref>
          <ref type="dokument_url_html">http://data.riksdagen.se/dokument/GV02N348</ref>
          <ref type="dokumentstatus_url_xml">http://data.riksdagen.se/dokumentstatus/GV02N348</ref>
          <ref type="doc">http://data.riksdagen.se/fil/F69334F3-5A91-4D8C-809D-B04EC01E1F23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VoCBNb19RymdADFxhETkEP" type="signed"/>
        <correspContext corresp="i-VoCBNb19RymdADFxhETkEP">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-QSe7QMkzdX3xUbb667rbjC" type="referral">
          <date when="2007-10-16"/>
        </correspAction>
        <correspAction xml:id="i-3bewrZpmWwC9miNfL1kUzA" type="dismissal">
          <date when="2007-10-16"/>
        </correspAction>
        <correspAction xml:id="i-5EpwGJQzjnsLLofF8qqjUZ" type="numbering">
          <date when="2007-10-09"/>
        </correspAction>
        <correspAction xml:id="i-4odeu55u7n2S78P54ECjvU" type="submission">
          <date when="2007-10-05"/>
        </correspAction>
        <correspAction xml:id="i-Wz3uk4i31SpqM16wF9cjzu" type="transfer">
          <date when="2007-10-05"/>
        </correspAction>
        <correspAction xml:id="i-394jSH8PGwoVxJji51LJgG" type="assigned"/>
        <correspContext corresp="i-394jSH8PGwoVxJji51LJgG">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5ZsJi63otXvkE2xm6TDKkR" type="motBody">
        <div xml:id="i-Tcb8QsbS1cLJ66pcadFSop" type="motProposal" subtype="förslag">
          <head xml:id="i-XypUTJcFEufXNEYtcWq3yR">
            Förslag till riksdagsbeslut
          </head>
          <list xml:id="i-4VS5Djjh2PJo9kZk6iLEFu" style="ol">
            <item xml:id="i-SCDYxqNArBdmb3ttURoVBr">
              Riksdagen avslår regeringens förslag att förlänga lagen om effektreserv
              till 2011.
            </item>
            <item xml:id="i-28cDZJyodPcHTyDE2E39fz">
              Riksdagen tillkännager för regeringen som sin mening vad som
              anförs i motionen om att effektreserven på elmarknaden senast
              från 2009 ska skötas av kraftföretagen själva.
            </item>
            <item xml:id="i-TaMGYitSDzoH1XwWYtAcG6">
              Riksdagen tillkännager för regeringen som sin mening vad som
              anförs i motionen om åtgärder för skärpt konkurrens på elmarknaden.
            </item>
            <item xml:id="i-KxFo6fhaNNa1tQzjon9cyo">
              Riksdagen tillkännager för regeringen som sin mening vad som
              anförs i motionen om införande av en elkundsombudsman.
            </item>
            <item xml:id="i-24vanroinjqP8o2es1fxEm">
              Riksdagen tillkännager för regeringen som sin mening vad som
              anförs i motionen om att utbyggnad av överföringskapacitet ska
              koncentreras till den nordiska elmarknaden.
            </item>
            <item xml:id="i-35AF8DP8nVxsG1ngMv9q5F">
              Riksdagen tillkännager för regeringen som sin mening vad som
              anförs i motionen om att Vattenfall ska erbjuda basindustrin konkurrenskraftiga
              elpriser samt vara pådrivande i den gröna omställningen.
            </item>
            <item xml:id="i-VSwJ6ajB4uPPHc8MeH4uCn">
              Riksdagen tillkännager för regeringen som sin mening vad som
              anförs i motionen om att Sveriges oljeberoende ska brytas till
              2020.
            </item>
            <item xml:id="i-USRhReYS6JmP2hrcZZu9rh">
              Riksdagen anvisar med följande ändringar i förhållande till regeringens
              förslag anslagen under utgiftsområde 21 Energi enligt följande:
              Miljoner kronor Anslag 2008 2009 2010 35:2 Regionala och lokala
              insatser för energi­effektivisering m.m. +88 +245 +495 35:5 Energiforskning
              +0 +1 045 +1 460 35:10 Stöd för konvertering från direkt­verkande
              elvärme m.m. +100 +0 +0 Summa ramen 3 026 (+188) 3 637 (+1 290)
              3 858 (+1 955)
            </item>
          </list>
        </div>
        <div xml:id="i-JAJtWTo1KgDsRTLtAfCQ7J" type="motContent">
          <head xml:id="i-Dr7W5NDwiVGaYnd4vXk6oQ" type="h1">
            Motivering
          </head>
          <p xml:id="i-Hv4kSsepw7ZAZmcgYrvyBG">
            För att värna vårt klimat och säkra vår energiförsörjning vill
            vi socialdemokrater bryta Sveriges oljeberoende till år 2020.
            Då ska inte olja behövas för att värma våra hus och ingen bil
            ska vara ensidigt hänvisad till bensin eller diesel. Då ska vi
            kraftigt ha ökat vår förnybara energiproduktion och förbättrat
            vår förmåga att effektivt använda vår energi. De två största utmaningarna
            är, att generellt öka energieffektiviseringen i samhället och
            samtidigt bryta oljeberoendet i vägtrafiksektorn, som till 97
            procent är oljebaserad. Därför vill vi fortsätta föra en aktiv
            och framtidsinriktad energi- och klimatpolitik.
          </p>
          <p xml:id="i-KyrL6QMnfV5Fx9gSjxG3xd">
            Klimatfrågan kan endast lösas om världens länder väljer att samarbeta.
            Det internationella arbetet får dock inte, som för regeringen,
            bli en ursäkt för att inte agera nationellt. Kampen mot klimatförändringarna
            kräver långsiktiga mål men också konkreta åtgärder på hemmaplan
            redan nu.
          </p>
          <p xml:id="i-QSMXAkTSysGeTQqR2cms1Z">
            Att ställa om samhället till en långsiktigt hållbar energianvändning
            innebär stora möjligheter i fråga om tillväxt och arbetstillfällen.
            Sverige har hittills varit ett föregångsland. En målmedveten socialdemokratisk
            politik har gjort att vi bättre än andra länder utnyttjar våra
            tillgångar på förnybar energi och att vi har en framgångsrik exporterande
            miljötekniksektor. En fortsatt progressiv energi- och klimatpolitik
            är också en förutsättning för att Sverige ska behålla sin goda
            konkurrenskraft. Energianvändningen måste i ännu högre grad bygga
            på förnybara energikällor och effektiviseras ytterligare.
          </p>
          <p xml:id="i-6KUZ5QYeBdhQPvWmJJgofD">
            Mot den bakgrunden ser vi socialdemokrater med oro på regeringens
            ovilja till en aktiv energi- och klimatpolitik och nationella
            åtgärder. Trots att tillräckligt kunskapsunderlag för att agera
            redan finns präglas regeringens energi- och klimatpolitik av passivitet.
            Den borgerliga energikompromissen har visat sig bli just det som
            många fruktade: en kompromiss som lamslagit i stället för att
            ge långsiktiga förutsättningar. Det duger inte för att möta framtidens
            utmaningar. Politiken måste hela tiden utvecklas och ge såväl
            näringsliv som forskning de spelregler och förutsättningar som
            krävs för att kunna behålla ledartröjan även i framtiden. Regeringens
            passivitet hotar därmed på sikt Sveriges konkurrenskraft.
          </p>
          <p xml:id="i-8gQx4XX3mYcWQM7PfZ33Sb">
            Det är talande att regeringen istället för nya åtgärder har inlett
            mandatperioden med att avskaffa eller kraftigt skära ned i de
            redan existerande. Stödet till de villaägare som vill byta ut
            sin direktverkande el mot fjärrvärme eller pelletspanna har minskat,
            oljekonverteringsstödet har avbrutits hastigt och i förtid och
            kraftiga besparingar har gjorts på energirådgivning och informationsinsatser
            för ökad energieffektivisering. Detta är försämringar som kvarstår
            även i årets budgetproposition och som dessutom får sällskap av
            ytterligare ambitionssänkningar. Regeringen visar också en tydlig
            oförmåga att avsätta resurser mer än ett år åt gången och riskerar
            därmed ryckighet och svaga resultat. Samtidigt skapas osäkerhet
            kring spelregler och politisk riktning som ytterligare försämrar
            förutsättningarna för en framgångsrik energiomställning.
          </p>
          <p xml:id="i-FMwEL7P5v8GQJNgBKu51pA">
            Vi socialdemokrater vill att Sverige ska fortsätta att gå före
            i energiomställningen. Vi tror inte att det är det land som sist
            tar steget ut ur fossilsamhället som vinner utan att det är precis
            tvärtom. Till skillnad från regeringen vill vi bygga vidare på
            energi- och klimatpolitiken med hjälp av nya åtgärder och satsningar.
            Vi vill bland annat utveckla två nya certifikatsystem, som kan
            komplettera det som redan finns för förnybar el. De nya certifikaten
            ska driva på för en miljövänligare transportsektor och energieffektivisering.
            Därutöver vill vi också skapa möjligheter för var och en av oss
            att agera klimatvänligt i vardagen genom att utveckla en klimatmärkning.
            Vi vill att den svenska livsmedelsbranschen, energibranschen och
            företrädare för transportsektorn tillsammans ska arbeta fram en
            enhetlig klimatmärkning. En klimatmärkning underlättar även för
            en kommande miljöanpassad offentlig upphandling som tar hänsyn
            till miljöeffekter och sociala effekter under hela produktionskedjan.
          </p>
          <head xml:id="i-4eLqb5kDvxWVbs42dWVtQS" type="h2">
            Bryt oljeberoendet
          </head>
          <p xml:id="i-YQpnbGL3GGVAwuu2dkYdki">
            För att värna vårt klimat och säkra vår energiförsörjning formulerade
            vi socialdemokrater redan 2005 målet att Sveriges oljeberoende
            ska brytas till år 2020. Då ska olja inte behövas för att värma
            våra hus, och ingen bil ska vara ensidigt hänvisad till bensin
            eller diesel. Då ska vi kraftigt ha ökat vår förnybara energiproduktion
            och förbättrat vår förmåga att effektivt använda vår energi. Detta
            innebär betydande utmaningar inom transportsektorn och för industrin
            men även inom bostadssektorn. Bostadssektorn står nämligen för
            36 procent av den totala energiförbrukningen i Sverige, och fortfarande
            används stora mängder olja för uppvärmning. Här finns stora möjligheter
            till energieffektivisering och konvertering från olja till förnybara
            alternativ. Vårt mål är att uppvärmningen av bostäder och lokaler
            2020 bör ske i princip helt utan olja. För att nå detta mål krävs
            kraftfulla åtgärder.
          </p>
          <p xml:id="i-GRWB7neYhfnveVSQBUo2U9">
            Det konverteringsstöd som den socialdemokratiska regeringen införde
            2006 syftade till att återföra en del av kraftföretagens rekordvinster
            till konsumenterna. Återbäringen styrdes till de villaägare som
            ville byta bort sin oljepanna mot mer miljövänliga alternativ.
            Stödet blev mycket framgångsrikt men den borgerliga regeringen
            avslutade åtgärden i förtid. Vi vill istället tillföra ytterligare
            resurser och undersöka andra möjligheter att på liknande sätt
            återföra medel från kraftföretagens höga producentmarginaler till
            elkunderna.
          </p>
          <head xml:id="i-7Mctu7vBnFrPNxJp2QjFvT" type="h2">
            Energieffektivisering
          </head>
          <p xml:id="i-GKuNK4jjg3HDsyY4obu2Xp">
            Socialdemokraterna tog i regeringsställning en rad initiativ
            för att skynda på energieffektiviseringen. De elintensiva företag
            som deltar i energieffektiviseringsprogrammet får idag skattenedsättning,
            den offentliga sektorn får investeringsstöd när sjukhus, skolor
            och simhallar byggs om mer energismart och hushållen fick under
            en tid konverteringsstöd för att slopa sina oljepannor. Dessa
            åtgärder har gett goda resultat, utsläppen har kunnat begränsas
            och ekonomin förbättras för såväl företag som hushåll. Ytterligare
            åtgärder krävs dock för fortsatt fart i energieffektiviseringsarbetet.
            Fokus måste flyttas från ständigt utökad energiproduktion till
            hur den producerade energin faktiskt används. Vi avsätter därför
            redan från 2008 betydande resurser på att skynda på energieffektiviseringen
            i samhället.
          </p>
          <head xml:id="i-W3BZA913xKrTwNLJUMDMGA" type="h2">
            Energiforskning
          </head>
          <p xml:id="i-4MrfQWiZbtQ5rUpvX8JYsc">
            Vår långsiktiga vision är att hela Sveriges energiförsörjning
            ska baseras på förnybar energi. För att klara detta måste den
            förnybara energiproduktionen öka kraftigt samtidigt som energianvändningen
            effektiviseras. För att påskynda omställningen vill vi förstärka
            energiforskningen genom ett nytt forskningsprogram och skapa möjligheter
            till offensiva investeringar i ny teknik och infrastruktur för
            förnybara och effektiva energilösningar. Det handlar bland annat
            om att i en ökad utsträckning ta till vara på energipotentialen
            i jord- och skogsbruk, om en ökad takt för vindkraftsutbyggnaden,
            om en fortsatt utveckling av solceller och vågkraft samt om att
            stimulera såväl pilot- och demonstrationsanläggningar som fullskaleanläggningar
            för den andra generationens biodrivmedel.
          </p>
          <head xml:id="i-V3zRNhp3dgQ7st74enyhRW" type="h2">
            En väl fungerande elmarknad med konsumenten i centrum
          </head>
          <p xml:id="i-CbWQ1edQCPDcF7gYSDGymD">
            Hur väl elmarknaden fungerar är en avgörande faktor för energiomställningen
            men också för ekonomin i stort: för jobben, konkurrenskraften
            och industrin. Tillförsel av ny, förnybar, energi verkar prispressande
            på sikt. Insatserna för ökad energieffektivisering förbättrar
            likaså elmarknadens funktion. Den koncentration och konkurrensbrist
            Sverige upplever på elmarknaden måste brytas. Även elmarknadens
            aktörer mår väl av tydliga spelregler. Därför är det nu också
            hög tid för nya initiativ för att komma till rätta med elmarknadens
            brister.
          </p>
          <p xml:id="i-U2FgzFmcrS3kmJqHvMebLb">
            Bland annat vill vi inrätta en elkundombudsman som ett effektivt
            och oberoende ombud som företräder kunderna med råd och vid tvister.
            Vi vill också, om nödvändigt via lagstiftning, begränsa elbolagens
            möjligheter att teckna dyra tillsvidareavtal, förenkla fakturorna
            och ge kunderna ökat inflytande över sin egen konsumtion. Vi vill
            begränsa samägandet av kärnkraften och åtgärda konkurrensproblemen
            inom vattenkraften. Vi vill underlätta för nya aktörer att komma
            in på elmarknaden genom en effektiv och tydlig tillståndsprocess,
            och vi vill effektivisera elbörsen genom en uppdelning i två marknader.
            Vi vill också skärpa övervakningen av elmarknaden genom bättre
            samarbete över landgränserna och genom bättre dialog mellan ansvariga
            myndigheter. Ytterligare utbyggnad av överföringskapacitet ska
            koncentreras till den nordiska elmarknaden. Sammankoppling med
            övriga europeiska marknader förutsätter ett elöverskott genom
            betydande satsningar på förnybar energi samt ytterligare sammankoppling
            mellan marknaderna på kontinenten.
          </p>
          <p xml:id="i-Cv8GMMg2Rum38jBgzV7bLZ">
            Kraftbolagen måste upprätthålla effekten även under kalla vinterdagar.
            En frivillig avreglerad modell för effektreserven är inte tillräcklig.
            En utredning bör omedelbart tillsättas för att komma med förslag
            på hur kraftföretagen kan förmås ta ett större ansvar för effektreserven.
            Det nya systemet bör träda i kraft redan under 2009. En förlängning
            till 2011 av lagen om effektreserv försvagar incitamenten till
            en långsiktig marknadslösning.
          </p>
        </div>
        <div xml:id="i-WXtBCsWyiWvdzudnYtsV1y" type="motSignatures">
          <list xml:id="i-3XTFzqPCMjyLNBjQNaFrW7">
            <item xml:id="i-7ttVHKWkdt8fv73HMT9vQ3" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-DJJHNVHprikxQpDUAYfrZh" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-UoMS9dbrXxUcNFu4KnebBr" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-Sou1qM5FuowwjEhUVnjNVD" who="i-Ty8QCuVFBPKpfBLfr6zVqn">
              Berit Högman (s)
            </item>
            <item xml:id="i-EFA2U9yYsavMRteLTDKqjD" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-MKhZ18XqWmcNpdXXgz2NdL" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-Rauq5WeEgFGH4eArCinYK" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-9mgLhGNMtLnQ9QrHdgkPc8" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
