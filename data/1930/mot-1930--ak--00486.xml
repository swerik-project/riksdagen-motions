<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__486/mot_1930__ak__486-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 486. 1
          </p>
          <p>
            Nr 486.
          </p>
          <p>
            Av herr Vougt m. fl, i anledning av Kungl. Maj:ts proposition,
            nr 195, angående utövandet av statens tobaksmonopol.
          </p>
          <p>
            I en vid fjolårets riksdag väckt motion (nr 334 i andra kammaren)
            brag- tes inför riksdagen frågan om de grunder, som av Svenska
            Tobaksmonopolet tillämpats vid beviljandet av ersättning och understöd
            åt avskedad personal. Efter att hava anfört exempel på de olika
            former av ersättning och under- stöd, som förekommit, hemställde
            motionären, att riksdagen måtte besluta i skrivelse till Kungl.
            Maj:t begära övervägande av, huruvida och i vilken omfattning
            de arbetare, som efter ingången av 1927 avskedats eller kunde
            komma att avskedas, borde i anledning av sina mistade inkomstmöjligheter
            inom yrket beredas förmånligare ersättning än som tilldelats vid
            avske- danden under nämnda tid. Motionen behandlades av bevillningsutskottet
            i samband med Kungl. Maj:ts proposition om provisorisk förlängning
            på ett år av tobaksmonopolets cktroj, och i sitt betänkande nr
            23 avstyrkte utskottet motionen under åbe- ropande av följande
            motivering: »Enligt vad utskottet inhämtat är detta ärende föremål
            för utredning inom finansdepartementet. Med hänsyn härtill och
            med beaktande av vad monopolbolaget i denna fråga anfört, har
            utskottet ansett förevarande mo- tion icke böra föranleda någon
            riksdagens åtgärd.» Utskottets beslut var enhälligt, och då ärendet
            förekom till behandling i andra kammaren den 2 maj, ställdes intet
            yrkande om bifall till motio- nen. Motionären yttrade emellertid
            med instämmande av en annan leda- mot av kammaren bl. a. följande:
            »Regeringen har om hand en utredning angående den ersättningspolitik,
            som från Monopolets sida skall bedrivas. Jag vill då uttala den
            förhopp- ningen, att utredningen blir allsidig och djupgående.»
            Såväl utskottet som de för ärendet intresserade torde ha förutsatt,
            att riksdagen, då Kungl. Maj:t vid innevarande års riksdag framlade
            propo- sition om oktroj på sex år åt monopolbolaget, skulle delgivas
            resultatet av den åberopade utredningen i ovan berörda punkt.
            I Kungl. Maj:ts pro- position nr 195 föreslås nu sådant nytt avtal,
            men det framgår icke av propositionen, att den i fjolårets motion
            berörda frågan gjorts till föremål för utredning. Däremot omnämnes
            å sid. 33 i propositionen, att Svenska Tobaksindustriarbetarförbundet
            gjort framställning om tillgodoseende av vissa önskemål. Förbundet
            har sålunda hemställt om dels inrymmande i kontraktet mellan staten
            och tobaksmonopolet av detaljerade föreskrifter, i vilken ordning
            avskedande av bolagets personal skall äga rum, dels ytter-
          </p>
          <p>
            Bihang till riksdagens protokoll 1930. 4 saml. 92 häft. (Nr 486.)
          </p>
          <pb facs="riksdagen-motions-pdf/data/1930/mot_1930__ak__486/mot_1930__ak__486-002.pdf"/>
          <p>
            V Motioner + Andra kammaren, Nr 486.
          </p>
          <p>
            ligare ökning av hittills utgående understöd till av bolaget
            entledigad per- sonal, dels ock beredande av möjlighet för bolagets
            arbetare till visst med- inflytande i bolagets förvaltning och
            styrelse. Rörande detta senaste spörs- mål har en av de av Kungl.
            Maj:t i bolagets styrelse utsedda representan- terna, hr Bärg,
            ansett sig till styrelsens utlåtande över Monopolkontrollut- redningens
            betänkande (Bil. 7 till propositionen nr 195) böra reservations-
            vis uttala som sin mening, att han finner "det värt beaktande.
            Hr Bärg anför där att detta spörsmål synes honom böra komma till
            omprövning vid den ytterligare utredning, »som måste föregå hithörande
            frågors föreläg- gande för riksdagen». Rörande Svenska Tobaksindustriarbetarförbundets
            framställning heter det emellertid i propositionen å sid. 37:
            »Vad angår de önskemål, som framställts för tillgodoseende av
            anställ- ningshavare hos tobaksmonopolet, lärer övervägandet ankomma
            på to- baksmonopolets styrelse.» Den fråga, som berördes i den
            vid fjolårets riks- dag väckta motionen, undantages sålunda från
            de spörsmål, vilka riksdagen får att pröva i samband med beviljandet
            av förnyad oktroj. Vi kunna för vår del icke anse detta riktigt,
            varför vi ansett oss böra motionsvis upptaga ärendet på nytt.
            Med ledning av redan nu tillgängliga uppgifter synes oss även
            mono- polets ersättnings- och understödsförfarande kunna utan
            särskild utredning överblickas. Det framgår sålunda av en till
            bevillningsutskottets förutnämnda betän- kande nr 23 vid fjolårets
            riksdag fogad P. M. från tobaksmonopolet, att antalet vid Monopolet
            anställda arbetare, som vid utgången av år 1920 var 5,167, sedermera
            nedgått till att vid utgången av 1928 omfatta endast 2,478. Den
            pågående rationaliseringen är en process, vars fortgång man icke
            rimligen kan motsätta sig. Det skall heller icke på något sätt
            be- stridas, att tobaksmonopolets styrelse bemödat sig om att
            iakttaga »den särskilda hänsyn, som betingas av bolagets ställning
            såsom ensam arbets- givare inom tobaksindustrien», vilken ålägges
            bolaget i instruktion av den 26 februari 1915. De massavskedanden,
            som maskinutvecklingen sedan dess framtvingat, torde emellertid
            ha ställt bolaget inför så stora ekono- miska engagement, därest
            de från början tillämpade principerna skolat konsekvent följas,
            att bolagets styrelse ansett sig böra vid längre fram företagna
            avskedanden tillämpa sparsamhetsregler, som tyckts de under åe
            senaste åren avskedade arbetarna verka i för dem ogynnsam riktning
            om de jämföra de understöd eller ersättningar, som de sålunda
            erhållit, med tidigare utgående sådana. Det synes oss därför motiverat,
            att riks- dagen tager under omprövning, huruvida icke statens
            ekonomiska intresse kunde förlikas med mindre knappa ekonomiska
            principer då det gäller de arbetare, vilkas avskedande driftens
            omläggning inom tobakstillverk- ning framkallar. Det torde därvid
            böra beaktas, att statens verk — med
          </p>
          <pb facs="riksdagen-motions-pdf/data/1930/mot_1930__ak__486/mot_1930__ak__486-003.pdf"/>
          <p>
            Motioner i Andra kammaren, Nr 486. 3
          </p>
          <p>
            vilket tobaksmonopolet, trots den formella olikheten, av allmänheten
            gi- vetvis jämställes — på sistone börjat gå inför större månhet
            än tidigare mot även tillfälligt anställd personal. Det framgår
            bl. a. av tobaksmonopolets ovannämnda P. M., att i april 1921
            400 arbetare under 21 år avskedades samt i understöd erhöllo vardera
            25 kr. under 12 veckor. Det finnes säkerligen ingenting att erinra
            emot denna understödsregel, enär arbetarna i fråga på grund av
            sin låga levnads- ålder hade relativt goda utsikter att kunna
            finna arbete inom andra yr- kesområden. I slutet av samma år avskedades
            emellertid 190 arbetare. 160 av dessa voro under 25 år, resten
            mellan 25 och 35 år gamla. De erhöllo 15 veckors understöd, utgående
            för de manliga arbetarna med belopp, varierande mel- lan 25 och
            35 kr. pr vecka, för de kvinnliga med belopp, varierande mellan
            20 och 30 kr. pr vecka. Då det bland dessa arbetare alltså funnos
            sådana, vilka voro intill 35 år gamla, synes det som om de blivit
            i någon mån van- lottade i jämförelse med de nyssnämnda arbetarna,
            som ännu icke fyllt 21 år. För en 35 års man — som kanske är gift
            och har familj — föreligga givetvis betydligt större svårigheter
            att skaffa sig ett nytt yrke än för en man under 21 år. Därtill
            kommer att det stillasittande arbetet inom to- baksindustrien
            knappast verkar fysiskt utvecklande, varför en äldre eller medelålders
            tobaksarbetare, då han hänvisas till att välja en ny yrkesbana,
            har ett ganska begränsat antal sådana att välja på. Under år 1923
            — vi följa alltjämt framställning i tobaksmonopolets P. M. — träffades
            med cirka 40 manliga arbetare, som alla voro specialut- bildade,
            överenskommelse om avsked mot engångsersättningar, vilka växlade
            mellan 3,500 och 5,000 kronor. Dessa arbetare hade förvisso möjlighet
            att med dessa små kapital skaffa sig utkomstmöjligheter såsom
            handelsmän eller på annat sätt. Fyra år senare avskedades emellertid
            från fabriken i Malmö 14 manliga cigarrarbetare, vilka voro under
            37 år. Dessa arbetare erhöllo icke, i likhet med den nyssnämnda
            gruppen, engångsersättningar, utan fingo ett understöd, som utgått
            med viss, fallande procent å deras förutvarande inkomster, samt
            utbetalats pr månad. Enligt en i tobaks- monopolets P. M. återgiven
            tabell har den mest gynnade av dem på detta sätt utfått inalles
            5,774 kr. Därjämte har monopolet för dem inbetalat pensionsavgifter.
            Man får dock icke förtänka dessa arbetare, att de anse sig tillbakasatta
            i jämförelse med de tidigare nämnda, efter avskedandet engångsersatta
            arbetarna. De ha stått inför problemet att — om de ville stanna
            i Sverige — komma in på en ny levnadsbana, men det utgående understödet
            har icke, såsom engångsersättningen gör, kunnat nämnvärt underlätta
            deras strävan därutinnan, och den i framtiden hägrande pen- sionen
            är uppenbarligen icke till stor tröst för en man i sina bästa
            år, som har att bära plikten att försörja en familj. Det synes
            oss icke orimligt begärt, att understöd, då sådana anses skola
            utgå i stället för engångsersätt-
          </p>
          <pb facs="riksdagen-motions-pdf/data/1930/mot_1930__ak__486/mot_1930__ak__486-004.pdf"/>
          <p>
            4 Molioner i Andra kammaren, Nr 486.
          </p>
          <p>
            ning, beräknas högre än en engångsersättning, enär understödet
            icke sätter de avskedade i stånd att med dess tillhjälp erhålla
            nytt arbete. Vi anse oss i detta sammanhang böra erinra om att
            ersättningen till entledigade to- baksarbetare, enligt bestämmelserna
            i förordningen av den 14 december 1914, medgavs få utgå med fem
            gånger medelårsinkomsten under de när- mast dessförinnan förflutna
            tre åren. En del av de nämnda cigarrarbetarna i Malmö ha sedermera
            fått arbete inom yrket i Köpenhamn, men det har — enligt deras
            egen uppgift — på grund av förhållandena på hyresmarknaden i Köpenhamn
            varit för dem omöjligt att flytta över sina familjer dit, varför
            de nu under arbetsveckan vistas i Köpenhamn, ehuru deras familjer
            äro bosatta i Malmö. Åtminstone i något fall har det för oss uppgivits,
            att en arbetare 1916 erbjudits lämna tobaksmonopolet mot engångsersättning,
            men då han av- böjde detta erhöll han tillstånd att stanna kvar.
            1927 blev han avskedad mot en efter ovannämnda system utgående
            understödssumma. Dylikt är uppenbarligen icke ägnat att befästa
            tobaksarbetarnas kärlek till sitt yrke. Av de under senare år
            avskedade ha många måst lämna sina anställ- ningar i full vetskap
            om, att deras platser skulle komma att intagas av yngre arbetare.
            De anförda fallen — som skulle kunna kompletteras med många andra
            — synes oss motivera, att statsmakterna, då nytt avtal med tobaksmonopolet
            nu skall uppgöras, utfärda vissa föreskrifter, vilka kunna vara
            tobaksmono- polets ledning till gagn vid dess förvisso många gånger
            svåra uppgift att träffa valet mellan ekonomiens krav och det
            ur social synpunkt mest humana. Vi vilja därför anhålla,
          </p>
          <p>
            att riksdagen måtte i skrivelse till Kungl. Maj:t hemställa att,
            i samband med uppgörandet av nytt avtal mellan staten och Svenska
            Tobaksmonopolet, måtte utfärdas föreskrifter om den understöds-
            och ersättningspolitik, som vid avske- danden från bolaget bör
            tillämpas, med särskilt övervä- gande, huruvida och i vilken omfattning
            de arbetare, som sedan ingången av år 1927 avskedats eller som
            komma att avskedas, böra i anledning av sina mistade utkomstmöjlig-
            heter inom yrket beredas förmånligare ersättning än som tidigare
            tilldelats vid avskedanden under denna tid.
          </p>
          <p>
            Stockholm den 18 mars 1930.
          </p>
          <p>
            Allan Vougt. Carl Lovén. Olof Andersson,
          </p>
          <p>
            Malmö.
          </p>
          <p>
            Stockholm, Svenska Tryckeriaktiebolaget, 1930. 80872
          </p>
        </div>
      </div>
    </body>
  </text>
</TEI>
