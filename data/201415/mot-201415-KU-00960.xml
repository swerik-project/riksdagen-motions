<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-00960">
  <teiHeader>
    <fileDesc>
      <titleStmt>
        <title>Avskaffande av kundbegreppet</title>
        <author corresp="i-UojdP4mF9dqkxf3QQ9oPFe">av Håkan Juholt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:960 av Håkan Juholt (S)</title>
          <idno type="rdwebb">H202960</idno>
          <rs type="number">960</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H202960/text</ref>
          <ref type="dokument_url_html">http://data.riksdagen.se/dokument/H202960</ref>
          <ref type="dokumentstatus_url_xml">http://data.riksdagen.se/dokumentstatus/H202960</ref>
          <ref type="docx">http://data.riksdagen.se/fil/68DC8CA3-972A-4CCB-8DD9-0F9AF2F3A10B</ref>
          <ref type="pdf">http://data.riksdagen.se/fil/7A0A40E7-288D-4C0B-9EBB-F571185D0741</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UojdP4mF9dqkxf3QQ9oPFe</idno>
            <name>Håkan Juholt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XPbGTmiDJ6n56vX95kE2oW" type="signed"/>
        <correspContext corresp="i-XPbGTmiDJ6n56vX95kE2oW">
          <note type="signatory" corresp="i-UojdP4mF9dqkxf3QQ9oPFe"/>
        </correspContext>
        <correspAction xml:id="i-8kXcidZTMrWLiTsPP5P1Ft" type="submitted">
          <date when="2014-11-06"/>
          <time when="15:45:45"/>
        </correspAction>
        <correspAction xml:id="i-RMheNuPSBYqhpvVAvosta" type="referred">
          <date when="2014-11-12"/>
        </correspAction>
        <correspAction xml:id="i-NUYYYPxMe41JQiQWaU74JE" type="assigned">
          <date when="2016-04-27"/>
          <time when="10:10:29"/>
        </correspAction>
        <correspContext corresp="i-NUYYYPxMe41JQiQWaU74JE">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-9JFAe1hETB8CBNb9HpE8Tn" type="behandlas_i"/>
        <correspContext corresp="i-9JFAe1hETB8CBNb9HpE8Tn">
          <ref type="uppgift">2015/16:KU17</ref>
          <ref type="ref_dok_id">H301KU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU17</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YFUyfkEetEQcCsg3UR9UjW" type="motHeader">
        <div xml:id="i-R4htLfMCuUwt6RdbYicTtp" type="motTitle">
          Motion till riksdagen 2014/15:960 av Håkan Juholt (S) Avskaffande
          av kundbegreppet
        </div>
      </div>
      <div xml:id="i-NpE9dCv54qBUxPtKVvEfur" type="motBody">
        <div xml:id="i-FH3VRCcHA5v5KQ1XHKVFme" type="motProposal" subtype="förslag">
          <head xml:id="i-9U3hnNEw8u7n6QwaRVTDpk">
            Förslag till riksdagsbeslut
          </head>
          <list xml:id="i-VUjnRtLnGDDCDYe2uBo4c6" style="ol">
            <item xml:id="i-UpYBtopyH2iAXfyFagFkmM">
              Riksdagen tillkännager för regeringen som sin mening vad som
              anförs i motionen om att begreppet ”kund” inte kan vara tillämpligt
              i skattefinansierad välfärdsverksamhet.
            </item>
          </list>
        </div>
        <div xml:id="i-HJMmhdHkMLY8RkQct5RjEx" type="motContent">
          <head xml:id="i-He3TQDepbNJcumDNMRtEyR" type="h1">
            Motivering
          </head>
          <p xml:id="i-JgNpdknK6zXdDT2y9bMfmy">
            På Arbetsförmedlingen i Göteborg hänger en liten skylt, med stor
            innebörd. Tydligare än de flesta rapporter och utredningar beskriver
            skylten de senaste årens förändring i synen på medborgarvärdet.
            Den kan tyckas oansenlig, men innebörden är tydlig.
          </p>
          <head xml:id="i-LKVtKoxgCcpddvu3xnzdcs" type="h1">
            Där står: ”Kundtoalett”.
          </head>
          <p xml:id="i-KmY6bcqpgNVQK1DtiemJ1D">
            Arbetssökande med behov hänvisas till en kundtoalett, trots att
            de inte besöker Arbetsförmedlingen i egenskap av kund. Den arbetssökande
            ska inte köpa vare sig en vara eller en tjänst, men blir trots
            det beskriven som en kund.
          </p>
          <p xml:id="i-Evhv2x5bnqCeyTCXytso2p">
            Förändringen från medborgare till kund är enligt min mening den
            största politiska förskjutning som inträffat under de senaste
            tjugo åren.
          </p>
          <p xml:id="i-YVHEBkAATVGxpb3Gngugik">
            ”Medborgare” är ett ord som används alltmer sällan av politiker
            och myndigheter. Istället liknas samhället vid en butik där vi
            människor beskrivs som kunder.
          </p>
          <p xml:id="i-CJfMG6gMnARfyNW6m1W5JD">
            En kund är en fysisk eller juridisk person som köper eller hyr
            en produkt eller en tjänst från ett företag eller en person. En
            presumtiv kund är en fysisk eller juridisk person som utgör potential
            till att bli kund, vilka tillsammans utgör en marknad.
          </p>
          <p xml:id="i-RpgZPZuKa751moCB3TEu4B">
            Medborgarskap är ett uttryck med rötter i den franska revolutionens
            idéer. Som medborgare avses i modernt språk en person som har
            fulla politiska och sociala rättigheter och skyldigheter i en
            stat.
          </p>
          <p xml:id="i-W68bc19x2ZUsinUNDiYHcg">
            Hur vi benämner verkligheten styr våra tankar.
          </p>
          <p xml:id="i-YF7HPU2c1PRJKDKYYZjAsb">
            Spridningen av marknadsinspirerade begrepp inom offentlig sektor
            tog fart under 1980-talet och har sitt ursprung i en managementfilosofi
            som sedan dess har fått mycket stort genomslag. Idén, som brukar
            kallas för new public management, NPM, hämtar sin inspiration
            från det privata näringslivet och syftar till att införa marknadstänkande
            i offentlig sektor. Sverige är med och toppar listan över de länder
            där de nyliberala idéerna i NPM har fått störst genomslag.
          </p>
          <p xml:id="i-TdABkFFwGfEzWguu7KJZMF">
            Denna samhällsförändring, en marknadisering, ett ökat användande
            av marknadens och näringslivets språkbruk utanför sina gängse
            ramar, för med sig att kundbegreppet dyker upp i slutet av 1990-talet,
            inte som ett omedelbart behov, begärt av den allmänna opinionen,
            utan presenterat av aktörer som företräder företag som önskar
            etablera sig på välfärdsmarknaden.
          </p>
          <p xml:id="i-WZ7jDf64staAQdk4CLVk19">
            Men det finns en existentiell skillnad mellan att vara medborgare
            i ett samhälle och att reduceras till kund på en marknad.
          </p>
          <p xml:id="i-Az6KrZ4hs3yabWofeDZjL3">
            Kunden har bara en skyldighet – att betala, fritagen allt ansvar
            från övriga kunder. Kunden har rätt att endast se till sig själv
            och därmed också kunna se på andra kunder som konkurrenter och
            motståndare. Som medborgare ingår vi i ett större socialt sammanhang
            där vi har både rättigheter och skyldigheter gentemot varandra.
            Som medborgare har vi rätt till en insyn och ett inflytande som
            kunden aldrig har rätt att kräva.
          </p>
          <p xml:id="i-AiH527vYmR3JeHPNwLUtE4">
            Relationen mellan säljare och kund är alltid ekonomisk. Köpkraften
            är central. Medborgare, däremot, har samma rättigheter, oberoende
            av hur mycket de tjänar. Kärnan i demokratin är inte på något
            sätt ekonomisk. Tvärtom, den vilar på värderingar, inte köpkraft.
            Till skillnad från kunder har medborgare också ansvar gentemot
            varandra och för varandra.
          </p>
          <p xml:id="i-DBP8hUmNH1eUtu54AesR3">
            Att betrakta medborgare som kunder skapar ytterligare distans
            mellan individ och samhälle. En kund som har betalat en viss summa
            pengar förväntar sig en viss service. Där slutar kundens åtagande.
          </p>
          <p xml:id="i-CicjTxcNKPyao7jqtJNdHF">
            Tveklöst leder denna förskjutning till en förändrad samhällsmoral.
            När detta marknadstänkande invaderat politiken, begränsas demokratin
            som blir alltmer maktlös. När politiker och myndighetsföreträdare
            ser sig som säljare inför medborgaren som kund, ställs det stora
            skattekollektivets intressen först. I en sådan miljö reduceras
            det politiska uppdraget till ett ansvar för att skattepengar inte
            ska slarvas bort och samhället omdefinieras till att ses som ett
            slags butik vars uppgift är att betjäna medborgaren i deras roll
            som kunder.
          </p>
          <p xml:id="i-EiSyFxcp7isgMNNWZRc4Wf">
            Om man företräder medborgarna får den som behöver det en fungerande
            rullstol. Men om man istället representerar skattebetalarna frågar
            man sig om det verkligen lönar sig att köpa in rullstolar. Ser
            man samhället som en affärsverksamhet sätter man butiken främst.
            Medborgaren reduceras till konsument (Bengt Göransson).
          </p>
          <p xml:id="i-VWXSy84m1CDauZ9qKcEfXs">
            Exemplen är många på att när politiker anser att de säljer en
            tjänst till sina ”kunder” leder det till att det politiska ansvaret
            urholkas. Dagligen runt om i landet får medborgare beskedet att
            ”vända sig till utföraren” när något inte fungerar, vare sig det
            är fråga om tågtrafik, äldrevård, skola, sophämtning, apotek eller
            liknande. Politiken och politiker väljer att fly demokratins ansvar.
          </p>
          <p xml:id="i-2zgTbMNyy9TrURHXMNKcdL">
            Under det senaste året har jag besökt sjukhus där sjukhusdirektören
            beskriver de sjuka som kommer in på akutmottagningen som kunder.
            Jag har besökt skolor där såväl barnen som dess föräldrar benämns
            som kunder av skolledningen. Jag har studerat äldreboenden där
            de gamla boende betraktas som kunder, och jag har besökt Arbetsförmedlingar
            där arbetssökande ungdomar kallas för kunder av den lokale chefen
            för verksamheten.
          </p>
          <p xml:id="i-W67YPcD1YdRv2pQgwEp2o9">
            Trots att varken den sjuke, barnet, den äldre eller den arbetslöse
            kommit till den offentligt finansierade verksamheten för att köpa
            en tjänst eller en produkt benämns denne som kund. Således en
            köpare på en marknad. Försåtligt har begreppet ”kund” försvarats,
            då det skulle kunna innebära krav på bättre utförd service. Att
            myndigheter och skattefinansierad verksamhet skulle behandla medborgare
            bättre för att de beskrivs som kunder, istället för medborgare,
            är naturligtvis inget annat än rent nys. Service handlar om kompetens
            och förmåga att leda en verksamhet.
          </p>
          <p xml:id="i-6nCcXTgWFkhXkjYi7GPKZA">
            Men detta marknadstänkande inom offentlig sektor har en tydlig
            begränsning. Den utgörs av det faktum att effektiviserandet av
            välfärdsverksamheter bortom en viss gräns riskerar att orsaka
            oreparabla skador i ett samhälle.
          </p>
          <p xml:id="i-F1DC6hgtymkSHtNf4s5zXy">
            Barn som behöver tröst, en orolig dement åldring, en ofokuserad
            arbetssökande, visar på den väsensskilda olikheten med utrymmet
            för rationaliseringar i offentlig verksamhet och exempelvis tillverkningsindustrin.
          </p>
          <p xml:id="i-NyrNRVmGnJMGVRZaPeN5Fs">
            Denna smygande men brutala förändring som förändrar vår syn på
            oss själva, från medborgare i ett samhälle till kunder på en marknad,
            är av en dimension att riksdag och regering bör agera i syfte
            att återupprätta medborgarvärdet och medborgarbegreppet. Offentligt
            finansierad serviceverksamhet till landets medborgare bör styras
            och ledas på ett sådant sätt att alla i behov av omsorg och service
            ska behandlas som, och ses på och benämnas som, medborgare. Detta
            oavsett om man är en skolelev, en förälder, en boende på äldreboende,
            en patient på sjukhus eller en arbetssökande på Arbetsförmedlingen.
            Gemensamt för alla dessa är att de har ett större värde och ansvar
            än att vara reducerade till kunder på en marknad. En motsvarande
            motion väcktes av undertecknad under föregående riksmöte. Den
            dåvarande majoriteten vann då stöd för att avslå motionen i dess
            helhet, bland annat med motiveringen att det enligt utskottet
            är ”viktigt att såväl myndigheters användning av ordet medborgare
            som deras mätning och redovisning av medborgarnas nöjdhet står
            i fokus för offentlig verksamhet”.
          </p>
          <head xml:id="i-JDbnXdmiPdZv3xe2AcibPd" type="h1">
            Medborgare Vreeswijk om en tid som är ur spår:
          </head>
          <head xml:id="i-ELB1km6eYVwFtoAo5EL1Rz" type="h1">
            ”Här sitter jag på en soptipp och skådar mig dystert kring
          </head>
          <head xml:id="i-5tN57VK3ktd7EmPHosgtq4" type="h1">
            bland trasor och tombuteljer och många andra ting.
          </head>
          <head xml:id="i-VYaw29BUHLUibBccHQxWck" type="h1">
            Det trillar en tår på kinden, jag fylls av melankoli.
          </head>
          <head xml:id="i-Sv1fgPAr5JZDgcwtSzxnLm" type="h1">
            För var dag blir det bättre, men bra lär det aldrig bli.
          </head>
          <head xml:id="i-3PwoY8FWPyYDsLdSZv6jmn" type="h1">
            För var dag blir det bättre, men bra lär det aldrig bli.
          </head>
          <head xml:id="i-N6xN3f3YWX9y3wMdpioLzN" type="h1">
            Medborgare, ur spår är tiden, det hävdar jag bestämt.
          </head>
          <head xml:id="i-FJ9xhRqRkwdRZ2iDSfPnBM" type="h1">
            Törhända ni jagar standard? Ja, jäklar vilket skämt!
          </head>
          <head xml:id="i-5XsqGbXShusUPU7x1ZYZFV" type="h1">
            Den varan är såsom såpa som man häftigt försöker ta.
          </head>
          <head xml:id="i-WEj1mpYFbT91RPvPrUmJew" type="h1">
            För var dag blir den bättre, men den blir aldrig bra.
          </head>
          <head xml:id="i-E1NiSZ5akdVpcXfEit4fBz" type="h1">
            För var dag blir den bättre, men den blir aldrig bra.
          </head>
          <head xml:id="i-PamfVJBKi24RvwNVxbaEkx" type="h1">
            Bakterier och baciller lär finnas i varje vrå.
          </head>
          <head xml:id="i-AYqEoFLjxvqmCHvaJWMRnk" type="h1">
            Medborgare, du kan ej se dem men de finns där ändå.
          </head>
          <head xml:id="i-EuiUFtUpDCRu1vcF27LtTN" type="h1">
            Den ena ger dig astma, den andra kolera.
          </head>
          <head xml:id="i-FifyacmG2DGqccfE4oEFwM" type="h1">
            Har du den kanske du blir bättre, men du blir aldrig bra.
          </head>
          <head xml:id="i-WFkfdwZAEJ6L3szE1EzWgZ" type="h1">
            Har du den kanske du blir bättre, men du blir aldrig bra.”
          </head>
          <head xml:id="i-8ipbXPUxxVfP9v3d66PqiF" type="h1">
            Ur Ballad på en soptipp av Cornelis Vreeswijk
          </head>
        </div>
        <div xml:id="i-8cJZFFkHvH1JwXXVzksrpP" type="motSignatures">
          <list xml:id="i-NjxKNU5fgUnQYZkKiWoNFc">
            <item xml:id="i-HjNg4ohSi89dChTqyQYtXY" who="i-UojdP4mF9dqkxf3QQ9oPFe">
              Håkan Juholt (S)
            </item>
          </list>
        </div>
      </div>
    </body>
  </text>
</TEI>
