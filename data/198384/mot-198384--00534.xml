<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00534">
  <teiHeader>
    <fileDesc>
      <titleStmt>
        <title>Internationellt utvecklingssamarbete</title>
        <author>Jan-Erik Wikström m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationellt utvecklingssamarbete</title>
          <idno type="rdwebb">G702534</idno>
          <rs type="number">534</rs>
          <ref type="dokument_url_text">http://data.riksdagen.se/dokument/G702534/text</ref>
          <ref type="dokument_url_html">http://data.riksdagen.se/dokument/G702534</ref>
          <ref type="dokumentstatus_url_xml">http://data.riksdagen.se/dokumentstatus/G702534</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NPuCzG4dCdtMwvtb4wQaYf" type="signed"/>
        <correspContext corresp="i-NPuCzG4dCdtMwvtb4wQaYf">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__534/mot_198384__534-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:534
          </p>
          <p>
            Jan-Erik Wikström m. fl. Internationellt utvecklingssamarbete
          </p>
          <p>
            De flesta u-länder har drabbats hårt av den ekonomiska utvecklingen
            under den senaste tioårsperioden. De höjda oljepriserna tärde
            på de många oljeberoende u-ländernas små exportinkomster. Den
            nödvändiga importen av inte bara de viktiga investeringsvarorna
            utan även av livsmedel undergrävde ekonomin. Den ökande protektionismen
            i västvärlden minskade exportmöjligheterna för de u-länder som
            börjat få de industriella hjulen att snurra. Många varor, alltifrån
            teknologiskt enklare produkter som textil och konfektion till
            mer utvecklade industrivaror, fick aldrig chansen på de rika marknaderna
            i i-länderna. Sänkta råvarupriser i kombination med ökad skuldsättning
            och minskade exportinkomster försatte u-länderna i ett mycket
            svårt läge. En ny biståndspolitik, som kan möta de nya behoven,
            ställer stora krav på vår vilja att förändra. Den svenska biståndspolitiken,
            som formats i sina huvuddrag för närmare ett kvarts sekel sedan,
            måste anpassas till nya attityder, nya behov och nya omständigheter.
            Sju bärande element i svensk biståndspolitik bör vara: enprocentsmålet,
            kravet på en demokratisk samhällsutveckling, en central roll för
            de ideella organisationerna, projekt snarare än program, katastrofbistånd
            för överlevnad, stöd till kampen för frigörelse i Sydafrika och
            en u-landsvänlig handelspolitik.
          </p>
          <p>
            Det största sveket av alla
          </p>
          <p>
            Under många år fördes kampen för enprocentsmålet mycket intensivt
            av företrädare för kyrkorna, liberaler och andra progressiva krafter,
            bland dem många socialdemokrater. Efter flera års politisk agitation
            — kampanjer, debatter och insamlingar — beslutade riksdagen till
            slut att det rika Sverige för egen del skulle behålla endast nittionio
            hundradelar av de varor och tjänster det producerade. En hundradel
            — och det var för många som kämpat för enprocentsmålet endast
            ett etappmål — skulle ges i bistånd till länder under utveckling
            mot demokrati och en dräglig tillvaro för många miljoner hungriga
            och sjuka människor. Beslutet om enprocentsmålet betraktades av
            folkpartiet som en stor moralisk seger i svensk politik. Socialdemokraterna
            har nu valt att svika detta mål. Det är det största sveket av
            alla. Det är sveket mot den fattiga världen. Uppslutningen kring
            enprocentsmålet har tidigare brutits av moderata samlingspartiet.
            Symbolen för en progressiv biståndspolitik ifrågasattes.
          </p>
          <pb facs="riksdagen-motions-pdf/data/198384/mot_198384__534/mot_198384__534-002.pdf"/>
          <p>
            Mot. 1983/84:534 9
          </p>
          <p>
            Detta väckte inte förvåning — moderaternas halvhjärtade stöd
            hade redan tidigare kommit till uttryck — utan endast bestörtning.
            I tider när de offentliga utgifterna måste minskas har naturligtvis
            lystna blickar också fallit på biståndet. Under effektivitetskravets
            täckmantel ställde nu moderaterna krav på att de fattiga människorna
            i u-länderna skulle få stå för en del av den överkonsumtion Sverige
            hade tillåtit sig. Nu har den socialdemokratiska regeringen anslutit
            sig till dessa krav. Det är inte av ekonomiskt nödtvång som socialdemokraterna
            överger enprocentsmålet. Det är ett resultat av en politisk prioritering.
            Socialdemokraterna anser — tillsammans med moderaterna — att annat
            är viktigare. Det har kallats ”hycklarnas marknad” när dessa partier
            skär i biståndet för att i retoriken säga sig vilja skydda de
            svagaste. Det är viktigt — inte bara av solidaritet med de fattiga
            — att enprocentsmålet återställs och fortsätter att öka. Sverige
            har i decennier betraktats som ett föregångsland och har på så
            sätt kunnat spela en pådrivande roll. Socialdemokraternas svek
            får konsekvenser för bilden av Sverige i tredje världen. Dessa
            länder har kunnat lita på Sverige och uppskattat Sveriges förståelse
            för de problem u-länderna brottas med. Detta har skapat goodwill
            för Sverige också på många andra områden.
          </p>
          <p>
            En demokratisk samhällsutveckling
          </p>
          <p>
            En sedan länge alltför dominerande uppfattning har varit att
            demokrati — eller åtminstone fröet till demokrati — inte kunnat
            förenas med en social och ekonomisk utveckling, som kommit det
            stora flertalet människor till del. Endast en planerad utveckling
            och en stark stat, som kunnat skapa nödvändig disciplin, har kunnat
            åstadkomma en industriell utveckling. Man har trott att endast
            socialistiskt styrda stater kunnat klara en utveckling som tar
            hånsyn också till de fattigaste människornas behov av mat, sjukvård
            och utbildning. Kravet på frihet har fått stå tillbaka för andra
            ”högre” samhällsmål. Möjligheten att göra sin stämma hörd — och
            ha en avvikande uppfattning, eller att kräva sin rätt att utse
            nya ledare om de gamla missköter sig — kan aldrig betecknas som
            ”lyx”. Särskilt för de fattigaste grupperna som inte kan få sina
            krav uppmärksammade genom ekonomisk makt eller speciella kontakter
            är frihet en central fråga. För en fredlig utveckling i världen
            är det väsentligt att idéerna om folkstyre, allmän rösträtt och
            föreningsfrihet ges en chans. Demokratins genombrott kan inte
            komma samma dag som den lanserats. Att bygga upp en demokratisk
            stat är ett tålamodskrävande och mödosamt arbete. Förutsättningarna
            för demokrati är inte alltid de mest gynnsamma i länder som nyligen
            — kanske med vapenmakt — skaffat sig ett politiskt oberoende,
            där större delen av befolkningen inte är läs- eller skrivkunnig
            eller där den sköra statsapparatens huvuduppgift är att klara
            matförsörjningen till
          </p>
          <pb facs="riksdagen-motions-pdf/data/198384/mot_198384__534/mot_198384__534-003.pdf"/>
          <p>
            Mot. 1983/84:534 10
          </p>
          <p>
            hungrande människor. Sådana yttre omständigheter överbetonas
            dock ofta av dem som inom och utom landet inte vill att en demokratisk
            samhällsutveckling skall äga rum. Sverige satsar redan biståndsmedel
            för att via svenska organisationer stärka vissa frivilliga organisationer
            i u-länderna. Stöd har dock sällan utgått till sådana ideella
            sammanslutningar i u-länderna som saknar motsvarighet i Sverige.
            Det kan gälla reformistiskt präglade buddiströrelser, semipolitiska
            organisationer, fria journalistgrupper eller fria forskningsgrupper.
            Mycket sällan kan ett svenskt stöd ges direkt till en icke-statlig
            organisation i ett u-land. Erfarenheter från Västtyskland visar
            att stöd till frivilliga sammanslutning- ar och organisationer
            i u-länder har kunnat lämnas om biståndsgivaren varit en ”private
            non-profit organization”, även om medlen härstammat från en statlig
            källa i givarlandet. I sådana fall har vanligtvis det enda kravet
            från mottagarlandets regering varit, att projekten skall stå i
            samklang med mottagarlandets utvecklingsplaner. Detta har av den
            mottagande ideella organisationen i allmänhet ansetts som ett
            rimligt krav. Även Sverige bör pröva möjligheterna att genom någon
            form av fond öka våra förutsättningar att med biståndsmedel bidra
            till en pluralistisk, demokratisk samhällsutveckling i tredje
            världen.
          </p>
          <p>
            Biståndets effektivitet
          </p>
          <p>
            Det har tidigare nämnts att kravet på ökad effektivitet har vunnit
            insteg i biståndsdebatten. För i synnerhet moderater har det kravet
            fått utgöra motiveringen för minskat bistånd. De har menat att
            ett fullföljande av enprocentsmålet inte är nödvändigt då en ökad
            effektivitet skulle ge samma resultat som nya anslag. Tanken att
            ökat bistånd vore att ha en slapp inställning till effektivitetskravet
            är lika absurd som biståndsfientlig. Naturligtvis får biståndets
            storlek inte innebära att kravet på effektivt utnyttjande av biståndet
            sätts åt sidan. Samtidigt som effektivitetskravet vunnit ökad
            uppmärksamhet kommer signaler från biståndsorganet SIDA att det
            med tillgängliga resurser har svårt att klara en ökad biståndsvolym.
            Kraven på ökade resurser till biståndet och en högre effektivitet
            måste kunna förenas. De ideella organisationerna är t. ex. en
            otillräckligt utnyttjad resurs. Vi presenterar i det följande
            förslag till inriktning av det svenska biståndet som också innebär
            en höjning av effektiviteten.
          </p>
          <p>
            Enskilda organisationer
          </p>
          <p>
            De enskilda organisationernas jordnära arbete i u-länderna och
            deras informella beslutsvägar gör dem särskilt effektiva. Så är
            det också genom den långvariga erfarenhet dessa länder har av
            arbete i u-länderna. Betydligt
          </p>
          <pb facs="riksdagen-motions-pdf/data/198384/mot_198384__534/mot_198384__534-004.pdf"/>
          <p>
            Mot. 1983/84:534 11
          </p>
          <p>
            större resurser än hittills bör därför kanaliseras via de enskilda
            organisationerna. Särskilt bör de — större eller mindre — organisationer
            som har en systerorganisation i något land i tredje världen prioriteras
            och utnyttjas i den offentliga biståndsverksamheten. Folkpartiet
            anser att ytterligare 40 milj. kr. bör ges i bistånd genom de
            enskilda organisationerna.
          </p>
          <p>
            Landramarna-maximibelopp
          </p>
          <p>
            I slutet av 1960-talet började stora delar av biståndet att koncentreras
            till vissa få utvalda länder, de s. k. huvudmottagarländerna.
            Biståndsgivningen inriktades på att långsiktigt förmedla biståndspengar
            utan att alltid några närmare villkor förknippades med insatserna.
            Det förutsattes naturligtvis att insatserna skulle göras på ett
            sådant sätt att de låg i linje med de övergripande målen för den
            svenska biståndspolitiken. För att klara det långsiktiga biståndssamarbetet
            ingicks avtal med huvudmottagarländerna. Dessa var i regel femåriga,
            även om riksdagen formellt endast anslog medel för ett år i taget.
            Avtalen utarbetades i nära samarbete mellan myndigheterna i Sverige
            och i det mottagande landet. Fördelarna med detta system ansågs
            vara flera. Det fanns vissa länder som ansågs särskilt väl uppfylla
            kraven för att kvalificera sig för att bli huvudmottagare. Dessa
            länder skulle gynnas genom långsiktiga avtal som i praktiken för
            lång tid låste biståndet. Utvecklingsarbete i u-länderna var inget
            dagsländejobb, hävdades det, utan för att få full effekt krävdes
            en långsiktig inriktning av arbetet. Dessutom kunde systemet med
            huvudmotta- garländer göra det lättare att inlemma de svenska
            biståndsinsatserna i landets egna utvecklingsplaner. Under hela
            denna tid har det pågått en debatt om lämpligheten av detta system.
            Kritiken mot det offentliga biståndet har vuxit, och många även
            förklarliga misslyckanden har fått stor — och negativ — publicitet.
            Den statliga biståndsverksamheten anses ha byråkratiserats. Kritikerna
            menar också att många länder blivit alltför biståndsberoende.
            U-landets elit och resurser sätts in i en byråkrati vars huvudsakliga
            uppgift är att använda västländernas bidrag. Svårigheterna för
            u-länderna har också förstärkts av de allt större kraven på bindning,
            dvs. att biståndsmedlen skall utnyttjas i givarlandet. Detta har
            minskat effektiviteten i det offentliga biståndet. Denna förändring
            av attityden till bistånd — både i givar- och mottagarlandet —
            och förutsättningarna för biståndet motiverar en ändrad inriktning
            av det svenska biståndet. Det är viktigt att nya svenska insatser
            görs med hänsyn till de erfarenheter som hittills vunnits. Systemet
            med huvudmottagarländer har visat sig vara föga flexibelt. Det
            sätt på vilket biståndet byggts upp med en långvarig låsning av
            insatserna till ett enda land görs att det svenska biståndet rullar
            på
          </p>
          <pb facs="riksdagen-motions-pdf/data/198384/mot_198384__534/mot_198384__534-005.pdf"/>
          <p>
            Mot. 1983/84:534 12
          </p>
          <p>
            med alltför små möjligheter till anpassning till nya omständigheter.
            Det är naturligt att den mottagande byråkratin inte alltid kan
            visa den smidighet som kan vara behövlig. Systemet med huvudmottagarländer
            bör därför förändras och formerna för samarbetet med de nuvarande
            huvudmottagarländerna samtidigt omprövas. Vad är då alternativet?
            Ett krav på systemet för överföringar av biståndet måste vara
            att det lättare kan anpassas till u-ländernas ständigt nya behov.
            Det skall också vara möjligt att göra biståndet mer flexibelt
            med hänsyn till u-ländernas egna förutsättningar och de svenska
            biståndsmålen. Det kan inte vara rimligt att fortsätta med biståndsgivning
            till länder där förtrycket blir allt hårdare och de mänskliga
            rättigheterna alltmer åsidosätts. Det kan inte heller vara rimligt
            att fortsätta med biståndsgivningen till länder där ekonomin missköts
            och förmågan att anpassa sig till nya omständigheter saknas. Ökade
            möjligheter till projektbistånd skulle kunna skapa förutsättningar
            för ett svenskt bistånd som inte bara bättre uppfyller de biståndspolitiska
            målen utan också präglas av större effektivitet. Projektbistånd
            har flera fördelar. Det kan ges till de fattigaste länderna. Det
            bör också vara projekt som kommer de allra fattigaste människorna
            till del. Det bör vara projekt som väl passar in i landets utvecklingsplaner.
            Projekten blir genom sin storlek ofta långsiktiga. Samtidigt undviks
            nackdelarna i systemet med huvudmottagarländer. Vid projektbistånd
            ökar möjligheterna för Sverige att göra en insats som på ett visst
            område kan ha en mera märkbar effekt på u-landets utveckling.
            Detta kan också ha sitt speciella värde för opinionsbildningen.
            Projektbistånd har dessutom den fördelen att biståndsinsatserna
            kan anpassas till projekt där Sverige har ett speciellt kunnande.
            Sammanfattningsvis bör i framtiden SIDA inte längre utgå från
            att landramsbeloppen oavkortat står till förfogande för stöd åt
            mottagarlandet. Beloppen bör snarare ha karaktären av maximibelopp
            som kan utnyttjas endast i den mån parterna kan komma överens
            om insatser som ter sig fullt motiverade utifrån de kriterier
            som ovan antytts. På sikt bör tekniken med landprogramramar överges
            till förmån för ett mera ämnes- eller projektinriktat stöd där
            självfallet ett visst urval av länder efter träffade överenskommelser
            blir mottagande part.
          </p>
          <p>
            Katastrofbistånd för överlevnad
          </p>
          <p>
            Katastrofbistånd syftar till att lindra verkningarna av en omedelbar
            katastrof. Denna form av bistånd kan emellertid också avse att
            dämpa skadeverkningarna i en senare fas genom rehabiliteringsarbete
            och elementär återuppbyggnad. Det finns starka skäl till betydligt
            större satsningar än hittills på denna form av bistånd, som når
            människor i akut nöd. Det behöver emellertid inte vara så att
            denna form av bistånd endast avser katastrofer som sträcker sig
            över en relativt kort period. Förändringar som
          </p>
          <pb facs="riksdagen-motions-pdf/data/198384/mot_198384__534/mot_198384__534-006.pdf"/>
          <p>
            Mot. 1983/84:534 13
          </p>
          <p>
            påverkar själva förutsättningarna för liv brukar sällan kallas
            katastrofer i den betydelse ordet använts här, men är det kanske
            i högre grad än en ”vanlig” naturkatastrof. Den pågående miljöförstöringen
            i tredje världen är kanske den största naturkatastrofen av alla.
            Insatser mot miljöförstöring kan också ha en förebyggande verkan.
            Vissa naturkatastrofer, som översvämningar och torka, är ofta
            ett resultat av människornas ingrepp i naturen. Miljövård är en
            integrerad del av många andra verksamheter. Katastrofbistånd på
            detta område bör naturligtvis nära förenas med de särskilda program
            som gäller jordbruk, skogsbruk och alternativa energikällor. De
            ökade resurserna på miljövårdsområdet kommer att skapa möjligheter
            att hindra en ständigt pågående katastrof, som endast undantagsvis
            når offentligheten. Folkpartiet anser att ytterligare 45 milj.
            kr. bör ges i katastrofbistånd.
          </p>
          <p>
            Återinförande av ett miljöanslag på biståndsbudgeten
          </p>
          <p>
            Miljöfrågorna har under senare år uppmärksammats alltmer i debatten
            om utveckling och bistånd. Orsaken är uppenbar. I många u-länder
            pågår en rovdrift av knappa naturresurser och en dramatisk förstörelse
            av livsmiljön som hotar underlaget för mänsklig existens. Därför
            framstår den tidigare vanliga uppfattningen att miljöförstörelse
            enbart är ett problem för de utvecklade industriländerna, att
            miljövård är något som u-länderna inte har råd med, som alltmer
            orimlig. Något motsatsförhållande mellan miljövård och utveckling
            i u-länderna finns i allmänhet inte, särskilt inte på längre sikt.
            I stället utgör miljöförstörelsen på många håll ett direkt hot
            mot utvecklingen. En aktiv miljövård är därför många gånger en
            förutsättning för utveckling. Miljöförstörelsen i u-länderna är
            delvis av annan karaktär än i flertalet i-länder. Den drabbar
            ofta mer direkt möjligheterna att tillgodose de mänskliga basbehoven
            av mat, vatten, bränsle etc. Orsaken är att u-länderna i allmänhet
            skiljer sig gentemot huvuddelen av den industrialiserade världen
            i fråga om såväl ekologiska som ekonomiska, sociala m. fl. förhållanden.
            I viktiga avseenden har de flesta u-länder en betydligt känsligare
            naturmiljö. Välbekanta exempel på denna miljöförstörelse är ökenspridning,
            ödeläggel- se av tropisk regnskog och förorening av högproduktiva
            kustvatten. Det är således nödvändigt att få till stånd en integration
            av miljöaspekterna i allt utvecklingsarbete som påverkar miljön.
            Miljöfrågorna försummades länge i det svenska utvecklingssamarbetet,
            men under den tid folkpartiet hade regeringsansvaret för biståndet
            fick de allt större tyngd. Ett uttryck för detta var att ett särskilt
            anslag för miljövård inrättades. För budgetåret 1982/83 uppgick
            anslaget, som också inkluderade energi, till 80 milj. kr. Visserligen
            måste huvuddelen av miljövårdsinsatserna ske i form av miljöprojekt
            och framför allt i form av miljöhänsyn i utvecklingsprojekt som
            påverkar miljön, men ett kompletterande, specifikt
          </p>
          <pb facs="riksdagen-motions-pdf/data/198384/mot_198384__534/mot_198384__534-007.pdf"/>
          <p>
            Mot. 1983/84:534
          </p>
          <p>
            miljöanslag är ändock av ovärderlig betydelse. Därför innebar
            förra årets riksdagsbeslut att slopa detta anslag ett allvarligt
            steg bakåt och det rimmar illa med miljöfrågornas stora betydelse
            för u-länderna. Detta gäller särskilt som en allmän nedtoning
            av miljön i biståndet också ägde rum. De negativa effekterna av
            dessa förändringar visade sig omedelbart, men trots detta föreslås
            inte heller i årets budgetproposition ett särskilt miljöanslag.
            Ett särskilt miljöanslag innebär att en post står till förfogande
            för miljöinsatser, som av olika anledningar har svårt att komma
            till stånd på annat sätt. Det kan gälla specifika miljövårdsåtgärder
            för att exempelvis minska föroreningar, hejda ökenspridning eller
            skydda skogsområden men också åtgärder för att få till stånd miljöhänsyn
            i annan verksamhet, exempelvis i form av miljökonsekvensanalyser.
            Det kan också gälla insatser av kunskapsuppbyggande karaktär och
            med spridningseffekter som allmänt gynnar miljövårdsarbetet i
            u-länderna. Flera sådana projekt håller f. n. på att genomföras
            med stöd av SIDA. Vidare kan det gälla regionala satsningar, t.ex.
            på det marina området.
          </p>
          <p>
            Frigörelse i Sydafrika
          </p>
          <p>
            Den sydafrikanska svarta oppositionen kräver internationell isolering
            av apartheidpolitikens Sydafrika. Man är uppenbarligen, trots
            de svårigheter som ekonomiska åtgärder mot Sydafrika kan medföra
            för de svarta, beredd till sådana uppoffringar för att på sikt
            förändra samhället. De svenska åtgärderna har fullt stöd av de
            svarta sydafrikanska organisationerna ANC, PAC och den svarta
            sydafrikanska fackföreningsrörelsen SACTU. Dessa organisationer,
            som är bannlysta i Sydafrika, kan öppet verka endast i exil. Det
            bör framhållas att uttalanden om stöd för ekonomiska påtryckningsåt-
            gärder är brottsliga enligt den sydafrikanska terroristlagen.
            De svarta inom Sydafrika kan därför inte utan risk för repressalier
            uttala sig för sådana åtgärder. Även delar av det sydafrikanska
            näringslivet är kritiskt mot apartheidsystemet. Det har tidigare
            funnits vissa förhoppningar om liberaliseringar av raspolitiken.
            Vissa tecken tydde på att den vita minoriteten var beredd att
            lindra det förnedrande rassystemet. Dessa förhoppningar har kommit
            på skam. Snarare har förtrycket skärpts genom tvångsförflyttningar,
            skapandet av nya s.k. hemländer och ingripande mot oppositionella.
            Arbetet med att avskaffa rassystemet i Sydafrika och Namibia måste
            intensifieras. Sverige måste på olika sätt öka sitt stöd till
            de människor och organisationer som arbetar för ett demokratiskt
            samhällssystem, där människor kan bo och verka utan hänsyn till
            ras. Ett sätt är att öka det ekonomiska stödet till ANC, PAC och
            SACTU. De bidrag som nu utgår bör öka och nya medel för verksamhet
            som hittills inte får stöd bör tillställas dessa organisationer.
          </p>
          <pb facs="riksdagen-motions-pdf/data/198384/mot_198384__534/mot_198384__534-008.pdf"/>
          <p>
            Mot. 1983/84:534 15
          </p>
          <p>
            Folkpartiet vill avsätta ytterligare 20 milj. kr. för humanitärt
            bistånd i södra Afrika.
          </p>
          <p>
            Fri handel — även för u-länder
          </p>
          <p>
            Våren 1974 ställde u-länderna krav på en ny ekonomisk världsordning.
            De krävde en jämnare fördelning av världens resurser och ett större
            inflytande över internationella regler och avtal som påverkar
            världshandeln. U-länderna begärde bl. a. makt över inhemska resurser,
            ökat bistånd, bättre handelsvillkor, bättre och stabilare priser
            på råvaror, ett nytt valutasystem, ökat inflytande över internationella
            beslut, bättre tillgång till i-ländernas kapitalmarknader, fast
            samband mellan priser på importerade industrivaror och exporterade
            råvaror samt stöd till industrialisering. På några punkter har
            u-länderna haft vissa framgångar i sina krav, men i många avseenden
            har ingenting skett. Länderna i västvärlden är rika. Infrastrukturen
            — både den sociala och industriella — är väl utbyggd. Minskade
            handelshinder och inte minst integrationen i Västeuropa har möjliggjort
            att dessa resurser utnyttjats effektivt. Frihandeln har varit
            en avgörande förutsättning för den snabba ekonomiska utvecklingen.
            Det finns många hoppfulla tecken som visar att u-länder från ett
            svagt utgångsläge kan klara en industrialisering. Allt fler u-länder
            har utvecklat industrier som kan konkurrera med i-ländernas även
            om det än så länge gäller ett begränsat antal länder och ett fåtal
            industrigrenar. I framtiden kommer handeln med u-länderna att
            spela en allt större roll. Förutsättningarna för en ekonomisk
            utveckling är mycket olika i olika länder. Vilka de ekonomiska
            förutsättningarna än är är det av stor betydelse vilken inställning
            den rika industrialiserade världen har till u-ländernas möjligheter
            att komma in på marknaderna i väst. Det är ofta så att just de
            industriprodukter som u-landet på i-landsmarknaderna kan konkurrera
            med har i-landet en benägenhet att inte vilja släppa in. Av kortsiktiga
            sysselsättningsskäl hindras import från u-länder. Resultatet är
            att konsumenterna förlorar genom att varorna blir dyrare än annars.
            Långsiktigt medför detta att en nödvändig omstrukturering av en
            viss industrigren försenas. Detta kan samhällsekonomin endast
            förlora på. Mest förlorar u-länderna. Folkpartiet anser att det
            är fel att med ena handen lämna bistånd och med den andra handen
            hejda ett u-lands möjlighet till exportframgångar och därmed en
            vidareutveckling av den egna industrin. Sverige har sedan många
            år deltagit i detta dubbelspel. Det är hög tid att — såsom t.ex.
            Schweiz — minska den u-landsfientliga importregleringen av tekovaror.
            Förutom att behålla en rimlig beredskapsnivå måste Sverige även
            vad gäller importregleringen från u-länder leva upp till kravet
            på en solidarisk u-landspolitik.
          </p>
          <pb facs="riksdagen-motions-pdf/data/198384/mot_198384__534/mot_198384__534-009.pdf"/>
          <p>
            Mot. 1983/84:534
          </p>
          <p>
            Fördelning av det ökade biståndet
          </p>
          <p>
            16
          </p>
          <p>
            Om Sverige — så som folkpartiet föreslår — upprätthåller enprocentsmålet
          </p>
          <p>
            torde enligt regeringens egna beräkningar i budgetpropositionen
            ytterligare omkring 450 milj. kr. stå till förfogande för insatser
            under budgetåret 1984/85. I ljuset av de principer som folkpartiet
            hävdar bör dessa medel
          </p>
          <p>
            fördelas sålunda:
          </p>
          <p>
            Multilateralt bistånd
          </p>
          <p>
            UNDP:s verksamhet i de minst utvecklade länderna FN:s barnfond
            UNICEF Världslivsmedelsprogrammet WFP FN:s hjälpprogram för Palestinaflyktingar
            UNWRA FN:s flyktingkommissarie UNHCR Internationella utvecklingsfonden
          </p>
          <p>
            Övrigt
          </p>
          <p>
            Humanitärt bistånd i Latinamerika Humanitärt bistånd i södra
            Afrika Särskilda program på miljövårds- och energiområdet Katastrofbistånd
            Enskilda organisationer
          </p>
          <p>
            Hemställan
          </p>
          <p>
            Med anledning av det anförda hemställs
          </p>
          <p>
            30
          </p>
          <p>
            30 35 30 65
          </p>
          <p>
            tt tt ++
          </p>
          <p>
            + 230
          </p>
          <p>
            +" 15 + 20 + 100 + 45 + 40
          </p>
          <p>
            + 220
          </p>
          <p>
            1. att riksdagen som sin mening ger regeringen till känna vad
            som
          </p>
          <p>
            anförts om riktlinjerna för den svenska biståndspolitiken,
          </p>
          <p>
            2. att riksdagen fastställer storleken på det svenska biståndet
            till 1 96 av BNI och ökar det av regeringen föreslagna beloppet
            med 450
          </p>
          <p>
            milj. kr.,
          </p>
          <p>
            3.att riksdagen godkänner det förslag till medelsfördelning av
          </p>
          <p>
            ytterligare 450 milj. kr. som redovisas ovan,
          </p>
          <p>
            4. att riksdagen beslutar att med biståndsmedel inrätta en fond
            för stöd av vissa frivilliga organisationer i u-länderna med syfte
            att stärka förutsättningarna för en demokratisk samhällsutveckling,
          </p>
          <pb facs="riksdagen-motions-pdf/data/198384/mot_198384__534/mot_198384__534-010.pdf"/>
          <p>
            Mot. 1983/84:534 17
          </p>
          <p>
            5.att riksdagen beslutar att det särskilda anslaget för mark-
            och miljövård samt energi återinförs.
          </p>
          <p>
            Stockholm den 18 januari 1984
          </p>
          <p>
            JAN-ERIK WIKSTRÖM (fp) JÖRGEN ULLENHAG (fp) KERSTIN EKMAN (fp)
            KARL ERIK ERIKSSON (fp) RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
