<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00370">
  <teiHeader>
    <fileDesc>
      <titleStmt>
        <title>Förutsättningar för en grundskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:370 av Patrick Reslow m.fl. (SD)</title>
          <idno type="rdwebb">HB02370</idno>
          <rs type="number">370</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02370/text</ref>
          <ref type="dokument_url_html">https://data.riksdagen.se/dokument/HB02370</ref>
          <ref type="dokumentstatus_url_xml">https://data.riksdagen.se/dokumentstatus/HB02370</ref>
          <ref type="pdf">https://data.riksdagen.se/fil/D9A9BD10-9DF8-47E8-AB47-6F720B128AD2</ref>
          <ref type="docx">https://data.riksdagen.se/fil/6822CA81-7048-4CB7-8993-3F1B1AD5EA61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PifLVpBHHQpH8CWcgDwQ9P" type="signed"/>
        <correspContext corresp="i-PifLVpBHHQpH8CWcgDwQ9P">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction xml:id="i-XpqbdEUA1189sMXSxGzDXb" type="submitted">
          <date when="2023-09-29"/>
          <time when="14:47:53"/>
        </correspAction>
        <correspAction xml:id="i-9wMY14yS5hYBpehTzTAVkc" type="reviewed">
          <date when="2023-09-29"/>
          <time when="20:26:59"/>
        </correspAction>
        <correspAction xml:id="i-Niy5ip4GHEjL5Hh5nxeuZ3" type="referred">
          <date when="2023-10-17"/>
        </correspAction>
        <correspAction xml:id="i-SXi2KXRZQCHw9z39QBCGsF" type="assigned">
          <date when="2024-04-24"/>
          <time when="16:35:57"/>
        </correspAction>
        <correspContext corresp="i-SXi2KXRZQCHw9z39QBCGsF">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-BdWu2hmPbxy3Rq5Rz2Sz2J" type="behandlas_i"/>
        <correspContext corresp="i-BdWu2hmPbxy3Rq5Rz2Sz2J">
          <ref type="uppgift">2023/24:KU13</ref>
          <ref type="ref_dok_id">HB01KU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hy8t8RqX6YXTJ6oYzjGfvP" type="behandlas_i"/>
        <correspContext corresp="i-Hy8t8RqX6YXTJ6oYzjGfvP">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ehcuhcc8V3SdauhiHNZk5A" type="behandlas_i"/>
        <correspContext corresp="i-Ehcuhcc8V3SdauhiHNZk5A">
          <ref type="uppgift">2023/24:UbU11</ref>
          <ref type="ref_dok_id">HB01UbU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ruuy9sd5ikHSzpxMJUBGvx" type="behandlas_i"/>
        <correspContext corresp="i-Ruuy9sd5ikHSzpxMJUBGvx">
          <ref type="uppgift">2023/24:UbU9</ref>
          <ref type="ref_dok_id">HB01UbU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU9</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7qRXjk2SUopibpzsTjqyQQ" type="motHeader">
        <div xml:id="i-6S56vsUVcKRSjSsp4LAzsX" type="motTitle">
          Motion till riksdagen 2023/24:370 av Patrick Reslow m.fl. (SD)
          Förutsättningar för en grundskola i världsklass
        </div>
      </div>
      <div xml:id="i-8JjEVnUftqNNFiGN1yfKRY" type="motBody">
        <div xml:id="i-MFSs5dazwggHw1fjcpxJqT" type="motProposal" subtype="förslag">
          <head xml:id="i-J8peg4VA9nj6AVEcyijr7d">
            Förslag till riksdagsbeslut
          </head>
          <list xml:id="i-PB8tyv3sbpeGgdGHsH86jv">
            <item xml:id="i-6ehBjarhsJGhMCVNCpzqZx" sortKey="Yrkande 1">
              Riksdagen ställer sig bakom det som anförs i motionen om att
              regeringen i sitt arbete borde sträva mot att fullt ut implementera
              statligt huvudmannaskap och tillkännager detta för regeringen.
            </item>
          </list>
          <list xml:id="i-B2QhQFHwLuEF4FdMVSoiiH">
            <item xml:id="i-7WKivstHUNH4VBt18sYWiL" sortKey="Yrkande 2">
              Riksdagen ställer sig bakom det som anförs i motionen om att
              regeringen borde överväga statligt övertagande av dysfunktionella
              skolor och tillkännager detta för regeringen.
            </item>
          </list>
          <list xml:id="i-RNDViwrZM49r2Hj81zFaJQ">
            <item xml:id="i-VgZfpbNYUJ5TkFx8yJLzQp" sortKey="Yrkande 3">
              Riksdagen ställer sig bakom det som anförs i motionen om att
              regeringen borde överväga skärpt hantering av registerutdrag där
              fler brottskategorier redovisas vid anställning inom skolväsendet
              samt vid skolskjuts och tillkännager detta för regeringen.
            </item>
          </list>
          <list xml:id="i-XEXKAZs1KunLnCjGpda2hc">
            <item xml:id="i-9oX5kVj1Kgz7tZAM8wfgFt" sortKey="Yrkande 4">
              Riksdagen ställer sig bakom det som anförs i motionen om att
              regeringen borde överväga nationella riktlinjer i årskurs F–9
              avseende digitalisering och datoranvändning och tillkännager detta
              för regeringen.
            </item>
          </list>
          <list xml:id="i-YDdEB4eQkskQkUotHn9Do1">
            <item xml:id="i-ESJQsBvXHpwduGcRd1Dukp" sortKey="Yrkande 5">
              Riksdagen ställer sig bakom det som anförs i motionen om att
              regeringen borde överväga att införa en mobilfri skola på riktigt
              och tillkännager detta för regeringen.
            </item>
          </list>
          <list xml:id="i-71V7KBkS7YZJ9Bv2MkLqXY">
            <item xml:id="i-YJMesiRE4r1HcUiUTmswWH" sortKey="Yrkande 6">
              Riksdagen ställer sig bakom det som anförs i motionen om att
              regeringen borde beakta förändrade betygskriterier för praktiska
              ämnen och tillkännager detta för regeringen.
            </item>
          </list>
          <list xml:id="i-HQsdu5ezYQbk2YHg2F1U98">
            <item xml:id="i-XDqpGL8ayCbcpCCQH4Tbn9" sortKey="Yrkande 7">
              Riksdagen ställer sig bakom det som anförs i motionen om att
              regeringens arbete mot hedersrelaterat förtryck även ska omfatta
              ett förbud mot värderingsstyrd slöja inom grundskolan och tillkännager
              detta för regeringen.
            </item>
          </list>
          <list xml:id="i-UbcMSpeWW5HW5kvHN3BbhZ">
            <item xml:id="i-XkbpS5ktzoz7DuHE5TW8At" sortKey="Yrkande 8">
              Riksdagen ställer sig bakom det som anförs i motionen om att
              avskaffa Barn- och elevombudet och tillkännager detta för regeringen.
            </item>
          </list>
          <list xml:id="i-VM7UsCW78s3Pm4LVYEJBC2">
            <item xml:id="i-R4JzWbT6L9jYceihpf1aY" sortKey="Yrkande 9">
              Riksdagen ställer sig bakom det som anförs i motionen om att
              regeringen borde överväga återinförd undervisningsskyldighet och
              tillkännager detta för regeringen.
            </item>
          </list>
          <list xml:id="i-7E5jERQ4bu7cErz58C3DrW">
            <item xml:id="i-ThN2eXksYg6QVpG6M56vY9" sortKey="Yrkande 10">
              Riksdagen ställer sig bakom det som anförs i motionen om att
              regeringen borde beakta en nationell språkkravsmodell för pedagogisk
              skolpersonal och tillkännager detta för regeringen.
            </item>
          </list>
          <list xml:id="i-QacSjH5FoezivVE3hqBgzP">
            <item xml:id="i-HNKoqCET7qXL1kMPYftajC" sortKey="Yrkande 11">
              Riksdagen ställer sig bakom det som anförs i motionen om att
              regeringen borde beakta värdet av att en huvudman som ansöker
              om tillstånd att bedriva förskola, skola och fritidshem med konfessionell
              inriktning även anmäler vilken konfessionell inriktning det avser,
              och detta tillkännager riksdagen för regeringen.
            </item>
          </list>
          <list xml:id="i-DrmxKXDyimtgZuK9Pu8h8m">
            <item xml:id="i-G595P4teHw7iy6GwgLx7SJ" sortKey="Yrkande 12">
              Riksdagen ställer sig bakom det som anförs i motionen om att
              regeringen borde överväga att tillsätta en utredning som utvärderar
              enhetsskolan och tillkännager detta för regeringen.
            </item>
          </list>
        </div>
        <div xml:id="i-D1CfDZi3uqTqniKvu1FReM" type="motContent">
          <head xml:id="i-EvSs6jwHmimJgxnLARV3oD" type="h1">
            Motivering
          </head>
          <p xml:id="i-2gThuZcbcfFdV5oU35n7jM">
            Skolan är vid sidan av familjen oerhört viktig för barns och
            ungdomars utveckling och ska utgöra en positiv lärande- och vistelsemiljö.
            Sverigedemokraterna har sedan riks­dagsinträdet 2010 lagt fram
            och pläderat för en mängd förslag för att vända den negativa utveckling
            som årtionden av skolpolitiska beslut och massinvandring bidragit
            till och återskapa en skola i världsklass. Vi har lagt förslag
            för att stärka elevers kunskaper, ge elever och lärare efterlängtad
            arbetsro samt göra skolan till en trevlig och trygg arbets­plats.
            Vi kan med glädje konstatera att merparten av våra förslag som
            berör återinfört kunskapsfokus och upprätthållande av ordning
            och trygghet och mer därtill nu verkar bli en realitet. Skolans
            utveckling går således mot något nytt och hoppfullt och Sverige­demokraterna
            är en aktiv del i detta.
          </p>
          <p xml:id="i-91THEQhvB6p19LuNaVwdLQ">
            I Tidöavtalet återfinns gamla sverigedemokratiska käpphästar
            och förslag: fokus på kunskap och bildning, satsning på läroböcker,
            inrättande av en klassikerlista, tidiga stödinsatser, bättre tillgång
            till små undervisningsgrupper för elever som behöver och riktat
            stöd till högpresterande, uppförandekontrakt mellan skola, elev
            och elevens föräl­drar, ökade befogenheter för rektorer och lärare,
            ordningsregler som beslutas av skolans vuxna, förstärkt elevhälsa,
            ökad likvärdighet genom nationella kvalitetskrav och inför­ande
            av en nationell skolpengsnorm, ökad satsning på Skolinspektionen
            och skärpt tillsyn av skolor med konfessionell inriktning avseende
            extremism och islamism, ökade insatser mot hedersrelaterat förtryck,
            flytt av elever som mobbar eller utgör fara och detta under längre
            tid än nuvarande lagstiftning medger, anmälningsplikt vid brott
            på skolan, krav på ekonomisk buffert och skärpt ägarprövning för
            friskolor, avlastning och mer tid för lärare att ägna sig åt sitt
            kärnuppdrag, samt höjd lärarstatus genom höjda antagningskrav
            till lärarutbildningen.
          </p>
          <p xml:id="i-JwPbVco18qWfBAAn4X9ko">
            Arbetet med att återuppbygga en kunskapsfokuserad skola med arbetsro
            och trygg­het kommer att kräva både klarsyn och mod. Skolan måste
            därutöver bidra till samman­hållning baserad på svenska normer
            och värderingar i en tid när Sverige, i spåren av massinvandring
            och bejakad mångkultur, har tillåtits slitas isär. I denna kommitté­motion
            lyfter vi ytterligare några förslag av vikt för att helheten ska
            bli så gynnsam som möjligt i återskapandet av en svensk grundskola
            i världsklass.
          </p>
          <head xml:id="i-Tw1jPhdMf9CgkZBCocLQ4R" type="h1">
            Staten som huvudman för skolan
          </head>
          <p xml:id="i-ASi85HuT7hhpE8ioZsigoM">
            Den svenska skolan är en nationell angelägenhet. Trots detta
            ser skolan helt olika ut på olika håll i landet, vilket är en
            följd av den misslyckade kommunaliseringen. Kommuner prioriterar
            olika och inför dokumentation som går utöver det som stadgas i
            centrala regelverk. Likaså har kommunaliseringen starkt bidragit
            till att läraryrkets status har försvagats. Grundskolan ska därför
            ha staten som huvudman så att alla skolor får mer enhetliga förutsättningar
            för sin verksamhet och hålla jämn och hög kvalitetsnivå. Förutom
            det förslag om nationell skolpeng, och de författningsändringar
            avseende mer likvärdig kvalitet gällande bland annat tillgång
            till skolgårdar och läroböcker som återfinns i Tidöavtalet, bör
            även nationella ordningsregler omfattas. Regeringen borde i sitt
            arbete sträva mot att helt återinföra statligt huvudmannaskap.
          </p>
          <head xml:id="i-6qhnCYo7deMe1PQxedYxNn" type="h1">
            Statligt övertagande av dysfunktionella skolor
          </head>
          <p xml:id="i-6UxskjtdxU44XYBGRMcgSG">
            Det finns skolor som inte lever upp till de krav på regler och
            riktlinjer som förmedlas i skolans styrdokument och det finns
            skolor – främst i utsatta områden – som inte upp­fyller minimikraven
            när det gäller trygghet och undervisning. Dessa dysfunktionella
            skolor behöver staten via Skolinspektionen ta över. Skolinspektionen
            tog i januari 2019 över ansvaret för att styra upp den negativa
            situationen på en skola i Stockholmsområdet där problemen var
            allvarliga med kränkningar mellan elever, bristande studiero och
            avsaknad av insatser till elever i behov av särskilt stöd. Liknande
            problematik har uppmärksammats i många andra fall i media och
            genom Skolinspektionen. Samtliga fall där bristerna är stora beror
            på att krav och riktlinjer inte följs eller av olika skäl inte
            kan hanteras. Ytterst ansvarig för den enskilda skolan och dess
            resultat är skolans rektor. Gott ledarskap är grunden för en god
            arbetsmiljö och en väl fungerande verksamhet. Regeringen borde
            i sitt arbete överväga ett statligt övertagande av dysfunktionella
            skolor.
          </p>
          <head xml:id="i-GgXZ7NrFC1ySi4pzj1itgx" type="h1">
            Hantering av registerutdrag vid anställning
          </head>
          <p xml:id="i-14p52yHBCugZ6xTkZyb2hY">
            Våren 2021 beslöt riksdagen att luckra upp kraven på dokumenterad
            oförvitlighet vid anställning inom skolväsendet genom att endast
            kräva en notering om klanderfritt registerutdrag. Beslutet var
            olyckligt och bör rivas upp. Den mänskliga faktorn öppnar för
            fusk och personliga bedömningar i en fråga som kan vara av avgörande
            betydelse för enskilda elevers väl och ve. Elever och föräldrar
            måste känna sig trygga och det är av stor vikt att det finns en
            väldokumenterad historik för uppföljning om någon oegentlighet
            skulle uppstå.
          </p>
          <p xml:id="i-RkAakYVxQZKmJmBkm2fg29">
            Vi anser, i likhet med Skolverket, att begäran om inlämnat registerutdrag
            är en vik­tig del av skolans säkerhetsarbete och att barnperspektivet
            måste väga tyngst i denna fråga. Registerutdraget bör lämnas in
            till rektor och därefter arkiveras. Registerutdraget bör utökas
            och även omfatta brottskategorier som misshandel, olaga frihetsberövande,
            rån, stöld, grov stöld, vapenbrott, alkoholbrott (t.ex. langning),
            narkotikabrott och terror­brott. Skollagens bestämmelser om registerkontroll
            ska utvidgas till att även omfatta chaufförer som anlitas vid
            skolskjuts. Vi anser även att ett nytt registerutdrag bör läm­nas
            in varje år. Regeringen borde i sitt arbete överväga att införa
            skärpt hantering av registerutdrag där fler brottskategorier redovisas
            vid anställning inom skolväsendet samt vid skolskjuts.
          </p>
          <head xml:id="i-3m6stBdPAztZvjk44w1uvn" type="h1">
            Nationella riktlinjer för digitalisering och datoranvändning
          </head>
          <p xml:id="i-b9qw3fqj1s1G7mnxmceRw">
            Digitaliseringen av skolväsendet har inneburit både fördelar
            och nackdelar. I retro­spektiv är vi benägna att betona det sistnämnda.
            Digitaliseringen har skett i hast, med en stor portion naivitet
            och till stora delar utan att hänsyn har tagits till barns och
            ungas kognitiva utveckling eller till beprövade metoder för inlärning.
            Datorer har trängt undan och ersatt fysiska läroböcker trots att
            t.ex. Pisastudien visar att ju mer skärmar, desto sämre läsförståelse.
            Elever vittnar frikostigt om hur de raskt byter flikar och fortsätter
            spela spel eller vara inne på sociala medier när läraren vänder
            ryggen till. Rektorer suckar över saftiga merkostnader när datorer
            som elevernas enda lärverktyg ska lagas efter ovarsam hantering.
            Så här får det inte fortgå. Vi önskar att nationella riktlinjer
            fastslås där digitala verktyg helt tas bort för åk F–3, datorsalar
            och datorvagnar används i undervisningen istället för personliga
            datorer och paddor i åk 4–6 och att dessa datorer används när
            det skänker mervärde för inlärningen och vid examination, samt
            att erhål­lande av personliga datorer i åk 7–9 ska utgöra ett
            komplement och inte ersätta fysiska läroböcker i varje ämne. Lämpligen
            bör det även tas fram ett nationellt nätverk med hög säkerhet
            och robusta filter och brandväggar så att datorerna endast används
            som arbets­redskap och inget annat. Sveriges alla grundskolor
            ska därefter uppmanas att använda detta nationella nätverk, vilket
            även kommer att sänka kostnaderna. Regeringen borde i sitt arbete
            överväga att verkställa nationella riktlinjer för digitalisering
            och datoranvändning.
          </p>
          <head xml:id="i-3zuzpJhx8kz1gurNFjwf3R" type="h1">
            Mobilfri skola på riktigt
          </head>
          <p xml:id="i-7fedYTeXMm6hbDKcFUQHug">
            Våren 2022 antogs en proposition som reglerar mobilanvändningen
            i skolan. Det var ett vällovligt initiativ, men vi röstade emot
            eftersom vi ansåg att mobilförbudet skulle vara obligatoriskt
            och avse samtliga skolor. Enligt uppgifter som framkommit till
            oss har den nya lagen visat sig vara i stort sett tandlös och
            mobilerna används på liknande sätt som tidigare. Mobiltelefoner
            är ett störande moment i skolan och gör att elever lätt tappar
            koncentrationen. De skolor som har testat ett mobilförbud på riktigt
            har påvisat att det eftertraktade långtidslärandet – det vill
            säga att kunskaper finns kvar efter sex månader – erhålls mycket
            lättare. Barn och unga ska ges de bästa inlärningsförutsättningar
            och ett nationellt mobilförbud där mobilerna lämnas in på rektorsexpeditionen
            vid ankomst skulle gynna eleverna.
          </p>
          <p xml:id="i-7mXUm7Ud6qAfuzsmvLBebA">
            Mobiltelefoner används dessutom också för att skriva nedsättande
            om varandra och fota varandra i prekära situationer samt till
            rena kränkningar. Detta fenomen minskar vid mobilförbud och det
            är en mycket viktig aspekt i en tid när den psykiska ohälsan ökar
            för våra elever. Sverigedemokraterna anser att skolan ska erbjuda
            en optimal miljö för inlärning samt fysiskt och psykiskt välmående.
            Vi föreslår att skolan ska vara mobil­fri upp till årskurs 9.
            Regeringen borde i sitt arbete överväga att införa en mobilfri
            skola på riktigt.
          </p>
          <head xml:id="i-MSeZ9w3pi1nJzkJo3FDDn" type="h1">
            Förändrade betygskriterier för praktiska ämnen
          </head>
          <p xml:id="i-YFB2Tb6PLcmJ5kz8UE8cst">
            Elever som är praktiskt och estetiskt lagda har idag små möjligheter
            att briljera på grund av de teoretiska krav som ställs för erhållande
            av höga betyg. En elev i årskurs 9 som med egna händer och stor
            kreativitet exempelvis har snidat en utsökt slidkniv bör rimligen
            erhålla högsta betyg. Idag ställs följande teoretiska krav i slöjdämnet
            för att få betyget A: ”Eleven för välutvecklade resonemang om
            arbetsprocessen och resultatet samt hur det genomförda arbetet
            har påverkat kvaliteten, uttrycket och miljön.”
          </p>
          <p xml:id="i-BfhEh9btRXZ4UtZWkD7GHU">
            Teoretiska moment – i den mån de behövs – ska inte utgöra betygskriterier
            för bild, slöjd, musik och idrott, utan det är utövandet eller
            bemästrandet av själva hantverket som ska utgöra betygsgrund.
            Regeringen borde i sitt arbete beakta nya betygskriterier för
            praktiska ämnen.
          </p>
          <head xml:id="i-HyecR1vyw7H58cYedgBNbB" type="h1">
            Förbud mot värderingsstyrd slöja i grundskolan
          </head>
          <p xml:id="i-JCn7kozuHLiPeb7f5Njnp1">
            Hederskultur är ett begrepp för kulturella mönster som begränsar
            personers frihet och rättigheter med hänvisning till familjens
            heder. I skolan kan hedersrelaterat förtryck exempelvis göra sig
            gällande genom att flickor täcker hjässa, hår och hals med slöja
            med hänvisning till antingen sin egen eller sin familjs kultur
            eller religiösa uppfattning. Den värderingsstyrda slöjan är en
            symbol för motsatsen till jämställdhet och innebär en öppen acceptans
            för förtryck mot det kvinnliga könet. Det strider mot svenska
            grund­läggande värderingar.
          </p>
          <p xml:id="i-TW8nUqBbQPuiySWRBPoK3F">
            Värderingsstyrd slöja befäster krav på flickors kyskhet och hör
            inte hemma i den svenska skolan där flickor är elever, inte objekt
            som behöver skyla sig för andras blickar. I skollagen (2010:800)
            hänvisas till diskrimineringslagen (2008:567). I diskrimineringslagen
            stadgas att diskriminering ska motverkas och att lika rättigheter
            och möjligheter ska främjas oavsett kön. Värderingsstyrd könsbunden
            slöja med syftet att skyla just flickor och kvinnor står i strid
            med detta. Skolan ska vara en frizon mot förtryck, och värderingsstyrd
            slöja hör inte hemma där. Regeringen borde låta arbetet mot hedersrelaterat
            förtryck även omfatta ett förbud mot värderingsstyrd slöja i grundskolan.
          </p>
          <head xml:id="i-P2YT53UCNaLWUKKru1q1Y8" type="h1">
            Avskaffa Barn- och elevombudet
          </head>
          <p xml:id="i-P7deGjkDX6LbXwHNu6oFFQ">
            Barn- och elevombudet arbetar för att motverka kränkningar av
            barn och elever i skola och förskola. Enligt Skolinspektionen
            ska Barn- och elevombudet objektivt utreda anmälningar om kränkande
            behandling och besluta i inkomna ärenden, informera om skollagens
            krav på nolltolerans mot kränkningar i skolan, ge skolorna råd
            om hur lagen ska användas, samarbeta med andra myndigheter och
            ombudsmän samt företräda barn eller elever i domstol. I flera
            fall har det visat sig att Barn- och elevombudet tagit ställning
            för en elev som menat sig ha blivit kränkt när lärare eller rektor
            agerat för att upprätthålla ordningen i enlighet med sitt läraruppdrag.
            Det har även förekommit att Barn- och elevombudet verkat för utdömande
            av skadestånd till elev i fall där Skol­inspektionen gjort bedömningen
            att lärarens agerande följt skollagen. Detta är orimligt eftersom
            Barn- och elevombudet utgör en del av Skolinspektionen. Skolinspektionen
            har en viktig roll och ska ges möjlighet att agera enhetligt.
            Regeringen borde i sitt arbete beakta ett avskaffande av Barn-
            och elevombudet.
          </p>
          <head xml:id="i-V3CmfrccvVcfsevRcXY7Zv" type="h1">
            Återinför undervisningsskyldigheten
          </head>
          <p xml:id="i-MtfjrovnZC4782CmfE1jSu">
            Lärartjänsterna var statligt reglerade fram till 1990-talet.
            Det inbegrep till exempel att an­talet lektioner à 40 minuter
            var angivet genom en undervisningsskyldighet (USK). En klasslärare
            hade en USK på 26 lektioner i veckan, en högstadielärare 24 lektioner
            i veckan och en gymnasielärare 21 lektioner i veckan. De lärare
            som höll fler schema­lagda lektioner än så fick extra betalt.
            Förutom undervisning och obligatoriska möten kunde lärarna förlägga
            arbetstiden där de önskade. Lärarna hade således stor frihet att
            själva påverka sin arbetstid och lön. Detta faktum allena kan
            ha utgjort en stor dragnings­kraft för dåtidens lärare på alla
            nivåer. Lärarbristen idag är alarmerande och yrket måste göras
            mer attraktivt. Det finns all anledning att lära av historien
            och tillvarata beprövad erfarenhet. Vi anser att undervisningsskyldigheten
            ska återinföras och att den arbetsplats­förlagda arbetstiden bör
            luckras upp. Regeringen borde i sitt arbete överväga en åter­införd
            undervisningsskyldighet.
          </p>
          <head xml:id="i-N2HgufanjpYixVCEGnkuaQ" type="h1">
            Nationell språkkravsmodell för pedagogisk skolpersonal
          </head>
          <p xml:id="i-LxNLE9ES13AW4KG19XgKLK">
            Det är av största vikt att de vuxna som eleverna möter i skolan
            inte bara förstår språket utan även kan tala god svenska och förmedla
            det svenska språket. Språket är dessutom den enskilt viktigaste
            faktorn för att elever med utländska föräldrar ska få en lyckad
            integration. En nationell språkkravsmodell i svenska ska skapas
            och certifiering införas för pedagogisk skolpersonal. Socialstyrelsen
            behandlar ansökningar om legitimation i språklig behörighet till
            yrkeslegitimationer inom vissa yrken. På liknande sätt ska en
            myndighet besluta om språklig behörighet för pedagogisk skolpersonal
            och certifiering i svenska språket. Regeringen borde i sitt arbete
            beakta en nationell språkkravsmodell för pedagogisk skolpersonal.
          </p>
          <head xml:id="i-V62mUfqaZMjgjTcB4z8PGg" type="h1">
            Krav på att ange vilken konfessionell inriktning verksamheten
            avser
          </head>
          <p xml:id="i-E59xReMvs8bb4ZE7PSHcRR">
            Det är viktigt att beslutsfattare har tillgång till statistik
            för att kunna följa skolutvecklingen. Det är mycket välkommet
            att alla skolor numera måste ange om de bedrivs med konfes­sionell
            inriktning vid ansökan om tillstånd. För transparensens skull
            bör det även framgå vilken konfessionell inriktning det rör sig
            om. Regeringen borde i sitt arbete beakta värdet av att ange vilken
            konfessionell inriktning verksamheten avser.
          </p>
          <head xml:id="i-FVv5Fq3ahZccKTc3Y3Pz2" type="h1">
            Utredning av enhetsskolan
          </head>
          <p xml:id="i-WcPxPhmfJzCNRPDTpqcvU1">
            År 1962 fattade riksdagen beslutet att införa enhetsskolan –
            den nya grundskolan – som skulle ersätta folkskola, realskola
            och andra sorters skolor som fortsättningsskola och flickskola.
            Beslutet föregicks av en försöksverksamhet som påbörjades redan
            läsåret 1949/50 – alltså innan riksdagens principbeslut – och
            avsikten var att försöksverksamheten skulle utvärderas och att
            frågan om enhetsskolan därefter skulle avgöras i riksdagen. Skolöverstyrelsens
            utvärdering visade att enhetsskolans resultat var mycket sämre
            än realskolans, men trots detta fattade riksdagen beslutet att
            enhetsskolan, eller grund­skolan, skulle ersätta alla tidigare
            skolformer.
          </p>
          <p xml:id="i-RMgnDDEyYsg1DL2pWkCsdz">
            Alla stora reformer bör utvärderas i syfte att dra lärdomar inför
            framtiden. Drygt sextio år har gått och enhetsskolan har inte
            utvärderats. Det är hög tid. Regeringen borde i sitt arbete överväga
            att tillsätta en utredning som utvärderar enhetsskolan.
          </p>
        </div>
        <div xml:id="i-L5R2ytJRr4Sc3uwBbkAfh8" type="motSignatures">
          <list xml:id="i-KfuaNwePnpPUDUqve9LgbE">
            <item xml:id="i-VYC1Wp4sTFugPBdYwjuVbX" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-QPxDmWHGUHa9kHe83we3Cp" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-B1QiCRZkkm1doghFekiNkr" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-EPCwCWEFkjG6mGJTQ3qJHs" who="i-DfQCZENTNqZdmhKQNP4e5m">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
