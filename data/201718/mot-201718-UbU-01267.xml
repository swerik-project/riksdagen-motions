<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-01267">
  <teiHeader>
    <fileDesc>
      <titleStmt>
        <title>Erkännande och stöd till patienter drabbade av ME/CFS och IBS</title>
        <author corresp="i-Ev6Dx3pWj2WT32VGQpabaz i-pxoYe2yJTd56QvbXJ8RGr">av Finn Bengtsson och Amir Adan (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1267 av Finn Bengtsson och Amir Adan (båda M)</title>
          <idno type="rdwebb">H5021267</idno>
          <rs type="number">1267</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5021267/text</ref>
          <ref type="dokument_url_html">http://data.riksdagen.se/dokument/H5021267</ref>
          <ref type="dokumentstatus_url_xml">http://data.riksdagen.se/dokumentstatus/H5021267</ref>
          <ref type="docx">http://data.riksdagen.se/fil/4A4BF3A3-FF8E-4637-A675-3291342616C7</ref>
          <ref type="pdf">http://data.riksdagen.se/fil/A1445209-5EA9-45CB-B65A-DA200CB3127C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2xx1FcJzGaa57ESzG2dmk3" type="signed"/>
        <correspContext corresp="i-2xx1FcJzGaa57ESzG2dmk3">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-pxoYe2yJTd56QvbXJ8RGr"/>
        </correspContext>
        <correspAction xml:id="i-TYDcUZuiFezUENwU8K6dtM" type="submitted">
          <date when="2017-10-02"/>
          <time when="16:25:28"/>
        </correspAction>
        <correspAction xml:id="i-Q7X1ZpA6KMH8ZohYHgLbVW" type="reviewed">
          <date when="2017-10-02"/>
          <time when="17:08:38"/>
        </correspAction>
        <correspAction xml:id="i-YQP7dGpayb1rUBgJ6u81rx" type="referred">
          <date when="2017-10-13"/>
        </correspAction>
        <correspAction xml:id="i-VQDZATbKUYBJMZZyHUgtKL" type="assigned">
          <date when="2018-05-03"/>
          <time when="16:40:51"/>
        </correspAction>
        <correspContext corresp="i-VQDZATbKUYBJMZZyHUgtKL">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-SHdNvYppapZZPjm5WoFM2r" type="behandlas_i"/>
        <correspContext corresp="i-SHdNvYppapZZPjm5WoFM2r">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1267 av Finn Bengtsson och Amir
          Adan (båda M) Erkännande och stöd till patienter drabbade av ME/CFS
          och IBS
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UffAHBBtPgAtZqRgkWjfor">
            Förslag till riksdagsbeslut
          </head>
          <list>
            <item xml:id="i-3cCoX3rmcBnrFGuUc3iTVL" sortKey="Yrkande 1">
              Riksdagen ställer sig bakom det som anförs i motionen om en riktad
              satsning på forskning om patienter som lider av s.k. myalgisk
              encefalomyelit, även kallat kroniskt trötthetssyndrom, eller överkänslig
              tarm (IBS), och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-W3m6nTu8ekCAvUGdpKpPBX" type="h1">
            Motivering
          </head>
          <p xml:id="i-Bo3CLRbrgZPMMEsLP6XXos">
            Förslag om riktad satsning på forskning om myalgisk encefalomyelit
            (ME), även kallad kroniskt trötthetssyndrom (CFS), och irriterade
            tarmens syndrom (IBS) är mycket välmotiverade idag.
          </p>
          <p xml:id="i-V4aZc2pivBx2MnNYvU8HmP">
            Fortfarande lider alltför många patienter av dessa erkända sjukdomar,
            men här florerar mycket fördomar, okunskap och brist på forskningsresurser
            som lett till att det fortfarande inte finns någon säkert effektiv
            behandling.
          </p>
          <p xml:id="i-PvzpYnXGfFLB8jCUNu3err">
            Vi som har haft förmånen att ta del av kunskapsutvecklingen på
            området är av den definitiva åsikten att mer forskning i ämnet
            behövs av rättviseskäl och därför lämnar vi åter fram en motion
            i ämnet även om den kan ses som en partsinlaga för de drabbade.
            Vi anser att dessa och deras anhöriga på ett otillbörligt sätt
            förringats och förfördelats resurser från den allmänna forskningsfinansieringen
            jämfört med hur andra folkhälsogissels möjligheter att få stöd
            för sin kunskapsutveckling premierats.
          </p>
          <p xml:id="i-6dAHyhBbN5ZmMRefTHFMmH">
            Definierade sjukdomstillstånd som mera nyligen uppmärksammats
            av såväl profession som allmänhet möts inte sällan, eller snarare
            alltför ofta, av en mycket stor skepsis ute i den praktiska sjukvårdsverksamheten.
          </p>
          <p xml:id="i-7kz2dDsAjjT6YGvLGqcyM1">
            Denna restriktivitet inom sjukvården och dess organisation för
            att ta till sig av nya rön som potentiellt kan vara mycket värdefulla
            för att utveckla verksamheten har två sidor. Å ena sidan är en
            sund skepticism mot att alltför raskt överföra nyheter i den medicinska
            forskningen till klinisk verksamhet ett visst skydd mot att patienter
            utsätts för åtgärder som vi har för liten erfarenhet av för att
            garantera den bästa patientsäkerheten. Å andra sidan är en alltför
            restriktiv hållning en risk för att fungerande medicinsk verksamhet
            hålls borta från behövande patienter alltför länge, men också
            att en sådan överdriven restriktivitet, som ibland till och med
            blir fördomsfull mot den medicinska kunskapsutvecklingen, kan
            riskera att överföra en negativ attityd till politiska beslutsfattare
            och till allmänheten, vilket sätter de behövande i en särskilt
            svår position.
          </p>
          <p xml:id="i-5kKtyGjNPmosF3PEtDQAtQ">
            Historiska exempel på det senare, som tyvärr fortfarande inte
            tvättat bort sin misstänkta simulantstämpel bland många i professionen
            och bland allmänheten, som hos många beslutsfattare är krämpor
            som berör bland annat själsfunktion och smärttillstånd.
          </p>
          <p xml:id="i-3mwVBALqQiUmmMesgmQDUa">
            Det som idag klassas som svårartat sänkt sinnesstämning med stor
            risk för självmordsbeteende, så kallad egentlig depression, uppfattas
            av många lekmän och politiker felaktigt som humörsvängningar,
            vilka följaktligen den lidande själv bör lägga band på och rycka
            upp sig. De som idag har diagnosen fibromyalgi kallades till inte
            för så länge sedan även bland verksamma i den medicinska professionen
            föraktfullt för SVBK = Sveda-värk-bränn-kärringar. Mer nyligen
            uppmärksammade problem med delvis liknande symtomkaraktär är tillstånd
            som myalgisk encefalomyelit (ME, även kallat kroniskt trötthetssyndrom,
            Chronic Fatigue Syndrome, CFS) och så kallat irriterade tarmens
            syndrom (Irritable Bowel Syndrome, IBS).
          </p>
          <p xml:id="i-714YimMJ4V5om8FRsNfmAT">
            Vad som är särskilt intressant under senare års forskning är
            den stora samsjuklighet som tycks föreligga mellan tillstånden
            fibromyalgi, ME/CFS och IBS. Hos inte mindre än 60–70 procent
            av dem som uppfyller kriterierna för fibromyalgi är också kriterierna
            för ME/CFS uppfyllda. Dessutom visar flera undersökningar att
            man på 60 procent av dem som uppfyller både kriterierna för fibromyalgi
            och ME/CFS också kan ställa diagnosen IBS. Detta har gjort att
            frågan har ställts om de enskilda sjukdomarna ska anses ha mycket
            stor samsjuklighet, eller om det rent av rör sig om ett och samma
            sjukdomstillstånd som kan ta sig lite olika symtomyttringar från
            fall till fall. Under de senare premisserna har en samlande beteckning
            som dysregulation spectrum syndrome alternativt central sensitivity
            syndromes föreslagits. Den konstruktiva tanken med en samlingsdiagnos
            skulle vara att sjukdomens orsak då eventuellt kan tänkas stå
            på basen av störningar i patienternas immunsystem, som kan vara
            genetiskt betingade eller utlösas av andra sjukdomar såsom influensa,
            olika gifter eller oxidativ stress eller vara resultatet av olika
            bristtillstånd i kroppen som sammantaget stör funktionen i immunsystemet
            så att symtom från hjärna, muskler, leder och tarmsystem uppstår.
            Genom att vidare studera och analysera alla dessa teorier om uppkomstmekanismer
            i forskningen skulle också studier för olika rationella behandlingsmöjligheter
            kunna följa.
          </p>
          <p xml:id="i-2fHTSf5paDQgSPsKzwBqjN">
            Denna del av den neuroimmunologiska patologin har ännu inget
            rimligt stöd bland landets offentliga forskningsfinansiärer. Det
            beror inte enligt vår uppfattning på att dokumentation för fortsatta
            satsningar saknas utan på den repressiva hållning som fördomar
            om det okända tyvärr alltför ofta härbärgerar när konkurrensen
            om forskningsmedel är begränsad.
          </p>
          <p xml:id="i-TjXsSWSuQmvZQPWh5bVqHP">
            Formellt fyller emellertid samtliga de tre aktuella tillstånden
            kriterierna för sjukdomar som inordnas under reumatiska åkommor
            (fibromyalgi), neurologiska åkommor (ME/CFS) respektive funktionella
            gastroenterologiska åkommor (IBS). Bara för tillståndet ME/CFS
            finns trovärdiga uppskattningar om att 0,5–1 procent av befolkningen
            i Sverige fyller kriterierna för sjukdomen. Det innebär att mellan
            45 000 och 90 000 svenskar möjligen lider av ME/CFS här och nu.
          </p>
          <p xml:id="i-XWRuL4wUFoJUCRQXtgDofG">
            Det är i strid med hälso- och sjukvårdslagens portalparagraf
            om en lika och rättvis sjukvård (utan beaktande av plånbokens
            storlek) till den som har de största behoven, att dessa sjukdomsentiteter
            drabbade fortsatt idag förringas och försmås resurser vad gäller
            såväl sjukvårdshuvudmännens som statens ansvar.
          </p>
          <p xml:id="i-UfEJCAFiuH9EU1SdgMjub8">
            Sammanfattningsvis, motiven till denna motion är att enbart antalet
            patienter med diagnos- och behandlingskrävande fibromyalgi och
            ME/CFS kan vara så många som 300 000 individer. Ingen säker effektiv
            behandling finns ännu att få. De få center som finns tillgängliga
            i Sverige bygger på mycket ideella och lokala initiativ, och dessa
            försummade patienter som fortfarande ses ner på av sjukvård, allmänhet
            och många politiker kostar samhället oerhörda resurser då de ofta
            inte kan arbeta, inte får någon akut hjälp eller möjligheter till
            rehabilitering och har en utomordentligt sänkt livskvalitet på
            grund av detta.
          </p>
          <p xml:id="i-WM7CpLKkupFvioznALiXyr">
            Vårdmöjligheterna för patientgruppen behöver förbättras på central
            nivå då landstingen uppenbart brister i ansvar, så att en lika
            och rättvis vård kan erbjudas alla svenskar som får denna typ
            av diagnos. Regeringen skulle därför satsa på ett nationellt kunskapscentrum
            för de drabbade som också har det yttersta handläggningsansvaret
            för alla patienter som kvalificerar sig för en sådan diagnos och
            förslag till behandling.
          </p>
          <p xml:id="i-HJbYLU9yRpYKJX1m3KpAnD">
            Avslutningsvis, att politiker riktar stöd till särskild forskning
            är vanligen inte av godo. Sådan politiker- eller myndighetsstyrning
            riskerar att hämma det nödvändiga oberoende av hypotesformulering
            eller annan inriktning på forskningens innehåll som oftast i sig
            är en central förutsättning om kvalitet och trovärdighet för resultaten
            av offentligfinansierad forskning ska upprätthållas. En bred opinion
            både inom och utom forskarsamhället stöder offentligfinansierat
            forskningsoberoende av politiker- eller myndighetsstyrning av
            just dessa skäl – värnandet av kvaliteten och trovärdigheten för
            skattefinansierade forskningsuppgifter.
          </p>
          <p xml:id="i-RYY6u19o5rDb57aP6kdGXT">
            Men i praktiken begås tyvärr ofta övergrepp mot denna viktiga
            princip om forskningsinnehållets oberoende genom missriktade ambitioner
            från politiker och myndigheter som vill detaljstyra tilldelningen
            av forskningsresurser mot områden som man menar är till gagn för
            samhället. Att denna typ av ambitioner ofta blir just missriktade
            beror på att man missförstått var tillkortakommanden i forskningsfinansieringen
            verkligen existerar.
          </p>
          <p xml:id="i-MG9nenf8pEjaEP3wqgePKV">
            De forskningsverksamheter som för dagen förefaller eminenta eller
            excellenta är emellertid inte alltid de som behöver förstärkas.
            Sådana redan etablerade strukturer finner närmast alltid sitt
            behov av resurser tillgodosett på ett eller annat vis. Det hindrar
            inte att man som ledare och medarbetare i denna typ av forskning
            sällan är nöjd med sina anslag och kan då med till synes enkla
            och självklara argument om sin grupperings förträfflighet i form
            av kompetens i allmänhet och av betydelse för samhället i synnerhet
            locka politiker och andra beslutsfattare över offentligfinansierade
            forskningsresurser att ständigt prioritera sådan forskning som
            ter sig populär och rätt att driva i tiden just nu.
          </p>
          <p xml:id="i-Gd2J79y9Tp1s3Wq5TPvJ6C">
            Men när man hemfaller till denna typ av populism för att vilja
            styra forskningens resurser riskerar inte bara tillfälliga nycker
            att få stöd, utan även ideologiskt präglade påtryckningar kan
            vinna giltighet. En fast politisk styrning utifrån förenklade
            analyser riskerar då paradoxalt nog att skada den eventuella positiva
            politiska innebörd den kanske kan visa sig ha. Därför är det så
            viktigt att eventuella missförhållanden på denna punkt vad gäller
            stöd till forskningen i Sverige så långt möjligt undanröjs i framtiden.
          </p>
          <p xml:id="i-Lf8XYKM5MczC5ePTMu4any">
            Trots detta kan vissa riktade stödåtgärder för försummad forskning
            med potential för framtiden ha stor legitimitet för att identifieras
            och styras av politiker. Det är sådan typ av forskning inom det
            medicinska området som denna motion handlar om. Analysen av varför
            riktat stöd vore vällovligt till försummad forskning av den typ
            som på ett bra sätt illustreras med bristerna i kunskap och behandlingsmetoder
            som gäller för syndromklustret dysregulation spectrum syndrome
            alternativt central sensitivity syndromes utgår från det stora
            och negligerade samhällsproblem som döljer sig om man nekar berörda
            patientgrupper att få sina sjukdomar och åtgärder eller behandlingar
            av dessa vederbörligt studerade bara för att de är nytillkomna
            eller ovanliga som diagnostiska entiteter.
          </p>
          <p xml:id="i-7Q4aqzxpL53K5iVZ1cVuzY">
            Här har politikerna ett särskilt ansvar att värna att offentliga
            forskningsresurser tillhandahålls, då möjligheter att få detta
            via gängse forskningsfinansiärer, offentliga eller privata, är
            undermåliga idag givet det regelverk som här förhärskar för prioritering
            av resurstilldelning.
          </p>
          <p xml:id="i-RTo1Umyp6dnxR37mHEeX7E">
            När denna typ av argument för riktat forskningsstöd förs fram
            så har tyvärr utskottet under riksmötet 2015/16 som avslagsmotivering
            följande rutinmässiga kommentar:
          </p>
          <p xml:id="i-RcRpd4uJadqWjx4xdvysnc">
            När det gäller motionsyrkanden om forskningssatsningar på mindre,
            avgränsade områden kan utskottet konstatera att dessa inte är
            en fråga för riksdagen att besluta om. De forskningsfinansierande
            myndigheterna har till uppgift att i konkurrens mellan forskare
            och forskargrupper besluta om finansiering av forskning. Det är
            också möjligt för lärosäten att själva initiera forskning inom
            dessa forskningsområden inom ramen för sina direkta forskningsanslag
            (2015/16:UbU17). Utskottet har även under förra riksmötet 2016/17
            behandlat en likalydande motion och valde då att avslå denna.
          </p>
          <p xml:id="i-8te8mbNc9XjJ72YDN2wZ6L">
            Men den håller inte givet det resonemang som förs i denna motion
            enligt ovan. Vi vill därför att utskottet med bifall till denna
            motion ger regeringen tillkänna att den bör ta till sig möjligheten
            att utanordna specifika prioriterade forskningsinsatser kring
            den framväxande terminologin dysregulation spectrum syndrome alternativt
            central sensitivity syndromes inom ramen för nyligen identifierade
            och troligen viktiga neuroimmunologiska folksjukdomar som ME/CFS
            och IBS.
          </p>
        </div>
        <div type="motSignatures">
          <list>
            <item xml:id="i-PBzjt1NGUK9mnjK4K9rmvh">
              Finn Bengtsson (M)
            </item>
            <item xml:id="i-TSNponanyxDTaYSzsruSo2">
              Amir Adan (M)
            </item>
          </list>
        </div>
      </div>
    </body>
  </text>
</TEI>
