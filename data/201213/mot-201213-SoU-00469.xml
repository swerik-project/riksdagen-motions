<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00469">
  <teiHeader>
    <fileDesc>
      <titleStmt>
        <title>Informationsplikten i smittskyddslagen</title>
        <author corresp="i-jzGaaesAq8sGFLrFKnaY8">av Olof Lavesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Informationsplikten i smittskyddslagen</title>
          <idno type="rdwebb">H002So469</idno>
          <rs type="number">So469</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So469/text</ref>
          <ref type="dokument_url_html">http://data.riksdagen.se/dokument/H002So469</ref>
          <ref type="dokumentstatus_url_xml">http://data.riksdagen.se/dokumentstatus/H002So469</ref>
          <ref type="doc">http://data.riksdagen.se/fil/0121276B-A0F1-4F15-9CED-0479C4C17CC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKZRyUJWZLNdrhw6YX9whG" type="signed"/>
        <correspContext corresp="i-BKZRyUJWZLNdrhw6YX9whG">
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction xml:id="i-3UN8VPfb3ddE19B6Z2h1sP" type="numbering">
          <date when="2012-10-05"/>
        </correspAction>
        <correspAction xml:id="i-JQH2wbSQcrTNPjc7H44fj7" type="submission">
          <date when="2012-10-04"/>
        </correspAction>
        <correspAction xml:id="i-PBGD8pnTcL9bACEWG2X2CY" type="transfer">
          <date when="2012-10-04"/>
        </correspAction>
        <correspAction xml:id="i-3euqSXsxdrk4eVc2kvyt7G" type="assigned"/>
        <correspContext corresp="i-3euqSXsxdrk4eVc2kvyt7G">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KbE7pZFTkSnaGTk5TtsDxX" type="motHeader"/>
      <div xml:id="i-DLQd2WU6z5LneXupxNvtuK" type="motBody">
        <div xml:id="i-KkAg82bcjEo4YdxJM8e1cF" type="motProposal" subtype="förslag">
          <head xml:id="i-6Qdty9JSnHHVBzgF8zMpBV">
            Förslag till riksdagsbeslut
          </head>
          <p xml:id="i-9y9wRAoeAfgSztvtSrzDTj">
            Riksdagen tillkännager för regeringen som sin mening vad som
            anförs i motionen om en översyn av smittskyddslagen vad avser
            den s.k. informationsplikten.
          </p>
        </div>
        <div xml:id="i-VeMZfwiaQLGN6giFGgyr9V" type="motContent">
          <head xml:id="i-33XJgS5waDPykfsRazzV9F" type="h1">
            Motivering
          </head>
          <p xml:id="i-5mGmQt1v38rPgfGxD95brN">
            Det är i år 30 år sedan det första fallet av hiv uppdagades i
            Sverige. Då spreds bilden av en sjukdom som enbart drabbade homosexuella
            män, med säker dödlig utgång. Idag vet vi bättre. I slutet av
            förra året levde ca 5 800 människor i Sverige med känd hivdiagnos
            och med behandlingskontakt inom svensk sjukvård, enligt Smittskyddsinstitutet.
            De allra flesta kan tack vare medicinska framsteg se fram emot
            ett långt och lyckligt liv, om än med ständig medicinering och
            behandling.
          </p>
          <p xml:id="i-EFDQJnkcSBSnb4LTCd3x3p">
            Även om vi idag vet betydligt mer så kan vi ändå se en svagt
            ökande trend av rapporterade fall av hivinfektion i Sverige sedan
            2003. Detta är bekymmersamt.
          </p>
          <p xml:id="i-E2Y4EVnFcA5f6VSRyuEdYY">
            Den offentliga debatten kring hivprevention har dessvärre inte
            alltid präglats av öppenhet, kunskap och upplysning. Ej heller
            lagstiftningen. Istället är det många gånger fördomar och rädsla
            som har fått styra.
          </p>
          <p xml:id="i-GBZVjbefhq7XxVNfc3zRJ2">
            År 1987 fattade räddhågsna politiker beslut om den så kallade
            bastuklubbslagen. I sin naivitet trodde man att man kunde begränsa
            hivspridningen genom att förbjuda offentliga sammankomster eller
            tillställningar i lokaler som var inredda eller utformade så att
            de kunde underlätta sexuella förbindelser. Som om det var den
            sexuella aktiviteten som var hotet och inte huruvida man skyddade
            sig själv och sin partner? Ändå skulle det dröja ända till 2004
            innan lagen kom att upphävas.
          </p>
          <p xml:id="i-VU6HUWvUij76KDsp9yEJb1">
            Bastuklubbslagen kan te sig löjeväckande idag. Men sanningen
            är att vi än idag har exempel där lagstiftning siktar bredvid
            målet och effekten snarare blir en stigmatisering av den hivsmittade
            än ett sätt att stoppa smittan från att spridas.
          </p>
          <p xml:id="i-RnreG2pMqsBysZQEKBC3a6">
            Ett sådant område som ofta lyfts är den informationsplikt som
            idag åvilar den hivsmittade. Enligt smittskyddslagen (2004:168)
            2 kap. 2 § andra stycket, samt 4 kap. 2 § punkten 5, föreligger
            idag skyldighet att informera sexualpartner om smittbärarskap.
            Samhället lägger härigenom ensidigt ansvaret för smittspridning
            på den redan smittade. Det är inte rimligt.
          </p>
          <p xml:id="i-FZeGJLbrfCfGF1SSGEcdev">
            Informationspliktens konsekvenser är problematiska ur flera perspektiv.
            Plikten att informera kan ställas mot det ansvar vi alla har att
            informera oss. Sex mellan två personer är inte bara den enes ansvar
            det är bådas. Skyddar sig gör man både för sin partners skull
            och sin egen.
          </p>
          <p xml:id="i-4MQyXC4JJ8trUMxf9i1Fu1">
            En seriös diskussion om informationsplikten har försvårats av
            återkommande skriverier om så kallade Hiv-män som medvetet haft
            sex med andra utan att skydda sig. Hivsmittan har skildrats som
            ett välriktat vapen mot oskyldiga människor. Men detta handlar
            om ett fåtal oansvariga personer, och det kommer tyvärr alltid
            att finnas de som inte tar ansvar för sina medmänniskor eller
            till och med vill dem illa. Mot sådana människor biter inte några
            lagar om informationsskyldighet.
          </p>
          <p xml:id="i-NTYkb2fexuPdq1cAVc3KFm">
            Den senaste tiden har dock debatten om informationsplikten blivit
            såväl bredare som mer nyanserad. Det är välkommet.
          </p>
          <p xml:id="i-5eoNHrR4Np67bhW75zaB6d">
            I smittskyddslagen 2 kap. 2 § första stycket anges:
          </p>
          <p xml:id="i-NuiPW8fcFhMNnsJjhiwnaf">
            Den som vet eller har anledning att misstänka att han eller hon
            bär på en smittsam sjukdom är skyldig att vidta de åtgärder som
            krävs för att skydda andra mot smittrisk.
          </p>
          <p xml:id="i-Mts3sHWHWW3h7hVYhPxnRv">
            Detta torde väl svara mot de krav som är rimliga att ställa på
            den som bär på en smittsam sjukdom, även om den kan anses som
            allmänfarlig.
          </p>
          <p xml:id="i-KpfAxm6kBdT6gN9EN9TfCm">
            Det finns all anledning att se över informationsplikten i dess
            nuvarande utformning. Det bör utredas huruvida informationsplikten
            ska avskaffas, alternativt omformuleras, samt vilka andra åtgärder
            som bör vidtagas för att tydliggöra den enskildes ansvar att förebygga
            smittspridning.
          </p>
        </div>
        <div xml:id="i-RWoj8BtBJVmwc63oJhgEK" type="signatureBlock">
          <list xml:id="i-NYBUcamVvxYypieJM5XEZG">
            <item xml:id="i-JwP7di4Si4MqdckQXC2kWB" who="i-jzGaaesAq8sGFLrFKnaY8" type="signature">
              Olof Lavesson (M)
            </item>
          </list>
        </div>
      </div>
    </body>
  </text>
</TEI>
