<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00004">
  <teiHeader>
    <fileDesc>
      <titleStmt>
        <title>med anledning av prop. 2013/14:25 Infrastrukturavgifter på väg och elektroniska vägtullssystem</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:25 Infrastrukturavgifter på väg och elektroniska vägtullssystem</title>
          <idno type="rdwebb">H102T4</idno>
          <rs type="number">T4</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T4/text</ref>
          <ref type="dokument_url_html">http://data.riksdagen.se/dokument/H102T4</ref>
          <ref type="dokumentstatus_url_xml">http://data.riksdagen.se/dokumentstatus/H102T4</ref>
          <ref type="doc">http://data.riksdagen.se/fil/16297C56-BCE8-47CD-B68B-61F086783670</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Kyg35XENuDRH9dEYnof5B" type="basedOn"/>
        <correspContext corresp="i-9Kyg35XENuDRH9dEYnof5B">
          <ref>Proposition 2013/14:25</ref>
        </correspContext>
        <correspAction xml:id="i-RwBtzZXgTs6FJAwP2No1Ck" type="signed"/>
        <correspContext corresp="i-RwBtzZXgTs6FJAwP2No1Ck">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-SwCG7qehtiZEoxQcEgSRCW"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction xml:id="i-6dwbBcLRiaDvCtzDWuxF1i" type="referral">
          <date when="2013-11-06"/>
        </correspAction>
        <correspAction xml:id="i-4fSghmeBqZgZFUj58YwxCt" type="referral">
          <date when="2013-11-06"/>
        </correspAction>
        <correspAction xml:id="i-6xBLm6coDuZSFc5gLQxD39" type="dismissal">
          <date when="2013-11-05"/>
        </correspAction>
        <correspAction xml:id="i-MpzV4fYgBze5cfwLXhm9VH" type="dismissal">
          <date when="2013-11-05"/>
        </correspAction>
        <correspAction xml:id="i-ANK27KwB4XsGmNWGqevsfZ" type="submission">
          <date when="2013-10-29"/>
        </correspAction>
        <correspAction xml:id="i-Ly7owkahZSFxEbwZiaqxdi" type="transfer">
          <date when="2013-10-29"/>
        </correspAction>
        <correspAction xml:id="i-FuhVqLyE8vKdE78fac8T2d" type="assigned"/>
        <correspContext corresp="i-FuhVqLyE8vKdE78fac8T2d">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VtR45XdQsmGmJ6WSRJz5xj" type="motHeader"/>
      <div xml:id="i-QKiQEqM1G2QoWsgyW268z" type="motBody">
        <div xml:id="i-4yaRKLntniLAi8KpdAKf8r" type="motSummary">
          <head xml:id="i-DQ3PyQeAsre6pWDGn2fQi5">
            Inledning/sammanfattning
          </head>
          <p xml:id="i-YMu7mQbDdkoAWVqeUchzKG">
            Trots att regeringen inte löst frågan om trängselskatt och vägtullar
            i form infrastrukturavgifter för utländska fordon och dessutom
            brutit avtal med Sundsvalls kommun och Motala kommun går man fram
            med en proposition. Det är omöjligt för oss att ta ställning till
            propositionen så länge dessa frågor inte är lösta. Vi anser att
            riksdagen ska avslå propositionen och att regeringen ska återkomma
            till riksdagen med en ny proposition när dessa frågor är lösta.
          </p>
          <p xml:id="i-K4pCmEVZFDG1VpUzu9RqeS">
            I regeringens proposition föreslås två nya lagar, lagen om infrastrukturavgifter
            på väg och lagen om elektroniska vägtullsystem samt följdförändringar
            av ett antal befintliga lagar. Genom lagen om infrastrukturavgifter
            införs EU:s Eurovinjettdirektiv i de delar som rör vägtullar i
            form av infrastrukturavgifter. Lagen om elektroniska vägtullssystem
            ersätter befintlig lag med samma namn från 2007. Den nya lagen
            innehåller EU-regler om harmonisering av utrustning för elektroniska
            vägtullssystem inom hela EU.
          </p>
          <p xml:id="i-EPHWNbVR6xyKrz7W8vwemC">
            Riksdagen har beslutat om trängselskatt för utländska fordon
            både 2010 och 2011.
          </p>
          <p xml:id="i-PnzPn5kzjgJ55ZrNZPpC43">
            Trots detta förhalar regeringen frågan ytterligare.
          </p>
          <p xml:id="i-9xChLLMS4pg2HAxjJ9bysE">
            Vi ser betydande problem med regeringens proposition. Finansieringslösningarna
            för broarna i Sundsvall och Motala gör att staten bryter ingångna
            avtal med kommunerna. Regeringen verkar heller inte ha noterat
            uttalanden från EU-kommissionen om att Eurovinjettsamarbetet inom
            EU sannolikt görs om eller försvinner inom några få år.
          </p>
          <p xml:id="i-4jRcgYR8UoRSnboA1aQqdn">
            Då propositionen inte ger någon hållbar lösning på frågorna om
            statens avtal med Motala kommun och Sundsvalls kommun samt inte
            kommer med förslag på att utländska fordon ska betala vare sig
            vägtullsavgifter eller trängselskatt yrkar vi på att riksdagen
            avslår propositionen. Det handlar både om att kommunerna ska kunna
            lita på staten som avtalspart samt att värna konkurrensneutraliteten
            mellan svenska och utländska åkerier. Sveriges Kommuner och Landsting
            har meddelat att om propositionen går igenom får man rekommendera
            kommunerna att inte sluta några avtal med staten.
          </p>
        </div>
        <div xml:id="i-GBa89G84BDVs81rJVxHY8f" type="motProposal" subtype="förslag">
          <head xml:id="i-KUWcchtCN8VhNGgXKEajUy">
            Förslag till riksdagsbeslut
          </head>
          <list xml:id="i-2P3QLWhZKEQChGjztqx5R7" style="ol">
            <item xml:id="i-BiNMYvss67DZJYW9YFB9Cv">
              Riksdagen avslår regeringens förslag i proposition 2013/14:25.
            </item>
            <item xml:id="i-6u4XXT2sa7rbRr9hwQrBic">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med en ny proposition som innebär att de tidigare ingångna avtalen
              mellan staten och Motala kommun och Sundsvalls kommun när det
              gäller broarna över Motalaviken och Sundsvallfjärden hålls.
            </item>
            <item xml:id="i-4TNvbw5EddCukE5ytGbPk2">
              Riksdagen tillkännager för regeringen som sin mening vad som
              anförs i motionen om att regeringen snarast ska återkomma med
              en ny proposition till riksdagen så att trängselskatt för utländska
              fordon kan införas omgående.
            </item>
            <item xml:id="i-SUBBSEP5AZ6xeNhTapnrqK">
              Riksdagen tillkännager för regeringen som sin mening vad som
              anförs i motionen om att regeringen ska återkomma med en ny proposition
              till riksdagen för att vägtullar i form av infrastrukturavgifter
              ska betalas även av utländska fordon.
            </item>
          </list>
        </div>
        <div xml:id="i-Ue94Edmcu7cHA6y2RrYwao" type="motContent">
          <head xml:id="i-FHAMoHbvdK7yewJUFnyzBX" type="h1">
            Regeringens brutna avtal när det gäller medfinansieringsavtal
            med Sundsvalls kommun och Motala kommun
          </head>
          <p xml:id="i-MW4Jz69tB4nKpfFLYexuh2">
            Propositionen har bäring på två aktuella infrastrukturprojekt.
            Den nya bron i Sundsvall över Sundsvallsfjärden och den nya bron
            i Motala över Motalaviken.
          </p>
          <p xml:id="i-DSituwMsj6q1Y8pRan5qv">
            I fallet Sundsvall så träffade Sundsvalls kommun 2009 ett avtal
            med Trafikverket om medfinansiering av en ny bro på E4 över Sundsvallsfjärden
            med 250 miljoner kronor. Syftet med att kommunen satsade pengar
            i ett statligt projekt var att tidigarelägga byggandet av bron.
            Kommunen ville av miljö- och framkomlighetsskäl styra bort den
            tunga genomfartstrafiken från stadens centrum. Enligt avtalet
            skulle en broavgift tas ut av den tunga trafik som kör över den
            nya bron. Personbilar skulle vara avgiftsbefriade.
          </p>
          <p xml:id="i-VHGECZk7sWGB5QC9quqN8L">
            I samband med beredningen av infrastrukturpropositionen, som
            lades fram för riksdagen hösten 2012, uppkom att det saknas finansiering
            för projektet i sin helhet och därför har Trafikverket, på regeringens
            uppdrag, föreslagit en avgift även för persontrafiken med hänvisning
            till Eurovinjettdirektivet. Detta direktiv fanns redan vid tidpunkten
            när avtalet undertecknades och stadgar att lastbilar inte ska
            subventionera annan trafik, utan endast stå för sina egna kostnader.
          </p>
          <p xml:id="i-CBNysGxwsgCfcNrVfMSSgc">
            På samma sätt bygger man i Motala en ny bro över Motalaviken
            för att få bort genomfartstrafiken från centrum. Staten har krävt
            en medfinansiering av Motala kommun på 100 miljoner kronor samt
            investeringar i bl.a. gång- och cykelvägar. I avtalet från 2009
            om medfinansiering stadgas att personbilar ska betala 10 kronor
            per resa och tyngre trafik 100 kronor. Ett tak finns för personbilstrafiken
            på 100 kronor totalt. Med regeringens proposition höjs avgiften
            och taket tas bort.
          </p>
          <p xml:id="i-LNfv8rzUR43UmTTTm4r7LF">
            Det är inte acceptabelt att regeringen bryter ingångna avtal
            i efterhand. För kommunerna är det viktigt att av miljöskäl minska
            biltrafiken i stadens centrum. En broavgift för persontrafiken
            i Sundsvall eller en höjd avgift i Motala riskerar att motverka
            denna ambition.
          </p>
          <p xml:id="i-JpCV8RPByM6DTFL3j7sqqK">
            Regeringen har beslutat att använda sig av medfinansieringsprincipen
            för att få i gång angelägna byggprojekt snabbare. Nu försöker
            de lägga ett större finansiellt ansvar på kommunerna. Detta har
            kraftigt kritiserats av bl.a. Sveriges Kommuner och Landsting
            som menar att kommunerna ska kunna lita på att ingångna avtal
            med staten gäller. Även Riksrevisionen har i två rapporter kritiserat
            regeringen för upplägget kring medfinansiering.
          </p>
          <p xml:id="i-Qb38guv4U8psCcbdFve8FB">
            Byggande av vägar, järnvägar och annan nationell infrastruktur
            är ett statligt ansvar. Det är rimligt att staten ska ansvara
            för investeringar, drift och underhåll av de nationella stråken.
            Kommuner eller regionen ska endast i undantagsfall delta i finansieringen,
            eftersom deras huvuduppgift är att ansvara för skola, vård och
            omsorg. När avtal om medfinansiering sluts måste de vara bindande
            för båda parter och präglas av förutsägbarhet.
          </p>
          <p xml:id="i-XdUoD37u722mYrQEbTBoUv">
            Vi socialdemokrater noterar att Eurovinjettsamarbetet, som bygger
            på tidsbaserade avgifter, blir allt lösare. I dag gäller Eurovinjettsystemet
            på det svenska motorvägsnätet samt hela E10, E12 och E14 och delar
            av E4, E22 och E65.
          </p>
          <p xml:id="i-DBFzP2xG8cqupcPimjYYsW">
            I dag deltar Belgien, Nederländerna, Luxemburg, Danmark och Sverige
            i Eurovinjettsamarbetet.
          </p>
          <p xml:id="i-Es3aCFn92yc6MsjRyfwCXu">
            EU-kommissionen har nyligen beskrivit det tidsbaserade Eurovinjettsystemet
            som dåligt fungerande och omodernt. Systemet är krångligt och
            avståndsbaserade avgifter är bättre än tidsbaserade menar kommissionen.
            Sannolikt kommer EU-kommissionen inom en snar framtid föreslå
            att dagens Eurovinjettsystem avskaffas eller ändras. Troligtvis
            kommer fler medlemsländer att följa Tyskland och Frankrike som
            har avståndsbaserade avgifter. Ytterligare länder med avståndsbaserade
            avgifter är Polen, Tjeckien, Slovakien, Ungern och Österrrike.
          </p>
          <head xml:id="i-VXNMv7XZEqyaXj1aNfXb3E" type="h1">
            Trängselskatt och infrastrukturavgifter
          </head>
          <p xml:id="i-TtrrxmJW1tt4bJZbhQs7SD">
            Propositionen tar också upp om utlandsregistrerade fordon ska
            betala vägtullsavgifter i Sverige. Vi socialdemokrater har länge
            drivit i riksdagen att utländska fordon ska betala trängselskatt.
            Det handlar om konkurrensneutralitet mellan svenska och utländska
            åkerier. Frågan om trängselskatt för utländska fordon har fastnat
            på Finansdepartementet. Riksdagen beslutade om frågan både 2010
            och 2011. Det är angeläget att frågan snarast får en lösning.
            Enligt Vägtullsutredningens slutbetänkande som publicerades i
            februari 2013 finns de tekniska förutsättningarna på plats för
            att utländska fordon ska kunna betala trängselskatt. Utredningen
            föreslog att regeringen omgående skulle lämna en proposition till
            riksdagen i frågan. Detta för att trängselskatt för utländska
            fordon skulle kunna införas den 1 januari 2014.
          </p>
          <p xml:id="i-T2tUAXChaYqFTNMQHutLXQ">
            Regeringen vill att frågan om trängselskatt för utländska fordon
            ska lösas gemensamt med frågan om infrastrukturavgifter för utländska
            fordon utöver Eurovinjettavgiften. Vi ser en stor risk att detta
            försenar införandet av trängselskatt för utländska fordon ytterligare.
            Det visar att regeringen inte tar frågan om den illojala konkurrensen
            inom åkeribranschen på allvar. Självklart innebär även trängselskatt
            för utländska fordon också ökade skatteintäkter, mindre trängsel
            och lägre miljö- och klimatpåverkan.
          </p>
          <p xml:id="i-Ly3YPpVNz5p12xamNgXMDf">
            Det är viktigt att utländska fordon ska betala vägtullar i form
            av infrastrukturavgifter men frågan om trängselskatt är så viktig
            att det måste gå att lösa dessa frågor i två steg alternativt
            samtidigt på kort tid.
          </p>
        </div>
        <div xml:id="i-JxWTCszy65J9oUtBBZnCBr" type="signatureBlock">
          <list xml:id="i-VwvVAHxFoPry4V1qZU5kSJ">
            <item xml:id="i-GxwEHRguVLpyC2ScyLMZ3h" type="signature">
              Anders Ygeman (S)
            </item>
            <item xml:id="i-BBgvDQfu2Vj1FU7H1EngPi" type="signature">
              Monica Green (S)
            </item>
            <item xml:id="i-MuS9Peq7Te8aD5ZgrENUhB" type="signature">
              Lars Johansson (S)
            </item>
            <item xml:id="i-GpMfmb6QbJVaimuvNfNgbh" type="signature">
              Lars Mejern Larsson (S)
            </item>
            <item xml:id="i-KDAEFm21DyRBSt8UuRk872" type="signature">
              Leif Pettersson (S)
            </item>
            <item xml:id="i-Y5DF3X7Bm1hix2pV2utTvH" type="signature">
              Suzanne Svensson (S)
            </item>
            <item xml:id="i-KBkmDLwN8Lchyngb3MuKSF" type="signature">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
