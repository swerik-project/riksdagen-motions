<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_287/mot_200506_MJ_287-0001.pdf"/>
      <div type="motHeader" xml:id="i-ShQyX3HGbPBmXwUswfbNeT">
        <div type="motTitle" xml:id="i-RnhMvxV3PHycnasZMAGnW8"/>
        <div type="motSubmissionInfo" xml:id="i-CmNzypuwh3YyP4rnHCDoDJ"/>
      </div>
      <div type="motBody" xml:id="i-HoVsK5T6EoytG8iDm5bFGC">
        <div xml:id="i-VHfHcuMmBSm9wjnUJhmtgx">
          <p xml:id="i-KASQQ3KAXHAAtaF64LZqoQ">
            2005/06 mnr: MJ287 pnr: m1486
          </p>
          <p xml:id="i-WpMiWeH52J3d7oF8mRJ2jQ">
            Motion till riksdagen 2005/06:MJ287
          </p>
          <p xml:id="i-Hn4xKftrYQS6n7zDbxevKF">
            av Krister Hammarbergh (m)
          </p>
          <p xml:id="i-CTvQivfxsucvSU7Amk6r1B">
            Förstärkt regionalt inflytande över älgförvaltningen
          </p>
          <p xml:id="i-CZBGFNMuvfAYm4VeRZcv3R">
            Förslag till riksdagsbeslut
          </p>
          <p xml:id="i-JNjP9eV5kCdwpb3eeFbpjr">
            Riksdagen tillkännager för regeringen som sin mening vad i motionen
            anförs om att ta bort regleringen som förhindrar länsstyrelserna
            att besluta om jakttider för älg som understiger 70 dagar.
          </p>
          <p xml:id="i-UNPyqYkXiK3C4cBpuHtkoo">
            Motivering
          </p>
          <p xml:id="i-H59ScofKSpPzZzW7AUKYEx">
            Dagens förvaltning av älgstammen bygger till stor del på lokalt
            och regionalt inflytande. Registrering av jaktområden hanteras
            av länsstyrelserna. Även tilldelningen av älg beslutas av länsstyrelserna,
            utom i de fall området är ett s.k. älgskötselområde som själva
            beslutar om tilldelning utifrån en älgförvaltningsplan. Länsstyrelserna
            beslutar också om jakttiden i så motto att de får besluta om avslutning
            av jakten samt eventuellt jaktuppehåll för de nordliga länen där
            älgjakten startar i september. Tilldelningen bygger på synpunkter
            från lokala samråd mellan markägare och jägare samt synpunkter
            från länets viltvårdsnämnd. Trots de alltmer uttalade intentionerna
            att förvaltningen ska ske lokalt och regionalt så har regeringen
            ändå begränsat möjligheterna för länsstyrelserna att besluta om
            jakttider för älg som understiger 70 dagar. Ett undantag finns
            och det är för renskötselområdet ovanför lappmarksgränsen i Norr-
            och Västerbotten samt på renbetesfjällen i Jämtland där länsstyrelserna
            kan besluta om kortare jakttid om det behövs på grund av renskötseln
            eller klimatförhållanden. Denna möjlighet att själva besluta om
            lämpliga jakttider borde vara fri för länsstyrelserna över hela
            länsområdet om det finns en uttalad vilja för detta från de lokala
            samråden av jägare och markägare och efter hörande med viltvårdsnämnden
            i länet. Det centrala direktivet om minst 70 dagars älgjakt under
            en eller flera perioder tar ingen hänsyn till klimat, dagslängd
            eller problem med
          </p>
          <pb facs="riksdagen-motions-pdf/data/200506/mot_200506_MJ_287/mot_200506_MJ_287-0002.pdf"/>
          <p xml:id="i-TZr7gCtMhHyMRhEQTpVYXz">
            2005/06:MJ287
          </p>
          <p xml:id="i-LsJkpvDTsfrMX3uytjfR9k">
            älgförvaltning i områden med stora årstidsvandringar. Det finns
            anledning att ta bort de sista resterna av en central styrning
            över älgjakten eftersom denna inte tar hänsyn till de regionala
            skillnader som finns i landet. Eftersom länsstyrelsen är den myndighet
            som har ansvaret för älgförvaltningen i övriga frågor bör också
            frågan om jakttidens längd vara en fråga som länsstyrelsen har
            att besluta över.
          </p>
          <p xml:id="i-TimNcgYCzAUNxE6MuNEYFW">
            Stockholm den 29 september 2005
          </p>
          <p xml:id="i-NppxSf7tCAJpa3D7Gov2P1">
            Krister Hammarbergh (m)
          </p>
        </div>
      </div>
    </body>
  </text>
</TEI>
