<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-b-ak--00261">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-001.pdf"/>
      <div xml:id="i-YDfKJE6VDqT3rK2YzFUyvD" type="motHeader">
        <div xml:id="i-BMWX2uGyYg8MR6QxZffPr6" type="motTitle"/>
        <div xml:id="i-7EtiFpuX19StZ543R8XsJT" type="motSubmissionInfo"/>
      </div>
      <div xml:id="i-SPhBX1ms3AXSG2JVs3J9nE" type="motBody">
        <div xml:id="i-3xYUap3NU8xn18Rwgt2uKc">
          <p xml:id="i-PYsvoGRYH7WEttuWPgDt8S">
            Motioner i Andra kammaren, Nr 261. 1
          </p>
          <p xml:id="i-A4KyffqQkhtF7YCCkv2NXk">
            Nr 261.
          </p>
          <p xml:id="i-NSyAxeVo5tVfhG3XgPNrcJ">
            Av herr Hildebrand, i anledning av Kungl. Maj:ts propositioner,
            nr 254—256 med förslag till förordning angående stats- monopol
            å tobakstillverkningen i riket m. m.
          </p>
          <p xml:id="i-XqadsLM2EjRvGRJ96s1Zod">
            Förslaget om tobaksmonopol framkallar den principiellt viktiga
            frågan om monopolisering av näringar. Hur viktig den ansetts vara,
            framgår bl. a. av följande stadgande i regeringsformen, $ 60:
            »Ej häller må konungen statens inkomster förpakta eller, till
            vinning för sig och kronan eller enskilda personer och korporationer,
            några monopolier fastställa.» Av dessa ord har dragits den slutsatsen,
            att statsmakterna icke utan föregående ändring av grundlagen kunna
            besluta monopol, men denna åskådning torde ej vara hållbar. Staten
            har sålunda monopoli- serat telegrafväsendet, och enskild konkurrens
            med statens postbefodran blev för en del år sedan efter kort tid
            omintetgjord. 9Stadgandet torde endast avse en begränsning i konungens
            ekonomiska lagstiftningsmakt, och riktigast är därför antaga att
            statsmakterna äga full rätt att fatta beslut om monopols upprättande.
            Frågor härom måste bedömas företrädesvis ur administrativa och
            ekonomiska synpunkter. Telegrafväsendet bör monopoliseras ur admi-
            nistrativ kontrollsynpunkt; likaså postväsendet. Sådana fall äro
            tänk- bara, där även eljes huvudsyftet med monopoliseringen är
            av helt annan än ekonomisk natur; om totalförbud emot alkoholhaltiga
            drycker mot förmodan en gång skulle varda beslutat, kunde man
            tänka sig att staten mono- poliserade fabrikationen för att underlätta
            övergången; här uppstode ett monopol av säregna grunder. Flertalet
            statsmonopol tillkomma emeller- tid av statsfinansiella skäl,
            och innebörden av ett monopols upprättande är vanligen att enskilda,
            som upparbetat en näringsgren till att bliva Bihang till senare
            riksdagens protokoll 1914. 4 saml. 118 häft. (Nr 261—262) 1
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-002.pdf"/>
          <p xml:id="i-X8rGkNqHMfrwxgYP8chn5f">
            2 Motioner i Andra kammaren, Nr 261.
          </p>
          <p xml:id="i-VfiAapKvXCY4nr5BgZuvhk">
            vinstgivande, av staten förbjudas fortsätta och att staten i
            stället över- tager näringen för att tillgodoräkna sig vinsten.
            Monopolisering är en skäligen krass och skäligen hårdhänt åtgärd
            från statens sida, vilken icke gärna kan undgå att på det kännbaraste
            skada enskildas fullt rätt- mätiga intressen. Syftet med ett eventuellt
            tobaksmonopol är rent fiskaliskt. Rege- ringen anser att tobaksfabrikationens
            monopolisering är lämpligaste medlet att av tobaken tillföra staten
            stora inkomster och påyrkar där- för förbud emot den fria enskilda
            driften. Att av blott statsfinansiella skäl upprätta monopol,
            är icke tilltalande, men kan dock i vissa fall försvaras. Den
            moderna staten får allt större behov av inkomster, och ytterst
            är det landets näringar, den skapande produktionen, som skall
            lämna dem; det kan då vara tänkbart att monopoliseringen av någon
            icke central näring kan för näringslivet i dess helhet vara mindre
            farlig än påläggande av nya eller ökade skatter med motsvarande
            inkomst- resultat för staten. Detta dock rent undantagsvis. Av
            vad jag redan anfört, torde framgå, att varje monopolfråga är
            svårbedömd och ömtålig. Ju högre inkomster det är meningen tillföra
            staten, dess större skada torde i regel tillfogas enskilda. I
            många fall kan denna skada vara mera betydande ur det allmännas
            synpunkt än den fördel staten skulle erhålla; monopoliseringens
            nationalekonomiska innebörd bör fördenskull noga beaktas. Till
            de statsfinansiella och privatekonomiska synpunkterna vid frågans
            bedömande komma även nationalekonomiska. De privatekonomiska skälen
            få icke ensamma bli utslagsgivande, även om de noga böra uppmärksammas,
            ty i så fall skulle varje mono- polisering omöjliggöras, vilket
            icke synes mig vara riktigt. I förgrun- den komma de statsfinansiella
            och nationalekonomiska, av vilka de senare äro de viktigaste.
            Sunda statsfinanser måste nämligen grundas på en sund folkekonomi,
            vilken icke bör allvarligt skadas genom några olämpliga åtgärder
            för ökande av statens inkomster. Sådant hämnar sig lätt, även
            statsfinansiellt. Jag vill precisera vad jag hittills anfört sålunda,
            att statsmakterna äga full konstitutionell rätt att upprätta monopol
            och att sådana i undan- tagsfall kunna upprättas av blott statsfinansiella
            skäl. Såsom bestämt villkor bör emellertid fordras, att nationalekonomiska
            intressen ej därvid trädas för nära på sådant sätt att den statsfinansiella
            fördelen blir liten i jämförelse med den nationalekonomiska skadan.
            Man skulle — rent praktiskt-politiskt — kunna kläda denna sats
            i orden, att statsmonopol böra av finansiella skäl ifrågakomma
            endast om säregna
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-003.pdf"/>
          <p xml:id="i-HLKbrG5Nn8rNb4YMLA66j9">
            Motioner i Andra kammaren, Nr 261. 3
          </p>
          <p xml:id="i-E3t5ojc5ED38YmcZLNywrR">
            förutsättningar förefinnas och någorlunda motsvarande inkomster
            för staten icke kunna åstadkommas på ett i näringsfriheten och
            närings- livet mindre ingripande sätt. Vägandet av den nationalekonomiska
            påföljden emot den stats- finansiella nyttan är varje statsmonopolfrågas
            centrala punkt. Blir resultatet att övervägande t. o. m. en nationalekonomisk
            fördel kan uppnås, på samma gång staten får ökade inkomster, så
            bör monopolet utan tvekan genomföras, ehuru naturligtvis under
            hänsynstagande till berättigade privatekonomiska intressen. Skulle
            man åter finna, att en nationalekonomisk skada uppstår, men att
            den kan uppvägas av den statsfinansiella fördelen, så kan tvekan
            uppstå om beslutet. Om däremot den nationalekonomiska skadan måste
            anses så allvarlig att statens fördel i jämförelse därmed blir
            mera obetydlig, bör monopolisering icke alls ifrågakomma. Det
            är givetvis svårt att angiva all den nationalekonomiska skada,
            som kan uppkomma genom monopolbildning, och jag nöjer mig därför
            med att påpeka att sådan skada uppstår bland annat då staten monopoliserar
            viss näring och sedan sköter driften illa och oekonomiskt; då
            monopoliseringen i högre grad verkar skrämmande, nedstämmande
            och förlamande på andra näringar, vilka kunna befaras i framtiden
            bli utsatta för nya monopolsträvanden; då monopoliseringen genomföres
            på ett olämpligt sätt, till exempel med så illa beräknade eller
            otillräckliga ersättningar till de närings- idkare, vilka icke
            tillåtas fortsätta sin näring, att deras berättigade in- tressen
            icke tillgodoses och att en stark känsla av osäkerhet och rätts-
            löshet utbreder sig till andra grupper näringsidkare, samt då
            i övrigt övergången till monopoldriften anordnas så ovarsamt att
            personer, vilka endast indirekt beröras av monopoliseringen, lida
            svårare skada därav eller eventuellt åsamkas ekonomisk ruin. Dessa
            satser leda till uppställande av följande bestämda krav på monopolisering:
            1. Monopoldriften bör skötas ekonomiskt och i övrigt på ett lämpligt
            och affärsmässigt sätt. 2. Vid monopolets genomförande och tillämpning
            bör minsta möjliga intrång göras på näringsfrihetens område. 3.
            Näringsidkare eller andra personer, vilka genom monopolise- ringen
            lida intrång i sin näring eller tillfogas direkt skada, böra erhålla
            fullt tillräckliga ersättningsbelopp, svarande emot intrångets
            eller skadans art och omfattning. Ersättningsbeloppen och grunderna
            för deras ut-
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-004.pdf"/>
          <p xml:id="i-XN7DGFbNexU9SiTnioUXiD">
            4 Motioner i Andra kammaren, Nr 261.
          </p>
          <p xml:id="i-6FJ4mQk25Z45QJG5YXBECB">
            gående böra bestämmas efter undersökning, vid vilken näringsidkarne
            själva få genom ombud vara representerade. 4. vergångsbestämmelserna
            böra vara väl genomtänkta, så att icke onödig skada tillfogas
            enskilda personer eller grupper av personer. Jag vill då tillse,
            i vad mån dessa enligt min mening ofrån- komliga krav kunna anses
            vara uppfyllda i det kungl. förslaget. Garantier för affärsmässig
            drift skulle enligt det kungl. förslaget ligga i anordningen med
            ett förvaltningsbolag, där både staten och en- skilda vore delägare;
            »därigenom», säger finansministern (sid. 47), »torde det bliva
            möjligt icke blott att undvika den med statsmonopolet i dess av
            kommitterade föreslagna form förenade olägenheten av en statens
            direkta företagareverksamhet på ett stort industriområde utan
            även att på ett vida mer effektivt sätt, än om den för tillämpningen
            av skatte- systemet nödiga koncentrationen åstadkommits på privat
            väg, till statens bästa utnyttja det privata initiativet och det
            personliga affärsintresset». Hälftenbolagets berättigande skulle
            sålunda sökas i den ökade möjligheten att betrygga en ekonomisk
            och fullt affärsmässig skötsel av monopolet. Anordningen torde
            nog erbjuda vissa fördelar framför direkt statsdrift; åtminstone
            har man i Tyskland gjort goda erfarenheter med blandad kommunal
            och enskild drift. Det egendomliga är blott, att finansministern
            synes själv vara misstrogen emot enskildas deltagande i skötseln.
            Å sid. 68 söker han »garantien mot tobaksvarornas oskäliga fördyring
            eller andra missförhållanden vid varornas prissättning» och finner
            den, icke hos den enskilda, i monopoldriften indragna affärsskick-
            ligheten och dess representanter i bolagets ledning, utan i de
            av Kungl. Maj:t utsedda styrelseledamöterna, vilka »bliva i tillfälle
            att i de fall, då sådant kan befinnas nödigt, vid handhavandet
            av bolagets angelägen- heter på ett verksamt sätt tillvarataga
            statens och det allmännas intresse samt över huvud taget verka
            för driftens centralisering och bolagets rationella skötsel» (!)
            Samma uppfattning går igen å sid. 72—73, där handlandenas väntade
            farhågor för oskäliga arbetsbestämmelser bemötas med hänvisningar
            till de av staten utsedda styrelseledamöterna, vilka med användande
            av ordförandens utslagsröst »alltid kunna förskaffa sig majoritet
            i styrelsen» och givetvis äro ansvariga för att bolaget icke låter
            några maktmissbruk komma sig till last. Det enskilda affärsintresset
            och enskildas affärsskicklighet tagas med för att få monopoldriften
            rationellt skött, men garantien för rationell skötsel ligger hos
            de av staten utsedda styrelseledamöterna — i denna logiska saltomortal
            utmynnar det framlagda resonemanget. Det före- faller mig emellertid
            som om anordningen med hälftenbolag skulle lämna
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-005.pdf"/>
          <p xml:id="i-BuXSH69RJxtRMAc34QjrXK">
            Motioner i Andra kammaren, Nr 261. 5
          </p>
          <p xml:id="i-Gop1NBCyoLiMK6PnK8ZtpJ">
            en viss garanti för rationellare skötsel än med statsdrift. Det
            första av de uppställda kraven torde därför vara i någon mån fyllt.
            Det andra kravet innebar att minsta möjliga ändring bör göras
            1 näringsfriheten. Ur denna synpunkt finner jag det alldeles riktigt,
            att tobaksodling och handel principiellt få behålla sin gamla
            frihet. Skada blott att den i den kungl. propositionen medgivna
            näringsfriheten faktiskt är vida mera inskränkt än vad som framgår
            av det vackra talet om odlingens, om handelns frihet. Den uppfattning
            av frihet, som fram- lägges 1 propositionen, är så besynnerlig
            att den bör närmare belysas. Odlingen är fri och den nödvändiga
            kontrollen bekostas i regel av monopolbolaget. Därifrån göres
            dock ett undantag som ställer hela odlingsfriheten i egendomlig
            dager. I överensstämmelse med vad kom- mittén tidigare föreslagit,
            påyrkar finansministern att inom län, där icke tobak odlas å minst
            fem hektar, odlarna själva få vidkännas kontroll- kostnaden i
            förhållande till odlingens storlek. Man har skäl antaga, att tobaksodlingen
            inom sådana län icke är synnerligen lönande, ehuru den dock är
            möjlig; ; man kan förutsätta att odlarne där äro Jämförelse- vis
            svaga. Och på dem läggas kontrollkostnaderna, men icke på deras
            starkare konkurrenter! Om alla odlare skulle bekosta kontrollen,
            bleve konkurrensen åtminstone likartad och råtobaken borde komma
            att betalas med inräknande av kontrollkostnad i priset. Nu däremot
            skulle det vanliga priset avse råtobaken utan kontrollkostnaden
            medräknad, eftersom monopolbolaget i flertalet fall skulle själv
            bestrida densamma; de svagare odlarne få ett pris för sin vara,
            beräknat utan hänsyn till kontrollkostnaden, ehuru de få erlägga
            denna kostnad. Vad är detta annat än att inom stora delar av landet
            omöjliggöra en tobaksodling som icke är konkurrenskraftig på grund
            av ojämnheter 1 kostnader? Odlingen är så långt ifrån »fri&gt;,
            att den tvärtom blir möjlig blott inom vissa län. Det hade naturligtvis
            varit riktigare att Kungl. Maj:t föreslagit direkt förbud för
            vissa odlingar, om så skulle vara nödvändigt, och beräknat någon
            ersättning åt odlarne än att på en omväg slå ihjäl eller omöjliggöra
            dessa odlingar utan ersättning, under förebärande att odlingen
            är »fri». Samma underliga begrepp om näringsfrihet kommer Tram
            i fråga om importörernas behandling. Tobakskommittén föreslog
            år 1911 att endast monopolet skulle få "driva importhandel för
            försäljning och att importörer av tobaksvaror skulle få en ersättning
            av intill 2'/; gånger medelhandelsvinsten. I det nu framlagda
            förslaget angives handels- importen vara fri, och någon ersättning
            till importörerna förekommer därför icke. En närmare granskning
            av importfrihetens natur ger emeller- tid ett överraskande resultat.
            Importören skall betala importvaran och
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-006.pdf"/>
          <p xml:id="i-7CfFoX4AwaZb9c583MsT4D">
            6 Motioner i Andra kammaren, Nr 261.
          </p>
          <p xml:id="i-HZjQkhhssGiUshgMFeE4zJ">
            erlägga tull och skatt samt dessutom till monopolet lämna ett
            belopp motsvarande vad monopolbolaget pålägger tobaksvaran med
            samma pris- kurauvtpris för täckande av sina omkostnader och vinst.
            Monopolbolaget skulle naturligtvis bliva landets störste importör,
            och man bör förden- skull tänka sig in i hur konkurrensen skulle
            gestalta sig mellan bolaget och enskild importör. Båda införa
            cigarrer av samma kvalité och samma inköpspris. Monopolet lägger
            på omkostnader och vinst och kommer därmed till ett minuthandelspris
            av t. ex. 15 öre pr styck. Den enskilde importören måste räkna
            med 15-öres direkta utgifter, inbe- räknat avgifter till monopolbolaget,
            motsvarande dess omkostnader och vinst, och skall sedan pålägga
            egna omkostnader och vinst; han kom- mer kanske upp till 20-öres
            minuthandelspris. (Anmärkas må att avgifter till bolaget beräknas
            efter dess omkostnader och vinst för en 20-öres cigarr; bolagets
            vinst blir större på importörens cigarr än på den egna 15-öres,
            och dock äro kvalitet och inköpspris lika.) Importören skall avyttra
            en cigarr till 20 öre av samma kvalitet som monopolbolagets 15-öres
            cigarr. Allmänheten kan ju ofta låta dupera sig, men i detta fall
            är det en känd sak att enskild importör måste sälja dyrare än
            importbolaget. För importören blir det i längden omöjligt att
            avyttra sin dyrare vara. Antingen måste han gå ned med priset
            och ej tillgodoräkna sig någon vinst eller lida direkt förlust
            eller också upphöra med importaffärerna. Han nödgas givetvis till
            sist välja det senare alternativet. Den enskilda importen dödas
            faktiskt, men importörerna erhålla icke ersättning för förlorad
            näring, på den grund att importen är »fri»! sid. 74 ff. resonerar
            finansministern om importen. Det av kom- mitterade föreslagna
            förbudet emot import, säger han, innefattar en avsevärd begränsning
            i handlandenas fria näringsverksamhet. »Ur handlandenas egen synpunkt»
            är nämnda förslag mindre tillfredsställande, och »varje firm ainregistrerad
            tobakshea andlande skall sålunda äga att i obegränsad omfattning
            till riket införa tobaksvaror av utländskt fabrikat». Detta uttalande
            bör sidoställas med vad jag anfört om importhandelns verkliga
            ställning. Ännu ett exempel på missbruk av ordet frihet må anföras.
            Å sid. 69 säges, att monopolbolagets rabatter till återförsäljarna
            skola »ordnas genom frivilliga överenskommelser mellan tillverkare
            och återförsäljare». Dessa senare måste taga sina varor från monopolbolaget,
            eftersom import omöjligen kan löna sig. Monopolbolagets frihet
            är därför oomtvistlig vid rabatternas bestämmande, under det att
            återförsäljarne nödgas taga bolagets villkor. De ha intet annat
            val, och »friheten» blir för dem en tom fras.
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-007.pdf"/>
          <p xml:id="i-465gSALP3QhyALAbupqSax">
            Motioner i Andra kammaren, Nr 261. 7
          </p>
          <p xml:id="i-5RZtymkpz2n4hkDU9j3G74">
            Slutsatsen av vad jag här anfört blir, att det kungl. förslaget
            i verkligheten gör mycket större intrång på den fria odlingen
            och den fria handeln, än vad det ger sig ut att göra. Därigenom
            uppkallar det emot sig berättigade starka invändningar, vilka
            icke kunna tystas utan en fullständig omläggning av vissa partier.
            Farlig för framtiden är den på flera håll framträdande egendomliga
            uppfattningen av närings- frihet såsom en teoretisk frihet utan
            verkligt underlag i det praktiska livet. Denna uppfattning innebär
            i sina konsekvenser de största vådor för allt näringsliv. Monopoliseringens
            skadliga inverkan på näringar, vilka i en framtid kunna tänkas
            bli hotade på samma sätt som tobaksnäringen i dessa dagar, blir
            så mycket större som det tredje kravet om fullt tillräckliga ersättningsbelopp
            icke är fyllt. En man, som nedlagt sitt intresse och sina krafter
            på att sköta och upparbeta en fullt laglig hantering, måste få
            en känsla av fullständig rättslöshet, om staten förbjuder honom
            att fortsätta med sitt arbete och ändock icke lämnar honom en
            ersättning, som står i rimligt förhållande till den skada han
            lider. Och denna för lojala medborgares stats- och rättsuppfattning
            farliga känsla måste sprida sig till andra kretsar av näringsidkare.
            Ersättningsfrågorna ha utförligt behandlats i andra motioner och
            även berörts på andra ställen i min motion. För att icke upprepa
            vad andra sagt vill jag endast hänvisa till importörernas och
            engrossisternas bekymmersamma ställning och tillfoga några reflexioner
            av både prin- cipiell och praktisk art. Enligt vad Kungl. Maj:t
            föreslår skola vid monopoliseringen special- maskiner inlösas,
            men endast om de varit i oavbrutet bruk under minst ett år; ersättning
            för värdeminskning å andra maskiner och inven- tarier följer enahanda
            regel. Förlust å fastighet eller å hyreskontrakt ersättes endast,
            om fastigheten använts för tillverkningen sedan den 1 juli 1913
            eller hyresavtal ingåtts före nämnda dag. I dessa bestämmelser
            ligger enligt min mening en upprörande rättskränkning. Två fabrikanter
            hyra båda lokal för fabrikationen och båda ha kontrakt på 5 år;
            den ena har förnyat sitt hyresavtal före 1 juli 1913 och får ersättning,
            den andra något senare och får ingen ersättning. En industri kan
            icke stå stilla, för såvitt den är livskraftig, utan måste allt
            emellan skaffa nya maskinella anordningar. Skulle Kungl. Maj:ts
            förslag om specialmaskiner etc. godkännas av riksdagen, så måste
            följden bliva, att andra industrier, som anse sig hotade på grund
            av framkomna monopoliseringsförslag, icke våga komplettera med
            nya maskiner och ej heller förbättra sina lokala förhållanden,.
            emedan ersättning icke lämnas, om monopolbeslut
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-008.pdf"/>
          <p xml:id="i-4aEEJgVxbszMpytj68zejK">
            8 Motioner i Andra kammaren, Nr 261.
          </p>
          <p xml:id="i-ARzPyfzvrrpnqm4AjsMYzy">
            kommer att fattas under den närmaste tiden. En sålunda hotad
            industri komme att på ett oriktigt och landsskadligt sätt stagnera.
            — Detta exempel på olämpliga ersättningsbestämmelsers menliga
            inverkan torde tillräckligt klargöra vad jag velat framhålla.
            Det fjärde, här ovan formulerade kravet innebär, att övergångs-
            bestämmelserna böra vara väl genomtänkta, så att icke onödig skada
            tillfogas enskilda personer. Även här brister det i det kungl.
            förslaget. ”Fabrikanterna sälja sin tillverkning till detaljister
            eller engrossister, vilka i sin tur sprida varorna till detaljister.
            Försäljningssystemet utgrenar sig till ett stort antal handlande
            i olika delar av landet, vilka äro vana vid jämförelsevis höga
            rabatter och lång kredit. Konsumentrabatterna skola försvinna
            och motsvarande minskning göras i rabatterna till minuthandlarna;
            om monopolbolaget beräknar konsument- rabatterna och därmed rabattavdragen
            för högt, få minuthandlarna betala skillnaden. Jag har redan omnämnt,
            att rabattsatserna skola bestämmas genom »frivilliga överenskommelser»,
            vilket här betyder detsamma som att monopolbolaget enväldigt kan
            föreskriva sina villkor. Slutligen skall krediten inskränkas.
            Monopolbolagets förhållande till minuthandlarna finnes ingenstädes
            preciserat, men å sid. 93 säges, att monopolbolagets vinst till
            någon del uppkommer därav att förlusterna på varudebitorer böra
            kunna undvikas, »i den mån kreditsystemet omlägges», och å sid.
            114 omtalas den besparing, som kan beräknas uppstå, »i den mån
            krediten till handlandena inskränkes». Efter monopolets ikraftträdande
            nödgas de förutvarande fabrikanterna, och även i det stora hela
            en- grossisterna, söka hastigt indriva sina fordringar, vilka
            tillsammans uppgå till ofantliga belopp. Förluster kunna icke
            undgås, men de kunna bliva oskäligt stora, om ej särskilda försiktighetsmått
            vidtagas. Finans- ministern uppgiver å sid. 141, att vid bestämmandet
            av ersättnings- beloppens storlek vederbörlig "hänsyn jämväl tagits
            till underlättandet av avvecklingen av de enskilda näringsidkarnes
            affärer samt täckandet av de vid varufordringarnas indrivning
            eller realisation eventuellt upp- stående förlusterna. Ersättningsbeloppen
            äro emellertid i många fall så låga — ja, 1 fråga om importörer
            och engrossister inga alls — att man har svårt instämma med finansministern
            i hans optimistiska uttalanden. Följderna av monopoliseringen
            skulle utan minsta tvivel bliva mycket allvarliga icke allenast
            för storköpmän och fabrikanter, utan även och i första rummet
            för minuthandlarna, vilka skulle pressas för gamla skulder och
            samtidigt göra upp med monopolbolaget. Man äger icke rätt att
            draga i tvivelsmål påståendet från näringsidkarna själva,
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-009.pdf"/>
          <p xml:id="i-X3TFJMqNby3sVeLGVRGvU1">
            Motioner i Andra kammaren, Nr 261. 9
          </p>
          <p xml:id="i-V6fiUspjbS87dy5uFKQM5A">
            att ett monopol, anordnat så som Kungl. Maj:t föreslagit, skulle
            ruinera större delen av tobakshandlarna i landet. En annan grupp
            personer, som kunna bliva lidande, äro de pensionstagare hos enskilda
            tobaksaffärer, vilka icke ha sin pensionsrätt tillräckligt tryggad,
            i det fall där affärerna få ringa eller ingen ersätt- ning eller
            där ersättningarna motsvaras av förluster på minuthandlarna. I
            andra fall får man väl hoppas, att pensionstagarnas moraliska
            rätt respekteras. Slutligen vill jag anmärka, att de med varje
            industrimonopol för- knippade stora olägenheterna av att statens
            arbetareantal ökas, helt säkert icke skulle avvändas genom monopolbolaget.
            Denna viktiga fråga skjuter jag dock här tillbaka.
          </p>
          <p xml:id="i-RhXgbrzhK7KxwFFwhojC1L">
            Härmed torde jag tillräckligt ha uppvisat, att genomförandet
            av det nu framlagda tobaksmonopolförslaget skulle medföra mycket
            stor nationalekonomisk skada, dels genom de förluster eller den
            ekonomiska ruin som skulle tillfogas enskilda näringsidkare och
            dels genom den nedtryckande och skadliga inverkan, som monopoliseringen
            skulle utöva på andra industrier, vilka kunde befara att en gång
            drabbas av liknande statsåtgärder. Den sålunda uppkommande skadan
            kan icke ens tillnär- melsevis uppvägas av den nationalekonomiska
            vinst, som möjligen skulle uppkomma på grund av fabrikationens
            koncentrering och eventnella för- billigande, icke ens om man
            härtill lägger statens vinst av mono- poliseringen. Man bör därför
            allvarligt undersöka, om icke enahanda eller ungefär lika stor
            ökad vinst kan uppstå för staten genom annat sätt att beskatta
            tobaken, vilken onekligen väl lämpar sig till skatteobjekt. Det
            före- faller antagligt att så är fallet med en fullt genomförd,
            praktiskt ordnad fabrikatskatt, huvudsakligen efter de principer,
            som framlagts i herr Röings motion nr 255. Förslag till andra
            system för tobaksbeskattning än monopol ha redan utarbetas, men
            förråda icke det levande intresse för uppgiften, som kräves för
            ett gott resultat. Vad det senast gjorda utkastet angår, som framkommit
            under ett forcerat arbete av tre av finansministern tillkallade
            personer, må anmärkas att intresset där före- fanns, men icke
            den erforderliga tiden. Av enskild motionär kan ej heller begäras,
            att han skall kunna framlägga ett förslag till skattesystem, som
            genast kan antagas av riksdagen. Det förefaller mig därför rik-
            tigast att av Kungl. Maj:t begära ett fullt genomarbetat fabrikatskatte-
            förslag till nästa riksdag vid vars utarbetande representanter
            för tobaks- näringen borde få medverka. Till stöd för denna min
            uppfattning vill jag ytterligare anföra, att Bihang till senare
            riksdagens protokoll 1914. 4 saml. 118 häft. (Nr 261—262) 2
          </p>
          <pb facs="riksdagen-motions-pdf/data/1914/mot_1914_b_ak__261/mot_1914_b_ak__261-010.pdf"/>
          <p xml:id="i-K25x1f6SM4qPjCaMaZwGvi">
            10 Motioner i Andra kammaren, Nr 261.
          </p>
          <p xml:id="i-UaAYJ8UTcMWVFYN1Rs9Ta">
            handelskammare och industriförbund, vilka utdömde 1911 års kommitté-
            förslag om monopol, nu icke alls blivit hörda. Jag vill tillägga,
            att även lagrådet väl borde höras i en för hela vårt näringsliv
            och vår näringslagstiftning så viktig lagstiftningsfråga som den
            nu föreliggande om tobaksmonopol. Nu har lagrådet icke hörts,
            vilket än mera skärper intrycket av att förslaget allt för mycket
            forcerats fram. Under åberopande av vad jag ovan anfört tillåter
            jag mig hemställa,
          </p>
          <p xml:id="i-5PApbpgjJpTu9q5xjkpHkU">
            att riksdagen måtte med avslag å Kungl. Maj:ts propositioner
            nr 254—256 angående statsmonopol å tobakstillverkningen etc. i
            skrivelse till Kungl. Maj:t anhålla om framläggande för nästkommande
            lagtima riksdag av förslag till tobaksbeskattning byggt på fabrikatskatteprincipen.
          </p>
          <p xml:id="i-USxdDuY8CjamiRGv2WzmHx" type="date">
            Stockholm den 5 augusti 1914.
          </p>
          <div xml:id="i-WsAHKJ7PspAyb62HP3kdQx" type="signatureBlock">
            <p xml:id="i-FTqmQqofujyBiaoQ59fUfw" who="i-HgrbSDdJGPDB6AgPhLBSHW" type="signature">
              Karl Hildebrand
            </p>
          </div>
        </div>
      </div>
    </body>
  </text>
</TEI>
