<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__653/mot_1970__fk__653-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 653 år 1970 15
          </p>
          <p>
            Nr 653
          </p>
          <p>
            Av herr Geijer, Arne, och herr Johansson, Knut, om utjämning
            av bo- endekostnaderna.
          </p>
          <p>
            (Lika lydande med motion nr 770 i Andra kammaren)
          </p>
          <p>
            Genom beslut av 1968 års riksdag infördes ett nytt och förbättrat
            bostadsstöd åt barnfamiljerna från den 1 januari 1969. Det nya
            bostadsstödet som ersatte fa- miljebostadsbidraget ger mer än
            400 000 eller cirka en kvarts miljon fler barn- familjer än tidigare
            ett ekonomiskt stöd till bostadskostnaden. Det innebär en av-
            sevärd upprustning av det familjepolitiska stödet för barnfamiljerna.
            En översyn av nu gällande former för bostadstillägget är dock
            enligt vår mening redan nu aktuell. Låginkomstutredningen har
            bland annat påvisat att det finns ungefär 180 000 anställda i
            åldern 25—64 år vilkas inkomst uppgick till 15 000 kronor per
            år. Upp- giften avser enskild individ och antalet blir därför
            något lägre om man avser fa- miljeinkomst. Även om det i dessa
            siffror ingår barnfamiljer synes det vara ak- tuellt att också
            överväga ett hyresanknutet bostadsstöd till även barnlösa familjer.
            En sådan reform skulle möjliggöra att man även kunde avlasta barnlösa
            lågin- komsttagare en väsentlig del av hyreskostnaderna. Redan
            nu tillämpas denna prin- cip i fråga om det kommunala bostadstillägget
            för folkpensionärer. Bostadstillägget till barnfamiljerna bör
            samtidigt få en starkare anknytning till hyreskostnaderna. Därigenom
            skulle man åstadkomma en bättre utjämning mellan familjer med
            olika hyreskostnader, men boende i ungefärligen likvärdiga bostäder.
            Höga hyreskostnader på vissa orter och i nyproducerade lägenheter
            drabbar fram- för allt låginkomsttagare och unga människor med
            begränsade inkomster som ny- ligen bildat familj. Otillräcklig
            tillgång till barntillsyn omöjliggör också i många fall att båda
            makarna kan förvärvsarbeta. De kommunala tillägg som för närvarande
            utgår avser att minska dessa skill- nader i boendekostnaderna.
            Vi finner dock att det nuvarande bostadsstödets stor- lek i detta
            avseende är otillräckligt och det bygger vidare på ett frivilligt
            åtagande från kommunerna, vilket inte heller ger garantier för
            att det utgår på alla orter där det är bostadssocialt motiverat.
            Starka skäl talar därför för att vi skapar ett mera enhetligt
            stöd som är lika över hela landet. Detta kan ske genom att man
            i högre grad knyter bostadsstödet till de verkliga hyreskostnaderna
            och gör det obligato- riskt. Därvid bör man pröva om det går att
            sammanföra det statliga bostadstilläg- gets tilläggsbelopp med
            det kommunala bostadstillägget. Vi vill erinra om att när familjepolitiska
            kommitténs förslag om ökat familje-
          </p>
          <pb facs="riksdagen-motions-pdf/data/1970/mot_1970__fk__653/mot_1970__fk__653-002.pdf"/>
          <p>
            16 Motion i Första kammaren, nr 653 år 1970
          </p>
          <p>
            stöd remissbehandlades var det många remissinstanser som framhöll
            värdet av att få ett bostadsinriktat stöd. De stora löntagarorganisationerna
            socialstyrelsen, bo- stadsstyrelsen, Svenska stadsförbundet, Svenska
            kommunförbundet, HSB, SABO, Svenska bostäder, Svenska riksbyggen
            och Hyresgästernas riksförbund var bland dem som förordade att
            ett särskilt stöd till barnfamiljernas bostadskonsumtion skul-
            le finnas kvar. Flera remissinstanser pekade också på den höga
            hyresnivån i de ny- producerade lägenheterna. Vid sidan om inkomst
            och barnantal borde enligt deras uppfattning också stödet göras
            beroende av bostadskostnaden. Bostadsstyrelsen framhöll »att ett
            system med bidragen anknutna till den faktiska bostadskostnaden
            otvivelaktigt har vissa fördelar och att det enligt styrelsens
            mening bör ytterligare undersökas». Motivet till detta var främst
            att en sådan utformning av bidraget ger en bättre anpassning till
            stödbehovet. Föredragande statsrådet framhöll i proposition 42/1968
            (ang. ekonomiskt stöd åt barnfamiljerna, s. 62) att »för familjer
            som har låga inkomster och samtidigt höga hyror kan det enligt
            min mening från sociala synpunkter vara motiverat att på detta
            sätt ta särskild hänsyn till bostadskostnadens storlek. Behovet
            framträder speciellt i de situationer då barnfamiljer med begränsade
            inkomster hänvisas till lägenheter i nyproducerade bostadshus
            med höga hyror.» Som vi tidigare framhållit har det stöd riksdagen
            efter förslag i proposition nr 42/1968 anvisade inte tillräckligt
            kunnat avlasta barnfamiljer med begränsade in- komster dryga boendekostnader.
            Detta drabbar också de boende mycket ojämnt beroende på vilken
            lägenhet de fått hyra eller vilken ort de är bosatta på. En kartläggning
            av vunna erfarenheter av utformningen av bostadsstödet bör därför
            komma till stånd. På grundval därav bör sedan bostadsstödet förstärkas
            på så sätt att det i högre grad än för närvarande minskar skillnaderna
            i boendekost- nader mellan likvärdiga bostäder. Därvid bör också
            övervägas om utbetalning av bostadsstödet lämpligen kan ske direkt
            till hyresvärden. Med stöd av ovanstående föreslår vi, att riksdagen
            måtte besluta att hos Kungl. Maj:t hemställa om en översyn av
            nuvarande regler för bostadsstödet i syfte att ytter- ligare utjämna
            boendekostnaderna för familjer med låga inkoms- ter:
          </p>
          <p>
            Stockholm den 28 januari 1970
          </p>
          <p>
            Arne Geijer (s) Knut Johansson (s)
          </p>
          <p>
            TRYCKERIBOLAGET IVAR H/EGGSTRÖM AB. STOCKHOLM 1970
          </p>
        </div>
      </div>
    </body>
  </text>
</TEI>
