<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-sku-00378">
  <teiHeader>
    <fileDesc>
      <titleStmt>
        <title>Viss skattefrihet vid försäljning från egen tillverkning avhemslöjdssaker</title>
        <author corresp="i-V193Sbzem4fs1MBp32cuww">Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Viss skattefrihet vid försäljning från egen tillverkning avhemslöjdssaker</title>
          <idno type="rdwebb">GA02sk378</idno>
          <rs type="number">sk378</rs>
          <orgName type="comitteeAbbreviation">sku</orgName>
          <ref type="dokument_url_text">http://data.riksdagen.se/dokument/GA02sk378/text</ref>
          <ref type="dokument_url_html">http://data.riksdagen.se/dokument/GA02sk378</ref>
          <ref type="dokumentstatus_url_xml">http://data.riksdagen.se/dokumentstatus/GA02sk378</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TEUeDcvXRBFEUhZtVAcGYC" type="signed"/>
        <correspContext corresp="i-TEUeDcvXRBFEUhZtVAcGYC">
          <note type="signatory" corresp="i-V193Sbzem4fs1MBp32cuww"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_sk_378/mot_198687_sk_378-001.pdf"/>
      <div xml:id="i-XGGUWSoQdripdg1GcCuXoC" type="motHeader">
        <div xml:id="i-Sg2h53FMwtm4YtZ3aVLxLV" type="motTitle"/>
        <div xml:id="i-BwAQQRJ2GCTAK4NKyvq2ti" type="motSubmissionInfo"/>
      </div>
      <div xml:id="i-FDNa7Q3ZAACkJNKwbtiZ1G" type="motBody">
        <div xml:id="i-FTtTRmPHMjup4WXiMYawY6">
          <p xml:id="i-Wknqg13FScorSAns8Uq4Rt">
            Motion till riksdagen 1986/87:Sk378
          </p>
          <p xml:id="i-QBHLWuJephheHKCpC99nQy">
            Göthe Knutson (m)
          </p>
          <p xml:id="i-K8TFZbrKcYMCgog3YqVuiR">
            Viss skattefrihet vid försäljning från egen tillverkning av hemslöjdssaker
          </p>
          <p xml:id="i-MYG6NhwqrXbjeUQBdSP1AR">
            På den svenska landsbygden diskuterar och funderar den kvarvarande
            befolkningen över hur man skall kunna klara sin försörjning. Jordbruket
            ger relativt sett allt lägre inkomster, skogsbruket sysselsätter
            allt färre, och bristen på stadigvarande arbeten på landsbygden
            och i det som kallas glesbygd är ett lika känt som dystert faktum.
            I dessa funderingar och diskussioner återkommer man ständigt till
            möjligheten att skaffa inkomster genom egen tillverkning och försäljning
            av hemslöjdsalster. Det finns en marknad för sådana ting. Det
            kan vara vävnader, färdiga hembygdsdräkter, träslöjdsalster och
            souvenirer av olika slag och material. I vissa landskap, exempelvis
            Värmland, syns hemslöjden minska i omfattning. När man frågar
            om orsaken får man oftast svaret att ”det lönar sig inte — skatten
            tar för mycket”.
          </p>
          <p xml:id="i-5Tw9e6rrykDtiKfY6tHQmk">
            Skattefrihet stimulerar
          </p>
          <p xml:id="i-T1Pmw6gQzdMBaY7LVVbzBJ">
            Av allt att döma får staten och kommunerna ganska ringa skatteinkomster
            från hemslöjdare. Att ge hemslöjdsverksamheten en viss skattebefrielse
            skulle följaktligen inte medföra något nämnvärt skattebortfall.
            Däremot skulle det sannolikt medföra att hemslöjden i vårt land
            finge en renässans. Att slippa skatta för åtminstone viss inkomst
            har visat sig vara stimulerande för de flesta. De som ägnar sig
            åt bär- och svampplockning kan vittna. Varje inkomstförstärkning
            hos landsbygdsbefolkningen är av godo för landet i sin helhet.
            Nationen behöver en levande landsbygd. Men utan tillräckliga försörjningsmöjligheter
            försvinner landsbygdsbefolkningen till städer och andra tätorter.
            Problematiken är känd. Känt är också att hemslöjden utgör en väsentlig
            del av det svenska kulturarvet. Trenden är att hemslöjdstraditionen
            håller på att dö ut.
          </p>
          <p xml:id="i-6fWcSaYcup9kACvM5thBD6">
            Billig åtgärd
          </p>
          <p xml:id="i-H7jCWjPUtHdxYFMULwRRbN">
            En viss skattebefrielse är utan tvekan den billigaste och sannolikt
            även den effektivaste åtgärd som staten kan vidta för att vända
            trenden, öka hemslöjdsverksamheten och samtidigt ge bättre inkomstmöjligheter
            åt vår landsbygdsbefolkning.
          </p>
          <pb facs="riksdagen-motions-pdf/data/198687/mot_198687_sk_378/mot_198687_sk_378-002.pdf"/>
          <p xml:id="i-GCWkL2mxupACvErtXy5acj">
            Några svårigheter att lagstifta i ärendet föreligger inte. Viss
            skattebefrielse för hemslöjden kan åstadkommas genom att ”översätta”
            lagen om skattefri bär- och svampplockningsinkomst till att gälla
            även hemslöjdsområdet.
          </p>
          <p xml:id="i-91KruYUEVdQfp1AdT1E3Mz">
            Hemställan
          </p>
          <p xml:id="i-CorHdBnrBmCaZHNwKdffkF">
            Mot bakgrund av det anförda hemställs att riksdagen hos regeringen
            begär förslag om införande av ett skattefritt grundbelopp för
            inkomster från egen tillverkning av hemslöjdsalster, förslagsvis
            detsamma som gäller för inkomster vid försäljning av vilda bär
            och svamp.
          </p>
          <p xml:id="i-NFCuK7U3AWrwBniJGKYypG" type="date">
            Stockholm den 26 januari 1987
          </p>
          <p xml:id="i-G9A6T8j9zZUtV8Gu1RPii3" type="signatureBlock">
            Göthe Knutson (m)
          </p>
          <p xml:id="i-A7fFyuua5gVwvM27zzE6Eh">
            Mot. 1986/87 Sk378
          </p>
        </div>
      </div>
    </body>
  </text>
</TEI>
