<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-01424">
  <teiHeader>
    <fileDesc>
      <titleStmt>
        <title>Regionalpolitiken och Sveriges utveckling</title>
        <author corresp="i-76ETKL7PQscJy3dmshR8mr i-36nyxqA7w17acL7s97ha3p">av Lars Mejern Larsson och Mikael Dahlqvist (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1424 av Lars Mejern Larsson och Mikael Dahlqvist (båda S)</title>
          <idno type="rdwebb">H7021424</idno>
          <rs type="number">1424</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7021424/text</ref>
          <ref type="dokument_url_html">http://data.riksdagen.se/dokument/H7021424</ref>
          <ref type="dokumentstatus_url_xml">http://data.riksdagen.se/dokumentstatus/H7021424</ref>
          <ref type="docx">http://data.riksdagen.se/fil/314D4C6D-6BF3-4F8C-9979-E6E4EB25FE79</ref>
          <ref type="pdf">http://data.riksdagen.se/fil/6E16AD3B-1776-44EA-9089-EC684C1CB6D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8asEcsPYZtUkiJ9XHeezJf" type="signed"/>
        <correspContext corresp="i-8asEcsPYZtUkiJ9XHeezJf">
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction type="submitted" xml:id="i-6mVtcxi71gQL1Zqvge4zac">
          <date when="2019-10-02"/>
          <time when="11:20:26"/>
        </correspAction>
        <correspAction type="reviewed" xml:id="i-KbuCapyTzTCbdJpeYwGyCw">
          <date when="2019-10-02"/>
          <time when="11:56:03"/>
        </correspAction>
        <correspAction type="referred" xml:id="i-GSabu6EyT86nr7rM1tNWcV">
          <date when="2019-10-11"/>
        </correspAction>
        <correspAction type="assigned" xml:id="i-7RTGKT6zYnTr99vQjhB1YS">
          <date when="2020-08-26"/>
          <time when="23:59:23"/>
        </correspAction>
        <correspContext corresp="i-7RTGKT6zYnTr99vQjhB1YS">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-V2LrsnSVUtiE6feLKhvZx6"/>
        <correspContext corresp="i-V2LrsnSVUtiE6feLKhvZx6">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1424 av Lars Mejern Larsson och Mikael Dahlqvist (båda S) Regionalpolitiken och Sveriges utveckling</div>
      </div>
      <div type="motBody">
        <div type="motProposal" subtype="förslag">
          <head xml:id="i-JCZbVSGDZtF8zQzufmjMyX">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9gart91Cdiq5RZ4epcC4bD">
              Riksdagen ställer sig bakom det som anförs i motionen om behovet
              av en regionalpolitik som ger människor förutsättningar att kunna
              bo och leva i hela landet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SQF511KJFox6USuPjSoSrc">
            Motivering
          </head>
          <p xml:id="i-NBYfZUhcEfr6p3VSAy5EuT">
            Hela landet ska inte bara överleva utan också leva. Alla svenskar
            ska ha samma rätt att ta del av samhällelig service oavsett var
            i landet man bor. Det bör vara en självklarhet i vårt land. Under
            lång tid har en förändring skett i människors flyttrörelser och
            vi ser en urbanisering där framför allt unga väljer att bosätta
            sig i större städer. Problemet är då att samhällets organisering
            inte hängt med i den förändringen utan vi lever i samma sy­stem
            som tidigare, även om befolkningsstrukturen nu ser annorlunda
            ut.
          </p>
          <p xml:id="i-JHWnT2BTVGE1TC4UFQmZZB">
            Självklart ska människor kunna röra sig fritt och urbaniseringen
            i det stora hela går inte att stoppa. Däremot finns det personer
            som hellre bott kvar i sin hemkommun på glesbygden men som känt
            sig tvungna att flyttat på grund av den begränsade möjlig­heten
            till arbete, kommersiell och statlig service. För under många
            år har både den stat­liga och kommersiella servicen försämrats
            och i flera fall lagts ner i mindre kommuner. Det är en utveckling
            som måste tas på allvar. Vad får det för konsekvenser för hela
            lan­det?
          </p>
          <p xml:id="i-Xe6AcKPswhs3pBfoqNCwP8">
            En ökad medvetenhet kring hur nya förslag slår över riket bör
            finnas i kommande re­former eftersom det finns tydliga exempel
            på tidigare politiska satsningar som i stor grad mest gynnat storstadsbor.
            För att hela Sverige ska kunna leva behövs en aktiv reg­ionalpolitik
            och en stad–land-integreringsstrategi – en politik som ger människor
            förut­sättningar att kunna bo och leva i hela landet. Det kräver
            att flera områden inom politi­ken måste samspela. Regeringen bör
            därför arbeta med en regionalintegrering i budget­processen där
            olika förslag och beslut belyses om vilka konsekvenser det får
            för gles­bygdskommunerna och landsbygden. Idag bor drygt var tredje
            person på landsbygden. En växande landsbygd med goda förutsättningar
            till jobb och välfärd är en grundförut­sättning för tillväxt i
            hela landet. Det finns kraft och potential som måste tas tillvara.
          </p>
          <p xml:id="i-6JwCDckLKiVvmURJuq2d13">
            I ett stad–land-perspektiv måste satsningar ske utifrån de olika
            regionernas förutsätt­ningar. Det kan handla om åtgärder som förbättrat
            stöd till näringslivsutveckling, funge­rande regional arbetskraftsförsörjning
            samt tillgång till offentlig och kommersiell ser­vice. Men även
            riskkapital och investeringar i kommunikationer och infrastruktur
            är viktiga delar i en kraftfull regional tillväxtpolitik. På så
            sätt skulle fler företag kunna ex­portera och finnas representerade
            på en större marknader, vilket i sin tur skapar möjlig­het för
            företag att växa och anställa fler.
          </p>
          <head type="h2" xml:id="i-33yk9b6YsdkAdvW1ocxnAQ">
            Statlig service och banknärvaro
          </head>
          <p xml:id="i-VQPehXM3m5oBLontZ3UFNe">
            En fungerande landsbygd innebär att det finns förutsättningar
            att både bo och verka på orten. Det är statens uppgift att se
            till att det finns tillgång till en grundläggande service runt
            om i Sverige. Viktiga funktioner som post, dagstidning, telefoni,
            el och it och an­nan basal infrastruktur är avgörande för att
            kunna leva ett modernt liv. Även närheten till myndigheter är
            viktigt både för företag och för enskilda medborgare. Här skulle
            en samlande modell vara möjlig där fler myndigheter finns representerade
            vid statliga ser­vicekontor. Regeringen bör också ta ett ökat
            ansvar för att statliga jobb finns i hela lan­det. På samma sätt
            som regeringen infört en läsa-skriva-garanti bör regeringen överväga
            en liknande garanti för en viss mininivå på statlig service i
            alla kommuner.
          </p>
          <p xml:id="i-CEWPjvN1YR7PW49ucbvoHZ">
            I takt med att många använder betalkort och internetbank i större
            utsträckning ser vi flera exempel där bankkontor både slutar med
            kontanthantering och även stänger ner verksamheten i små kommuner.
            Problemet är att det inte är alla i vårt land som hänger med i
            utvecklingen eller kan hantera den nya tekniken. Tillsammans med
            att många bu­tiker, restauranger och hotell inte längre tar emot
            kontanter skapas en teknikklyfta mel­lan människor i vårt samhälle.
            Den klyftan behöver regeringen ta på allvar. Både utifrån en demokratisynpunkt
            och utifrån rätten att kunna använda alla godkända betalmedel.
          </p>
          <p xml:id="i-WeKNEkuXpEbb8kB2XuEP4V">
            Statens ansvar för de grundläggande betaltjänsterna omfattar
            de orter och den lands­bygd där behovet av grundläggande betaltjänster
            inte tillgodoses av marknaden. Reger­ingen har inlett ett viktigt
            projekt med att decentralisera statliga myndigheter och verk och
            upprätta servicekontor i flera av våra landsbygdskommuner. Denna
            utveckling är positiv och förenklar kontakten med myndigheter.
            Lika viktigt för både befolkning och företag är närheten till
            lokala bankkontor.
          </p>
          <p xml:id="i-Um2UmnmXLR9PCwb7uQRVqb">
            Under de senaste tio åren har tre av de största bankerna lagt
            ned ca 250 bankkontor runt om i landet, främst på glesbygden.
            Bristen på ett väl fungerande bank- och finans­väsen har under
            åtskilliga decennier försvårat en nödvändig modernisering, närings­mässig
            breddning och ekonomisk tillväxt av över hälften av landets regioner.
            Särskilt småföretagen får avsevärda svårigheter att erhålla normala
            krediter eller lån på rimliga villkor när lokalkontoren försvinner
            och kunskaperna om de lokala förhållandena för­svagas avsevärt.
            I många fall startar nedläggningarna en negativ spiral när samhällsvik­tiga
            funktioner utöver lokalt placerade banker som bensinmackar, poliskontor,
            FK- och Af-kontor, postservice, skolor och mediekontor försvinner.
            Det privata näringslivet hämmas kraftigt och såväl hantverksföretag
            som ett brett näringsliv krymper sin pro­duktion och service.
          </p>
          <p xml:id="i-Rh89435PtceDyhWE1iDcCS">
            I Värmland har Swedbank lagt ned flera kontor och hoppet i många
            kommuner rik­tas nu mot sparbanksrörelsen – en rörelse som i andra
            delar av landet varit en utveckl­ingsmotor i mindre kommuner och
            gynnat tillkomsten av fler företag och jobb i region­erna utanför
            de stora tätortsbildningarna. Tyvärr finns problem som hämmar
            sparbanks­rörelsens utveckling. Små banker upplever ofta att deras
            verksamhet begränsas av alltför betungande administrativa krav.
            Här är det viktigt att alla aktörer som har en sund och lönsam
            affärsmodell, oavsett storlek, ska ha förutsättningar att agera
            på marknaden.
          </p>
          <p xml:id="i-NPA4suKTcJi2hxWc1ptF4K">
            Staten har ett ansvar för att de grundläggande betaltjänsterna
            omfattar de orter och den landsbygd där behovet av grundläggande
            betaltjänster inte tillgodoses av mark­naden. Då bör regeringen
            även se över förutsättningarna för marknaden och vidta de åt­gärder
            som behövs för att fler sparbanker ska kunna öppna på de orter
            som idag saknar fungerande banktjänster.
          </p>
          <head type="h2" xml:id="i-SBQuwnYad3mM6EjVCuazgb">
            Företagande i hela landet
          </head>
          <p xml:id="i-Y53Xs2fVfNFVAvewp13ikg">
            Sveriges välstånd och välfärd bygger på starka och stabila företag.
            Hela den svenska modellen har arbetsmarknaden som rotor. Därför
            är det av största vikt att regeringen ser till att företag har
            möjlighet att startas och drivas i hela landet.
          </p>
          <p xml:id="i-5sq9F4y3zLBa5S6XuiWdBD">
            Sverige har otroligt många små och medelstora företag. En av
            organisationerna som arbetar med detta är Ung Företagsamhet i
            Värmland som har lyckats oerhört bra. Allt fler unga oberoende
            gymnasieutbildning är med och startar företag. Den utbildningen
            behöver fortsätta genom stöd och investeringar. Framför allt då
            småföretagare är ytterst viktigt för landsbygden. För att företagen
            ska kunna verka och utvecklas krävs återigen grundläggande samhälleliga
            funktioner. Därför behövs ökade satsningar på bland annat bredband.
          </p>
          <p xml:id="i-29yvPyud11z76C8YEfbBJo">
            En extra satsning på jämställdhet och kvinnors företagande behövs.
            Kvinnors kom­petens och resurser tas inte tillvara och om kvinnors
            företagande skulle öka till männens nivå, skulle det innebära
            runt 75 000 nya företag med ca 278 000 nya jobb.
          </p>
          <p xml:id="i-SL3U5PEnUF9wW2B5W7uRTk">
            Möjligheten att driva företag på landsbygden innebär ett beroende
            av fungerande godstransporter. Flera exempel har uppkommit i Värmland
            där bland annat livsmedels­produktion lokalt har svårigheter då
            kyltransporter endast går en till två dagar i veckan, vilket ställer
            till stora bekymmer med lagerhållning och hållbarhet. På liknande
            sätt le­der postens nedmonterade service gällande paket och brev
            till besvär. Centraliseringen till Hallsberg har medfört att brev
            och paket måste lämnas in tidigare på dagen för att komma med
            samma dag och leveranserna tar längre tid. Detta är ett gissel
            för de mindre företagen som inte får varor tillräckligt snabbt.
          </p>
          <p xml:id="i-9NjctXEoJ1KGWRVXqJctdz">
            EU:s sammanhållningspolitik behöver kopplas ihop med den statliga
            regionala ut­vecklingspolitiken, då det finns en tydlig koppling
            mellan sammanhållningspolitiken och den nationella tillväxtambitionen.
            EU:s strukturfonder har en viktig betydelse i ar­betet för en
            regional utveckling. Projekt som bedrivs inom ramen för dessa
            program syf­tar till att påverka förutsättningarna för regional
            tillväxt. Att förenkla administrationen och regelverken bör därför
            vara nödvändiga steg för att projekten ska bli verklighet.
          </p>
          <p xml:id="i-D5nKLeCxhhVCktKmuhxiCX">
            Social ekonomi och kooperativt företagande är en verklig tillgång.
            I Sverige har vi till skillnad mot många andra länder ingen stark
            tradition av medarbetarägda koopera­tiva företag. Vi ser dock
            inte minst inom kultursektorn och på landsbygden att koopera­tivt
            företagande är på frammarsch. Det är därför av stor vikt att regeringen
            stödjer de organisationer som arbetar med social ekonomi och utveckling
            av den kooperativa företagsformen. I andra länder, till exempel
            Kanada, finns goda exempel på att just ett gemensamt ägande har
            varit räddningen för ett nedläggningshotat företag. Sociala företag
            kan vara den första ingången på arbetsmarknaden för den som varit
            borta från arbete un­der lång tid. Varje människas vilja till
            arbete ska tas tillvara.
          </p>
          <head type="h2" xml:id="i-GQSXfTLjbokU4nAxo7oKwB">
            Sverige ska konkurrera med välutbildad arbetskraft
          </head>
          <p xml:id="i-3799oSwCxEkzrcWQG5RUkw">
            Grunden för vårt välfärdssamhälle är att alla som kan jobba också
            ska jobba. Vi lever i en tid där utvecklingen går oerhört snabbt
            och med ny teknik och artificiell intelligens väntas de närmaste
            100 åren av utveckling motsvara de senaste 20 000 åren. Det kom­mer
            såklart också innebära en förändrad arbetsmarknad och att vi dessutom
            kommer leva allt längre. I en sådan hög förändringstakt kräver
            det att politiken gör allt som krävs för att möta framtidens utmaningar.
          </p>
          <p xml:id="i-9Rp3NsGrSvCd9Pb4r5Qx5b">
            En sådan utmaning är utbildning och möjligheten att utbilda sig
            genom hela livet. När nya arbetstillfälle tillkommer och andra
            försvinner måste samhället vara rustat så att människor kan byta
            och ta nya jobb. Därför kommer en robust och tillgänglig utbild­ningssektor
            vara oerhört viktig för framtiden. Hela skolsystemet, från förskola
            till högs­kola och universitet, måste utgå från principen om tillgänglighet
            och att bryta klassklyf­tor. Målet är en egen försörjning vilket
            är nyckeln till att känna sig fri och kunna göra egna livsval.
            Därför behöver ungdomar få stöd i att etablera sig i samhället
            och bli själv­ständiga vuxna. Arbetet för att detta ska kunna
            ske måste börja i skolans tidiga år där barngrupperna i dag är
            allt för stora. Arbetet ska sedan fortsätta i högstadiet och i
            gym­nasieutbildningen där elevernas och lärarnas arbetssituation
            måste förbättras.
          </p>
          <p xml:id="i-CpAcN3nqPmvLgK4Pqor9PZ">
            I en tid där kunskapskrävande arbeten blir allt fler och där
            arbetstillfällen som inte kräver utbildning blir allt färre, måste
            samhället och dess institutioner vara med i sam­hällsutvecklingen.
            Sverige ska konkurrera med bra innovationsklimat, öppenhet för
            nya idéer och förmåga att ställa om produktionen. Om vi ska fortsätta
            vara en konkurrens­kraftig ekonomi krävs utbildningsinsatser.
          </p>
          <p xml:id="i-Tnf6DaoJJ2cpc2eCmeUsbP">
            Den högre utbildningen måste öppnas upp mot fler och politiken
            har framför allt en viktig uppgift när det gäller att få fler
            med låg socioekonomisk bakgrund att välja högre utbildning. Trots
            insatser över åren för att öppna högskolan för personer från hem
            utan studietradition finns alltjämt en stor social snedrekrytering.
          </p>
          <p xml:id="i-KwnnC8vEkoEBVS7nddfxqR">
            Ett första steg är att ge möjligheter till högre utbildning till
            de hundratusentals svenskar som idag endast har grundskoleutbildning
            eller har hoppat av gymnasiet i för­tid. Det får till följd att
            det finns ett behov av att komplettera sina studier även senare
            i livet. Regeringen behöver se till att möjligheterna till vuxenutbildning
            och komplette­ring blir fler så att fler ska kunna läsa upp sina
            betyg.
          </p>
          <p xml:id="i-2idhyT9ciw5vZUt9Gzi51c">
            Det finns utbildningsanordnare som arbetar långsiktigt för att
            bryta den sociala sned­rekryteringen till den högre utbildningen.
            Karlstads universitet har bland annat en verk­samhet som de kallar
            för barnens universitet. Forskare och lärare presenterar sina
            ämnen på ett lättillgängligt sätt, vilket har väckt ett stort
            intresse bland barn och ungdomar. Re­sultatet visar att fler ungdomar
            från icke studievana hem söker sig till högre utbildning efter
            att ha deltagit i barnens universitet. Det kan också vara ett
            viktigt verktyg för att bryta könssegregerade utbildningsval.
          </p>
          <p xml:id="i-Gy1QehN85gXCFKkwhk6Dgi">
            Det finns även många som vill studera på universitet eller högskola
            men som har svårt att klara pendling mellan hem och studier. För
            att underlätta fortsatta studier bör regeringen även stödja och
            stimulera fler kommuner att starta lärcentra för distansut­bildningar
            inom både högskola och yrkeshögskola.
          </p>
          <p xml:id="i-MUTiBKxg9fbnJFxyuEeGSt">
            Samtidigt är det viktigt att vi öppnar upp utbildningsmöjligheter
            genom hela livet. Därför bör antalet högskoleplatser och andra
            studieplatser inte dimensioneras endast uti­från ungdomskullarnas
            storlek utan även utifrån befolkningens utbildningsnivå. I Värm­land
            har vi i jämförelse med riket låg utbildningsnivå och här skulle
            ökade satsningar och platser vara ett sätt att öka den nivån.
          </p>
          <p xml:id="i-82msMqTxqXs5eZ5bch2Lmo">
            Lika viktigt är det att snabbt kunna få sin kompetens bedömd.
            Det gäller framför allt de som kommit och kommer till Sverige
            från andra länder med gedigna kompetenser i form av yrkeskunskaper
            eller som akademisk kunskap. Det är viktigt att den ryggsäck av
            kunskap de bär med sig tas tillvara och att vi snabbar upp valideringsinsatser
            och möjligheter till praktik inom det yrkesområde de nyanlända
            har sina kunskaper i, medan de får möjlighet att komplettera det
            som behövs med olika utbildningsinsatser.
          </p>
          <p xml:id="i-DinMK2fPmUuX1WZERC2Wfh">
            Ytterligare en aspekt är att utbildningens uppdrag också bör
            vara att bryta tradition­ella könsmönster. Sverige har en i internationell
            jämförelse stor könssegregerad arbets­marknad. Samtidigt finns
            det många studier som visar att mångfald mellan kön och bak­grund
            bland medarbetarna är lönsamt för företagen. Segregationen är
            också till viss del en bakgrund till att kvinnor fortfarande tjänat
            sämre än män. Frågan är viktig för Sveri­ges konkurrenskraft och
            det finns många utmaningar regeringen behöver ta tag i. Det handlar
            om allt från att belysa likabehandling i tidig ålder till praktikmöjligheter
            i olika branscher för att både få unga att se nya yrkesvägar,
            men också för att kunna fylla den kompetensbrist som flera branscher
            står inför.
          </p>
          <head type="h2" xml:id="i-U1NwxfEmxvpDeQLX2L8nSw">
            Folkbildning och demokrati
          </head>
          <p xml:id="i-FHytJTjXWDZoReQSU4zCq5">
            När utbildning diskuteras glöms folkbildningen oftast bort. Folkbildningen
            är ett viktigt instrument, inte minst i landsbygdskommuner, för
            att få samhället att hålla ihop. Ett ex­empel är att det under
            flyktingmottagandet var studieförbunden och folkhögskolorna som
            axlade ansvaret för integration och utbildning i svenska språket.
            Folkbildningen är viktig både för civilsamhället och för vuxenutbildningen.
            Civilsamhället får ett tillskott av mångfald, demokrati och ökat
            kulturdeltagande. Vi ser det också som betydelsefullt att folkhögskolornas
            kursutbud och pedagogik används för att möta nya grupper med nya
            behov, erfarenheter och kunskaper. Med anledning av ovanstående
            bör regeringen verka för en fortsatt stark folkbildning med aktiva
            studieförbund och folkhögskolor.
          </p>
          <p xml:id="i-XP1ZH9hu5o92c6Nc42BzGk">
            Den ideella föreningssektorn i vårt land är unik. De flesta människor
            som bor i Sve­rige är med i någon av de ca 200 000 ideella föreningar
            som finns. Den höga anslut­ningsgraden och den demokratiska uppbyggnad
            som föreningarna har, spelar en viktig roll i vårt gemensamma
            samhällsbygge. Politiken måste uppmuntra och ta vara på män­niskors
            engagemang.
          </p>
          <p xml:id="i-AgA7ThNG5HeXdq7DMvt33c">
            Det är speciellt viktigt att det finns tillgång till offentliga
            lokaler och mötesrum i hela landet såsom hembygdsgårdar och Folkets
            hus. Mötesrum är en grundsten i det svenska föreningslivet och
            ett aktivt stöd för att bevara dem är en enkel investering i de­mokratin.
            Det bör också inkludera att det i regioner finns ett system för
            att uppmuntra och stödja fria kulturgrupper samt lokala arrangemang
            och traditioner. En levande
          </p>
          <p xml:id="i-GAocA8due1iCXn9StUXDFk">
            landsbygd skulle inte bara ge effekter av ett mer inkluderande
            samhälle som garanterar medborgerliga rättigheter. Det skulle
            också innebära kreativitet och verksamheter, vilket i sin tur
            skulle leda till fler företag och en ökad besöksnäring.
          </p>
        </div>
        <div type="motSignatures">
          <list>
            <item xml:id="i-E43CjhRB8EBmBpc8GdPRbA">
              Lars Mejern Larsson (S)
            </item>
            <item xml:id="i-7wyCvXP3b7GZ2fMh69wpbg">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
