<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00274">
  <teiHeader>
    <fileDesc>
      <titleStmt>
        <title>Genetisk konstitution som diskrimineringsgrund</title>
        <author corresp="i-R9MuNkxgtjYredKHhh6ujV i-Ev6Dx3pWj2WT32VGQpabaz">av Per Bill och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genetisk konstitution som diskrimineringsgrund</title>
          <idno type="rdwebb">H002A274</idno>
          <rs type="number">A274</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A274/text</ref>
          <ref type="dokument_url_html">http://data.riksdagen.se/dokument/H002A274</ref>
          <ref type="dokumentstatus_url_xml">http://data.riksdagen.se/dokumentstatus/H002A274</ref>
          <ref type="doc">http://data.riksdagen.se/fil/A2A1611C-F397-4875-BC41-7CFBF472EC2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CN7YPuoaE9DdF7dXUWQkBA" type="signed"/>
        <correspContext corresp="i-CN7YPuoaE9DdF7dXUWQkBA">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-8i9AezaiU3d4rye15QBdv8" type="numbering">
          <date when="2012-10-05"/>
        </correspAction>
        <correspAction xml:id="i-S4b2GY8TbTM3Mw9Edmnq9u" type="submission">
          <date when="2012-10-04"/>
        </correspAction>
        <correspAction xml:id="i-VbVvtE1eRahNXdxuvTELQN" type="transfer">
          <date when="2012-10-03"/>
        </correspAction>
        <correspAction xml:id="i-BA19MLnLf6qAjRJVFNpjct" type="assigned"/>
        <correspContext corresp="i-BA19MLnLf6qAjRJVFNpjct">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M2dj9UJ7v3PPuKXLZWbfFG" type="motHeader"/>
      <div xml:id="i-54CmFcznAix8mgPqoDsJwz" type="motBody">
        <div xml:id="i-SDJ1hWbgb2kkL8h9E3qFVE" type="motProposal" subtype="förslag">
          <head xml:id="i-6iXsivHMHJQ93qVL6EUYB8">
            Förslag till riksdagsbeslut
          </head>
          <p xml:id="i-PByHCZrvw51iynWhbFdU18">
            Riksdagen tillkännager för regeringen som sin mening vad som
            anförs i motionen om behovet av en översyn av genetisk konstitution
            som diskrimineringsgrund.
          </p>
        </div>
        <div xml:id="i-WskEWv9XpTB5HaWWvY9aec" type="motContent">
          <head xml:id="i-Qft6Sa53pbuTizwKKzwAbx" type="h1">
            Bakgrund
          </head>
          <p xml:id="i-7ovLYMv8ZGdXPAw66Gw311">
            Tillkomsten av ny teknik, särskilt när den är banbrytande och
            snabbt vinner stor användning, leder inte sällan till att befintliga
            lagrum som reglerar verksamheten som tekniken berörs av också
            ställs inför nya utmaningar. Ett exempel på detta är samhällets
            snabba anpassning till den nya informationsteknologin (it) och
            behov av att skyndsamt se över lagar och regler som gäller för
            att värna bland annat medborgarnas rätt till personlig integritet
            och äganderätt till egenproducerat material så att inte de många
            fördelar som it för med sig kommer i konflikt med andra viktiga
            och skyddsvärda värden. Ett annat sådant exempel är den nya molekylärbiologiska
            tekniken med genetisk bestämning som kan komma att påtagligt förändra
            medicinsk diagnostik, prognostik och behandling i framtiden.
          </p>
          <p xml:id="i-WE3HV4uoGDEaL1GUAMLaK4">
            Möjligheten att idag på molekylär nivå kartlägga enskilda individers
            unika genuppsättning av dna, dess möjliga kopplingar till för
            individen specifika sjukdomar och till ökad risk att på sikt utveckla
            vissa sjukdomar eller val av lämplig behandling, ställer nu gällande
            lagstiftning inför nya problem som kan behöva lösas någorlunda
            skyndsamt för att trygga rättssäkerheten. Exempel på lagar som
            då berörs är lagen om genetisk integritet (2006:351), lagen om
            medicinsk-tekniska produkter, personuppgiftslagen (PUL), marknadsföringslagen
            med flera. Kopplingen mellan nya tekniker, som här kan exemplifieras
            av just tillgång till it och möjlighet till dna-testning, visar
            på hur problem med de nuvarande lagrummens praktiska tillämpning
            kan uppstå. Man finner idag en bred flora av erbjudanden på nätet,
            av mer eller mindre seriösa aktörer, om individuell genetisk kartläggning
            och inte sällan därtill knuten (medicinsk) rådgivning. Om denna
            verksamhet sker inom ramen för laboratorium som har en anknytning
            till hälso- och sjukvården så är sådan verksamhet att betrakta
            som en genetisk undersökning enligt lagen om genetisk integritet,
            vilket det rimligen också är med de konsekvenser för medicinsk
            trovärdighet och säkerhet med mera som exempelvis föreskrivs i
            hälso- och sjukvårdslagen, patientsäkerhetslagen med flera lagar
            som reglerar medicinsk verksamhet. Om emellertid exakt samma genetiska
            tester genomförs på ett laboratorium som inte har någon anknytning
            till hälso- och sjukvården är verksamheten i lagens mening inte
            att betrakta som en genetisk undersökning, vilket också gör att
            all annan lagstiftning som finns till för att säkerställa trovärdig
            och säker hälso- och sjukvård inte längre är applicerbar på verksamheten.
            Bara denna anomali i lagen om genetisk integritet förtjänar en
            översyn, men vi har i denna motion valt att se problemet i en
            än vidare kontext.
          </p>
          <p xml:id="i-V2WkDEbnELDYi1i5i6qq8J">
            Ett exempel på att möjligheten till individuell genetisk kartläggning
            ställer även internationell lagstiftning inför stora problem är
            att Europarådet 2008 valt att utfärda ett tilläggsprotokoll till
            konventionen om de mänskliga rättigheterna med inriktning just
            på den medicinska genetikens tekniska genombrott under senare
            tid. Denna motion är skriven i ambitionen att närma sig en problemställning
            för svensk lagstiftning på ett övergripande sätt genom att föreslå
            en översyn av möjligheten att skydda individers genetiska konstitution
            mot bakgrund av de risker det kan innebära att sådan information
            kan utnyttjas i diskriminerande syfte.
          </p>
          <head xml:id="i-ES8wpN6CcdiBXw9yeHCasB" type="h2">
            Nya medicinska tekniker
          </head>
          <p xml:id="i-LesVnyT6tw8rJEmkKzPPSe">
            Generellt för nya medicinska tekniker kan man se både potentiella
            värden och potentiella risker. Till de förra hör tillgång till
            ny medicinsk kunskap, med i sin tur potentialen till förbättrad
            individuell hälsa och sammantaget också ett förbättrat hälsoläge
            för befolkningen. Till potentiella risker hör att ingen allra
            minst en ny teknik är ofelbar. Indirekta tekniker, det vill säga
            att det som analyseras inte är den faktor som garanterat ensamt
            kopplar till det medicinska skeende som avses och som dna-testning
            innebär, är mer riskabla för att resultatet ska tolkas fel ur
            medicinsk synvinkel. Denna risk för feltolkning av resultat från
            ny, indirekt medicinsk teknik kan både utsätta enskilda individer
            för risk att bli feltolkade och, om felet sedermera visar sig
            vara generellt, att en hel populations diagnostik, prognostik
            (hur prognosen för en sjukdom är) eller behandling varit felaktig.
          </p>
          <head xml:id="i-D348MMcQwFTGiExDhsobmg" type="h2">
            Indelning av genetisk dna-testning
          </head>
          <p xml:id="i-44eDniRANvEXtoDDhcaj6P">
            Testning av individers unika dna kan idag med ganska stor säkerhet
            definiera vissa mycket ovanliga och starkt ärftliga sjukdomar.
            Dna-tester kan också tillsammans med olika mer eller mindre kända
            omgivningsfaktorer för en rad folksjukdomar bättre än tidigare
            definiera diagnos, prognos eller val av lämplig behandling.
          </p>
          <p xml:id="i-SxGtKSV3pMWrgHm9jUPBMw">
            Man kan se på dna-testning ur aspekten som en enskild antingen
            riktad (mot en eller flera i förväg definierade specifika dna-varianter)
            eller bred så kallad screenad (det vill säga en undersökning av
            många ospecificerade dna-varianter på en gång) undersökning. I
            den mest extrema formen, som också reser de största etiska problemen
            och ställer nuvarande lagstiftning inför frågor, talar man om
            så kallad genetisk populationsscreening (GPS).
          </p>
          <p xml:id="i-2TPbjdUAjMrfqy2oocBwm8">
            GPS definieras då av att ett större antal människor undersöks.
            Dessa ska inte på förhand ha någon känd förhöjd genetisk sjukdomsrisk,
            och initiativet till själva undersökningen ska ha tagits av någon
            annan än individerna själva. När GPS genomförs så kan även här
            potentiella värden och risker identifieras. Till de förra hör
            att verksamheten eventuellt kan befrämja de testade individernas
            hälsa eller de testade individernas autonomi eller självbestämmande
            eller befrämja hälsa eller autonomi hos andra än de testade individerna
            (genom ökad förståelse av mekanismer som har betydelse för sjukdomars
            uppkomst och behandling). Till riskerna hör bristande förståelse
            för vad resultatet kan medföra hos individerna som undersöks,
            antingen på grund av bristfällig information och vägledning eller
            på grund av att individerna helt enkelt inte är mottagliga för
            sådan avancerad information. Detta i sin tur kan skapa onödig
            oro, risk för stigmatisering exempelvis genom att anlagsbärare
            ses som sjuka, vilket i sin tur bland annat kan leda till störda
            familjerelationer och, sist men inte minst, oönskad diskriminering.
            Till det senare hör exempelvis att olika försäkringsbolag eller
            arbetsgivare kan komma att kräva dna-testning vars resultat de
            inte säkert kan förhålla sig så professionellt till som kunskapen
            om verksamheten kräver.
          </p>
          <head xml:id="i-WGrQFCXZBaTPdzM2XYRFXL" type="h1">
            Motivering
          </head>
          <p xml:id="i-9eW3D3zsQDxLikLtogi7CU">
            Inför nya tekniker, som exempelvis GPS, krävs därför först en
            noggrann analys av potentiella faror, därefter en organisation
            för att undvika faror och en frågeställning om farorna är hanterbara
            eller för stora för att tillåtas. I detta fall är en sådan fråga
            om politiker kan tillåta diskriminering på genetisk grund.
          </p>
          <p xml:id="i-MY5APtFp6Grt7oG13Spzn8">
            Om diskriminering inte kan uteslutas finns bland annat risk för
            folklig ovilja mot att delta i GPS- eller dna-test med de negativa
            följdverkningar detta kan medföra för den medicinska utvecklingen
            i stort. Ett slående exempel på detta var när den svenska riksdagen
            2006 öppnade det så kallade PKU-registret för möjlighet till identifiering
            av offren för tsunamikatastrofen i Thailand. Denna åtgärd efterföljdes
            av att många personer valde att lämna detta register, som inte
            var avsett för identifikation av individer utan för att förebygga
            en särskild sjukdomsrisk. På grund av risken för sådana konsekvenser
            även med GPS och annan dna-testning föreslår vi att regeringen
            överväger att inom ramen för gällande diskrimineringslagstiftning
            vid lämpligt tillfälle göra en översyn av möjligheten att analysera
            om själva den genetiska konstitutionen i framtiden kan komma att
            läggas till som ytterligare en grund för diskriminering.
          </p>
        </div>
        <div xml:id="i-W9XQNjqZtFNTeMss7usbQv" type="motSignatures">
          <list xml:id="i-3dwdAnCemLjR4odqUcTNqK">
            <item xml:id="i-XQ44DbWf1Yb2PoEGoQ6HgG">
              Per Bill (M)
            </item>
            <item xml:id="i-3gTPqGGBUYnCL43cPjQh7S">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
