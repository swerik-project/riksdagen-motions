<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00302">
  <teiHeader>
    <fileDesc>
      <titleStmt>
        <title>Bättre fiskevård och fiskåterväxt genom utökad rådighet över vatten</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre fiskevård och fiskåterväxt genom utökad rådighet över vatten</title>
          <idno type="rdwebb">H002MJ302</idno>
          <rs type="number">MJ302</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ302/text</ref>
          <ref type="dokument_url_html">http://data.riksdagen.se/dokument/H002MJ302</ref>
          <ref type="dokumentstatus_url_xml">http://data.riksdagen.se/dokumentstatus/H002MJ302</ref>
          <ref type="doc">http://data.riksdagen.se/fil/28F8D69A-D9BD-4655-8A7A-0B88C6990F03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BpVNKPeJTVPgqSnE7Awkkd" type="signed"/>
        <correspContext corresp="i-BpVNKPeJTVPgqSnE7Awkkd">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-AzSL1rtdzXKGCACzaxj1CR">
          <date when="2012-10-05"/>
        </correspAction>
        <correspAction type="submission" xml:id="i-8tjEfDiwDaq5CpjXB2tgMv">
          <date when="2012-10-04"/>
        </correspAction>
        <correspAction type="transfer" xml:id="i-VVMhJ8nV3dUanXGqFfXwD3">
          <date when="2012-10-03"/>
        </correspAction>
        <correspAction type="assigned" xml:id="i-qpVqbBG2BCmL6hKYSKMA1"/>
        <correspContext corresp="i-qpVqbBG2BCmL6hKYSKMA1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EfWQCcEmRkpHeXRShCXvFo">
            Förslag till riksdagsbeslut
          </head>
          <list style="ol">
            <item xml:id="i-P1aWs7oicTwbVQvHdVYMxE">
              Riksdagen tillkännager för regeringen som sin mening vad som
              anförs i motionen om en översyn av fiskelagen i syfte att ge vattenägare
              rådighet över sina vatten i havskust- och skärgårdsområden så
              att fiskåterväxten och fiskevården där förbättras.
            </item>
            <item xml:id="i-6z9VxCeu2Qfs8HTvtT4PMs">
              Riksdagen tillkännager för regeringen som sin mening vad som
              anförs i motionen om att utreda möjligheten att låta kusterna
              och skärgården i Östergötlands och Kalmar län utgöra ett försöksområde
              där vattenägarna ges utökad rådighet över vattnet.
            </item>
          </list>
        </div>
        <div type="motContent">
          <head type="h1" xml:id="i-MLuxrqzs7mH8FRCqt9JvVG">
            Motivering
          </head>
          <p xml:id="i-X4Ud1MEywNtfu7AGXvXepz">
            I motion 2011/12:MJ422 har förslag tidigare lagts fram om att
            ge vattenägare utökad rådighet över sina vattenområden, som behandlades
            i utskottsbetänkandet 2011/12:MJU15. Med hänvisning till redan
            befintliga möjligheter till stöd för fiskevård yrkade utskottet
            avslag på motion MJ422. Då det fortfarande finns ett behov av
            att förbättra fiskevården och fiskåterväxten i havskusten och
            skärgårdsområden, genom att ge vattenägare rådighet att avgöra
            vilka arter som kan fiskas utan att hämma fiskåterväxten, så lämnas
            i denna motion ånyo fram en likalydande motivering.
          </p>
          <p xml:id="i-HqtGvdjqqyRAQrNuf99LWE">
            En utredning om ändringar i fiskelagen lämnades till regeringen
            sommaren 2010. Den har sedermera mottagit många kritiska synpunkter
            från en lång rad olika remissinstanser. Ett av de största problemen
            tycks vara att utredarens förslag i många fall först måste stämmas
            av också med hur förhandlingarna på EU-nivå om fiskets utveckling
            i unionen och i Sverige förlöper.
          </p>
          <p xml:id="i-EpDPnmrmTfymkZ1QSL9j57">
            Vid sidan av detta kan det dock konstateras att utredningen inte
            berörde en ännu så länge uppenbart olöst problematik med så kallade
            fiskevårdsområden vid kusten och i skärgården.
          </p>
          <p xml:id="i-UX3nXqvJnfQAvxnapAkZ72">
            För många vattenägare längs vårt lands kuster och i skärgården
            ställer den nuvarande lagstiftningen till med problem med återväxten
            av fisk i dessa vatten. När fiskerätten fråntogs vattenägarna
            år 1985 till förmån för det fria handredskapsfisket uppstod en
            brist på ansvar som bäst kan garantera sådan fiskåterväxt här.
          </p>
          <p xml:id="i-VdAfZvXuZUsSJpiUzX52jh">
            Visserligen är tillgången till ett fritt fiske med handredskap
            längs våra kuster en värdefull möjlighet för våra medborgare och
            besökare i vårt land. Men utan en naturlig koppling till de skyldigheter
            som alla gemensamma rättigheter bör medföra finns en uppenbar
            risk att ingen längre värnar ett ansvar för fiskåterväxten även
            i havskust- och skärgårdsområdet.
          </p>
          <p xml:id="i-Xvw9p8woDHnM974nLPeLCe">
            Före år 1985 var det naturligt för vattenägarna att se till att
            fiskevården upprätthölls genom att bland annat plantera ut fiskyngel
            för att säkra kontinuerlig fisktillgång. Detta ägaransvar för
            fiskevården faller tyvärr lika naturligt utanför intresset för
            andra fiskare som numera ofta utnyttjar den fria fiskerätten utan
            tanke på vem som ansvarar för återväxten av fisk.
          </p>
          <p xml:id="i-G1hBXDDKTadEBpBy4TBt7r">
            1. En bättre lagligt reglerad koppling mellan befogenhet och
            ansvar mellan fiskerätt och fiskevård även vid våra kuster och
            i våra skärgårdsområden än den vi har i dag borde därför vara
            en välgärning för alla parter på lite längre sikt.
          </p>
          <p xml:id="i-WxWUC9d8c7Z5pAM4yM9tMm">
            Längs våra havskust- och skärgårdsområden bör liksom för insjöar
            och andra vattendrag i inlandet fiskevårdsområden kunna bildas
            som ger vattenägarna så kallad rådighet över vattenområdet. Denna
            rådighet, som vattenägare har över andra vatten i inlandet, ger
            vattenägare rätt till ekonomisk kompensation för kostnader för
            fiskevården. Detta system har fungerat bra vid insjöar och andra
            vattendrag i inlandet men har gått förlorat i och med reformen
            med det fria fisket nära havskusterna och i skärgården där emellertid
            också vattenägare ofta vill ta ett sådant ansvar mot rimlig ersättning.
          </p>
          <p xml:id="i-WZCWn39fPHFT2KaC4EXNgt">
            2. Det har emellertid rests tveksamheter inför att reglera havskust-
            och skärgårdsområden till förmån för större rådighet över vattnen
            och fisken här liksom vid vatten i inlandet. Motiven för denna
            tveksamhet har då oftast baserat sig på att det, åtminstone vid
            djupa havskuster, aldrig sker någon egentlig fiskevård av en vattenägare
            där eftersom fisken i dessa vatten migrerar väldigt fritt och
            inte på ett lika förutsebart sätt som i exempelvis grundare vikar
            i skärgården.
          </p>
          <p xml:id="i-KmvrWWZScLcG34UxmCjhDe">
            I både Östergötlands och Kalmar län finns gott om havs- och skärgårdsvatten
            som är grunda och där vattenägare som vill bilda fiskevårdsområden
            med rådighet över att vårda fiskåterväxten mot en rimlig ersättning
            för detta har visat intresse för en sådan förändring. Jag föreslår
            därför att regeringen ser över möjligheten att göra en översyn
            av fiskelagen enligt yrkande 1 i denna motion. Detta bör kompletteras
            med att man låter Östergötlands och Kalmar läns kuster och skärgård
            utgöra prövningsområde för ett sådant kommande lagförslag, inför
            ett senare ställningstagande om en eventuell kommande generell
            fiskelagsändring tillämplig för hela Sveriges havskuster och skärgårdar
            i denna riktning.
          </p>
        </div>
        <div type="motSignatures">
          <list>
            <item xml:id="i-4JubArSa2z8s1PquwfeFkJ">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
