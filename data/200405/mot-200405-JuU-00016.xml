<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00016">
  <teiHeader>
    <fileDesc>
      <titleStmt>
        <title>med anledning av prop. 2004/05:34 Ökad användning av intensivövervakning med elektronisk kontroll</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:34 Ökad användning av intensivövervakning med elektronisk kontroll</title>
          <idno type="rdwebb">GS02Ju16</idno>
          <rs type="number">Ju16</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju16/text</ref>
          <ref type="dokument_url_html">http://data.riksdagen.se/dokument/GS02Ju16</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HPrPSq3cMjHfGbnFpS54CK" type="basedOn"/>
        <correspContext corresp="i-HPrPSq3cMjHfGbnFpS54CK">
          <ref>Proposition 2004/05:34</ref>
        </correspContext>
        <correspAction xml:id="i-JuHGty329iPojRTDyDgek9" type="signed"/>
        <correspContext corresp="i-JuHGty329iPojRTDyDgek9">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Ewi7Lwy3h4DBNJ2zradbNt"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-QhURWkawnPDBf443faKewj"/>
        </correspContext>
        <correspAction xml:id="i-88QtAAQopBv9o3Nuk6VoQd" type="referral">
          <date when="2004-11-12"/>
        </correspAction>
        <correspAction xml:id="i-PmGyzHR2YL2FPhbXSTyJQA" type="registration">
          <date when="2004-11-11"/>
        </correspAction>
        <correspAction xml:id="i-XCKt3PPviuQo2jkVWXaYnb" type="dismissal">
          <date when="2004-11-11"/>
        </correspAction>
        <correspAction xml:id="i-PJtc61ycooGv7drWVrrrVu" type="submission">
          <date when="2004-11-10"/>
        </correspAction>
        <correspAction xml:id="i-Q1aLFiNFCgiYfij7VcoR28" type="assigned"/>
        <correspContext corresp="i-Q1aLFiNFCgiYfij7VcoR28">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_16/mot_200405_Ju_16-0001.pdf"/>
      <pb facs="riksdagen-motions-pdf/data/200405/mot_200405_Ju_16/mot_200405_Ju_16-0001.pdf"/>
      <div xml:id="i-JKmjPWDxR68mEm4Eprr3Bf" type="motHeader">
        <div xml:id="i-2hVVbG4Gm3N3582RsSmUbv" type="motTitle"/>
        <div xml:id="i-BYKiQKt3ZaGizy44qA4Zdn" type="motSubmissionInfo"/>
      </div>
      <div xml:id="i-5rpiKWJaGsdqi3u3ULZ7oH" type="motBody">
        <div xml:id="i-HmyK9KgVfZkDo7QCFGEthi">
          <p xml:id="i-9bSyRbBVQKnsadhY1KEyBS">
            2004/05 mnr: Ju16 pnr: fp1165
          </p>
          <p xml:id="i-X71qkgiQsSxk74SRGXrnQX">
            Motion till riksdagen 2004/05:Ju16
          </p>
          <p xml:id="i-Scz1xZMB3RwF9zXya1AaoU">
            av Johan Pehrson m.fl. (fp) med anledning av prop. 2004/05:34
          </p>
          <p xml:id="i-2sjK5CWab2RRkbyadv7WHV">
            Ökad användning av intensivövervakning med elektronisk kontroll
          </p>
          <p xml:id="i-8aXL2Lvs7v5zzrvjX5zKTR">
            Förslag till riksdagsbeslut
          </p>
          <p xml:id="i-TjwUKWD66LNau19F4MEcKy">
            1. Riksdagen avslår propositionen i den del som gäller möjlighet
            att avtjäna kortare fängelsestraff genom intensivövervakning för
            strafftider upp till sex månader. 2. Riksdagen tillkännager för
            regeringen som sin mening vad i motionen anförs om att påföljdssystemet
            i högre grad måste präglas av ett brottsofferperspektiv.
          </p>
          <p xml:id="i-WCpwXbDDeep62x9nuDjdnT">
            Inledning
          </p>
          <p xml:id="i-6DwqGMHxQGwvuhxX5wMZe8">
            Den svenska kriminalvården är i fortsatt kris. Regeringen har
            under tio år misskött styrningen och utvecklingen av kriminalvården.
            Ökade fångtal har mötts med nedlagda anstalter och minskad personalstyrka.
            Administrationen har under perioden svällt under de 35 myndigheterna
            inom svensk kriminalvård. Effekterna har på anstalterna blivit
            att personal som arbetar nära de intagna, med rehabilitering och
            samhällspassning, inte kunnat utföra sitt arbete på bästa möjliga
            sätt. För tio år sedan klarade kriminalvården av sitt uppdrag
            med en beläggning på 90 procent. De senaste åren har dock överbeläggningen
            stadigt ökat. I april 2004 var överbeläggningen 104 procent på
            fängelser och i juni månad 101 procent på häktena. Platsbristen
            är på många håll akut och människor med svåra problem stängs in
            tillsammans i små utrymmen. Europarådets kommissionär för mänskliga
            rättigheter kritiserade våren 2004 Sverige för att överbeläggningen
            är ett brott mot konventionen om mänskliga rättigheter. Det förslag
            till ökad användning av intensivövervakning med elektronisk kontroll
            (IÖV) som regeringen lägger fram i den här aktuella propositionen,
            måste ses mot bakgrund av den ohållbara situationen inom kriminalvården.
          </p>
          <pb facs="riksdagen-motions-pdf/data/200405/mot_200405_Ju_16/mot_200405_Ju_16-0002.pdf"/>
          <p xml:id="i-Jkgzv7PxYZzF7DCzks6wz4">
            2004/05:Ju16
          </p>
          <p xml:id="i-MMxpvH53Vu58eaEgyXmH1e">
            Överbeläggningen torde vara en av orsakerna till att regeringen
            nu vill utöka användningen av IÖV även till strafftider upp till
            sex månader. Intensivövervakning som alternativ till korta fängelsestraff
            skulle onekligen lätta en del på överbeläggningen men kan medföra
            andra, mindre bra konsekvenser. Den andra delen av förslaget innebär
            att den som avtjänar fängelsestraff i lägst ett år och sex månader
            omedelbart före villkorlig frigivning skall få möjlighet att verkställa
            sista delen av straffet utanför anstalt genom IÖV. Förslaget innebär
            således en utvidgning från dagens gräns om fängelse i minst två
            år för att kunna omfattas av IÖV den sista delen av straffet.
            Vidare föreslås att tiden för att verkställa en del av straffet
            genom IÖV utökas från dagens fyra månader till sex månader för
            den som avtjänar fängelse i lägst två år. Denna andra del av förslaget
            kommer således också att innebära en viss lättnad på överbeläggningen
            men är även angeläget för att öka förutsättningarna till återanpassning
            i samhället för dem som har varit intagna i kriminalvården en
            längre tid. Folkpartiet liberalerna har nyligen i motionen ”Återupprätta
            förtroendet för kriminalvården” (allmänna motionstiden 2004, motion
            2004/05:Ju340), krävt bl.a. att det sker en omedelbar ökning av
            intensivövervakning i slutet av verkställigheten för långtidsdömda.
            Vi kan också tänka oss, liksom det gjorts i ett flertal grannländer,
            att tillfälligt införa en s.k. soningskö, där verkställigheten
            för de över 3 000 dömda som är på fri fot och skall inställa sig
            för att avtjäna straff, skjuts framåt i tiden. En person som snarast
            vill påbörja verkställigheten skall dock inte hindras från detta.
            Vi menar att detta är några av de åtgärder som på kort sikt skulle
            kunna lindra den akuta situationen med överbeläggning. Parallellt
            måste dock givetvis en kraftig utbyggnad av antalet anstaltsplatser
            ske. En omfattande utökning av behandlings-, arbets- och studiemöjligheter
            samt bättre förberedande frigivningsåtgärder inom anstalterna
            måste också ske. Vi ställer oss därför till största delen positiva
            till det här aktuella lagförslaget men vi kan inte acceptera förslaget
            om utökning av IÖV till att gälla även fängelsestraff upp till
            sex månader.
          </p>
          <p xml:id="i-Y5q5EymT5MSbSumUiVzrVG">
            Nej till IÖV för fängelsestraff på sex månader
          </p>
          <p xml:id="i-Md27NFwdq2HXH9j3DpBnk9">
            Folkpartiet liberalerna kan inte ställa sig bakom förslaget till
            utökning av försöksverksamheten gällande personer som dömts till
            sex månaders fängelsestraff. När domstolen har dömt ut en påföljd
            på upp till sex månader kan det vara ett brott av allvarlig art
            som har begåtts, t.ex. misshandel, sexuellt utnyttjande eller
            grovt rattfylleri. Vi tycker inte att det är lämpligt att kriminalvården
            i dessa fall sedan skall kunna besluta att det utdömda fängelsestraffet
            får verkställas helt utanför anstalt genom IÖV. Möjligheten att
            på detta sätt
          </p>
          <pb facs="riksdagen-motions-pdf/data/200405/mot_200405_Ju_16/mot_200405_Ju_16-0003.pdf"/>
          <p xml:id="i-WTh1JrvwuwxFWuP3MRUfm1">
            kunna kringgå ett av domstolen utdömt fängelsestraff på upp till
            sex månader, riskerar att urholka förtroendet för påföljdssystemet.
            Förslaget medför varken tydlighet gentemot den som döms eller
            för rättspraxis, då domstolen å ena sidan skall motivera sitt
            beslut och ange straffvärdet för brottet. Kriminalvården skall
            därefter å andra sidan ta hänsyn till andra aspekter i sitt beslut
            om verkställighet genom IÖV. Påföljden som domstolen har dömt
            ut kan således i praktiken bli en helt annan. Det torde stå klart
            för alla politiskt ansvariga som arbetat i en domstol eller träffat
            dem som arbetar där, att det är ett problem att dagens regler
            i praktiken innebär att det inte är domstolens avvägning, bl.a.
            från en individualpreventiv och allmänpreventiv synpunkt, som
            styr den praktiska påföljden. Med regeringens förslag torde risken
            vara solklar att domstolen vid tveksamma fall kan tvingas fundera
            på att ibland lägga straffvärdet på sju månader i stället för
            sex månader när man vet att konsekvenserna för gärningsmannen,
            brottsoffer och det omgivande samhället i praktiken kan bli diametralt
            olika. Denna utökande experimentverksamhet, eftersom det är en
            försöksverksamhet utan tidsgräns, kommer inte att bidra till att
            öka förtroendet för det rättsväsende som
          </p>
          <p xml:id="i-Mg52dcXNaT3sXpNueZ2uKT">
            regeringen faktiskt är satt att förvalta. Folkpartiet liberalerna
            anser således att riksdagen bör avslå regeringens lagförslag i
            den del som gäller utökning av IÖV för fängelsestraff upp till
            sex månader. Detta bör riksdagen som sin mening ge regeringen
            tillkänna. I propositionen redovisar regeringen att den överväger
            hur man skall rensa upp i den flora av påföljder som idag innebär
            bristande genomskinlighet, förutsägbarhet och rättssäkerhet. Det
            är en förskönad beskrivning av att regeringen politiskt begravt
            frågan. Det är en helt annan sak att låta domstolen själv få möjlighet
            att vid lämpliga fall, utefter vad som sammantaget redovisats
            vid rättegången, kunna döma till IÖV som en självständig påföljd
            utöver dagens tidsbegränsning. Folkpartiet anser således att det
            skulle vara bättre om domstolen själv, vid dom, avgör om påföljden
            skall bli 1-6 månaders fängelse och huruvida detta skall avtjänas
            i anstalt eller utanför anstalt med IÖV. Vi menar att dagens gällande
            system, där det inte är domstolen som avgör om IÖV vid 3 månaders
            fängelse som påföljd, är tveksamt. En förändring som innebär att
            domstolen skall besluta i dessa fall kräver dock att påföljdssystemet
            reformeras och inte läggs i skrivbordslådan.
          </p>
          <p xml:id="i-QG3cCmL8jNULswDhoWNffr">
            Tydliga operativa mål för att minska återfall i brott
          </p>
          <p xml:id="i-LJsnWHyspPxE574WKGPgcV">
            Utöver alla bestämmelser om påföljder finns också bla. regler
            i kriminalvårdslagen om verkställigheten i anstalt, med exempelvis
            bestämmelser om villkor för möjlighet till IÖV och regler om disciplinära
            åtgärder. Regeringen har uppdragit åt en kommitté att utarbeta
            en ny kriminalvårdslag. Kriminalvårdskommittén skall särskilt
            uppmärksamma
          </p>
          <p xml:id="i-5mCNMSyX7cfdkAmADQ6SRh">
            2004/05:Ju16
          </p>
          <pb facs="riksdagen-motions-pdf/data/200405/mot_200405_Ju_16/mot_200405_Ju_16-0004.pdf"/>
          <p xml:id="i-9Hr9G1hjtrXqjA7DkPxDeS">
            2004/05:Ju16
          </p>
          <p xml:id="i-7vb2XmrQpkHCfxtMoWW3t8">
            frågor om hur verkställigheten kan anpassas så att den förebygger
            återfall i brott utan att kravet på samhällsskydd eftersätts.
            Folkpartiet vill betona nödvändigheten av en kraftigt förbättrad
            verkställighet när det gäller att förebygga återfall i = brott.
            Kriminalvårdskommitténs arbete är därför angeläget. Men det är
            också angeläget att kriminalvården faktiskt har tydliga operativa
            mål för att minska återfall i brott. Tio år av socialdemokratisk
            kriminalvårdspolitik visar nämligen också brister i uppfyllandet
            av själva huvuduppgiften för kriminalvården: att minska återfall
            i brott för dem som en gång tagits in. Dåliga behandlings- och
            sysselsättningsmöjligheter, narkotikamissbruk inom anstalterna
            och knappa förberedelser inför livet utanför anstalten gör det
            svårt att bryta — ett kriminellt livsmönster. Statskontorets rapport
            ”Effektivitetsgranskning av kriminalvården” — (2003:20) visar
            = att kriminalvården inte ens har satt upp några operativa mål
            för att minska återfall. Det sker visserligen sedan några år en
            uppföljning av återfallen men den används inte för att styra verksamheten.
            Det finns heller ingen total återfallsstatistik för samtliga år.
            Dagens vetskap om att cirka 40 procent återfaller i brott inom
            tre år säger oss bara en del. Men det säger oss tydligt att vi
            kommer att få fler brottsoffer. Här måste regeringen ta ansvar
            för att det sker en betydande förändring. När det gäller att sätta
            upp operativa mål för att minska återfall, torde regeringen inte
            behöva avvakta resultatet av Kriminalvårdskommitténs arbete med
            en ny kriminalvårdslag. Konsekvensen av de besparingsprogram som
            nu ligger som ett ok runt verksamhetsutvecklingen för kriminalvården
            blir samtidigt märklig. Säkerhetsanstalter som Hall och Kumla
            måste skära ner på personalstyrkan och i Socialdemokraternas kriminalvård
            blir det exempelvis allt mer vanligt med permanent sovmorgon för
            intagna — allt för att kunna göra besparingar på personal. Det
            finns anstalter där man därför låser upp först klockan 08.00 på
            morgonen, även på vardagar. Detta innebär en institutionalisering
            som totalt avskärmar de intagna från den verklighet som finns
            utanför fängelset. Priset för denna socialdemokratiska politik
            blir att fler personer i praktiken får det ännu svårare att återanpassa
            sig till ett hederligt liv utanför anstalten.
          </p>
          <p xml:id="i-CnQbGfzzHxwyPhajw9GgR">
            Bättre hänsyn till brottsoffer
          </p>
          <p xml:id="i-JWCaxC5DqjujM96xtGRkC7">
            Under de tio år som Socialdemokraterna har haft regeringsmakten
            har antalet människor som utsatts för brott ökat — 1994 anmäldes
            1 112 505 brott, år 2003 anmäldes 143 000 fler brott. Under denna
            tioårsperiod har också antalet polisanmälda våldsbrott ökat med
            20 procent. En viktig upprättelse för brottsoffret är att brottet
            utreds och gärningsmannen åtalas för brottet. I Socialdemokraternas
            Sverige är dock chansen till en sådan upprättelse minimal. År
            2003 kunde endast 15 procent av de anmälda brotten bindas till
            en gärningsman och således klaras upp. Den socialdemokratiska
            regeringens raserande av närpolisreformen och urholkande av polisens
            budget med för få poliser som följd, minskar också chansen att
            faktiskt snabbt få hjälp när man
          </p>
          <pb facs="riksdagen-motions-pdf/data/200405/mot_200405_Ju_16/mot_200405_Ju_16-0005.pdf"/>
          <p xml:id="i-5NxhfMvVhpiXJb33SmrqJb">
            utsätts för brott. Enligt en rapport från Riksdagens revisorer
            (2002/03:19) skriver polisen av 75 procent av alla brottsanmälningar,
            merparten av anmälningarna, skrivs av direkt utan att någon förundersökning
            inletts. Den rådande situationen är helt oacceptabel och innebär
            ett hån mot de brottsoffer som redan lidit av att drabbas av brott.
            I de fall en gärningsman faktiskt har kunnat knytas till brottet
            och sedan dömts till fängelse, måste också omfattande hänsyn tas
            till brottsoffret vid kriminalvårdens beslut om t.ex. permission
            och IÖV. Vid varje beslut om permission måste det ske en avvägning
            mellan den intagnes intresse av att få permission och brottsoffrets
            berättigade krav på skydd och säkerhet. Folkpartiet anser att
            det vid denna avvägning bör tas större hänsyn till brottsoffrets
            skyddsintresse än idag. Kriminalvården måste också bli bättre
            på att informera brottsoffret om gärningsmannens permissioner
            och frigivning. När det gäller beslut om IÖV måste den som sammanbor
            med den intagne samtycka till att verkställigheten sker i bostaden.
            Har brottet riktats mot en amiljemedlem bör verkställighet inte
            ske i det gemensamma hemmet. Vidare måste samhällsskyddet tillmätas
            stor vikt och riskbedömningar måste utgöra en viktig del av den
            individuella prövningen (prop. 2004/05:34 s. 16). I örarbetena
            betonas särskilt att syftet med verkställigheten skall vara att
            rämja den intagnes anpassning i samhället och att bara om verkställigheten
            kan antas fylla ett sådant syfte skall den beviljas. Folkpartiet
            vill betona vikten av att större hänsyn tas till brottsoffrens
            rätt till säkerhet och skydd. Lagens intentioner uppfylls inte
            alltid. När det gäller män som är dömda för misshandel av en sammanboende
            kvinna eller barn,
          </p>
          <p xml:id="i-8JR3299AvRK78qUxqjN7mN">
            skall det vara uteslutet att mannen kan avtjäna straffet i den
            gemensamma bostaden. Vi vill också framhålla att IÖV visserligen
            handlar om gärningsmannens möjligheter till återanpassning, men
            att gärningsmannaperspektivet inte får överskugga brottsofferperspektivet.
            Detta bör riksdagen som sin mening ge regeringen tillkänna. Folkpartiet
            liberalerna vill också i detta sammanhang påpeka att det är anmärkningsvärt
            att regeringen fortfarande inte har presenterat ett lagförslag
            som möjliggör övervakning med elektronisk fotboja vid överträdelse
            av besöksförbud. I en förstudie från BRÅ (”Elektronisk övervakning
            vid besöksförbud — Teknikens möjligheter och begränsningar” 1999)
            redogjordes ör systemet som sedan 1994 används i Sverige för elektronisk
            övervakning som ett alternativ för dem som vill avtjäna ett utdömt
            kortare fängelsestraff utanför anstalt. Tekniken fungerar enligt
            BRÅ i princip likadant som den elektroniska övervakningsteknik
            som används i USA vid besöksförbud och som skulle kunna vara aktuell
            som modell för Sveriges del. Folkpartiet anser att det bör införas
            en försöksverksamhet med intensivövervakning med elektronisk kontroll
            av män som inte kan förmås att respektera ett utfärdat besöksförbud.
            Vi håller inte med regeringen som fortfarande vill vänta. Nödvändigheten
            av att en sådan försöksverksamhet inrättas snarast framkommer
            även av utredningen ”Nationell handlingsplan mot våld i nära relationer”
            (SOU 2002:71). Vi har därför vid ett flertal tillfällen (senast
            i motion 2004/05:Ju293 ”Skärpta åtgärder mot våld mot kvinnor”)
            krävt att riksdagen ger regeringen i uppdrag att omedelbart utreda
          </p>
          <p xml:id="i-8WALcziH6pUF1DgwzSY46B">
            2004/05:Ju16
          </p>
          <pb facs="riksdagen-motions-pdf/data/200405/mot_200405_Ju_16/mot_200405_Ju_16-0006.pdf"/>
          <p xml:id="i-DG3bqVfWK6Q2eW1UF4dvPU">
            2004/05:Ju16
          </p>
          <p xml:id="i-KRpBo9zKr4QmPwGL18fXXz">
            och presentera ett lagförslag samt kostnaderna för en försöksverksamhet.
            Vi tycker att det är hög tid att regeringen agerar.
          </p>
          <p type="date" id="i-K8cLn1NwGQCYKAJAiwGfUv">
            Stockholm den 10 november 2004
          </p>
          <p type="signatureBlock" id="i-C5mW54m3ErvgyfAfMvjeGT">
            Johan Pehrson (fp) Torkild Strandberg (fp) Karin Granbom (fp)
            Jan Ertsborn (fp) Helena Bargholtz (fp) Cecilia Wigström (fp)
          </p>
          <p xml:id="i-JushVNLkugfwPqTsqXxiEm">
            dylik
          </p>
        </div>
      </div>
    </body>
  </text>
</TEI>
