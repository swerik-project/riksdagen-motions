<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__82/mot_1948__ak__82-001.pdf"/>
      <div type="motHeader" xml:id="i-Vr5EDxdfdwE93LBq4YvWMr">
        <div type="motTitle" xml:id="i-HdKr8Z1zevqdQyC9QjjTE"/>
        <div type="motSubmissionInfo" xml:id="i-XdwvhEnDf7nbEEUZ27vjNy"/>
      </div>
      <div type="motBody" xml:id="i-7XHRsMc7HEyNfkjNzgHW7C">
        <div xml:id="i-CVRug72fuuHDyAZwdHUTL7">
          <p xml:id="i-6uM8naSHSwzxXQK7Am13Lp">
            4 Motioner i Andra kammaren, nr 82.
          </p>
          <p xml:id="i-KXAhpiJXRvctdg8Ri3AnEr">
            Nr 82.
          </p>
          <p xml:id="i-2f9ZGCDDmkLnNEdk3v4F5W">
            Av fru Rönn-Christiansson m. fl, om ökat anslag till mödrahjälp.
          </p>
          <p xml:id="i-VfgE2RJjSbR7zaZvJjU2eA">
            I årets statsverksproposition, femte huvudtiteln, punkt 12, äskas
            ett förslagsanslag av 15 miljoner kronor till mödrahjälp. Socialstyrelsen
            har i skrivelse den 25 augusti 1947 framlagt förslag rörande beräkningen
            av medelsbehovet för nästa budgetår och därvid bland annat anfört
            följande:
          </p>
          <p xml:id="i-H8oj3Nn1jdDt2fdS289TfJ">
            »Antalet ansökningar om mödrahjälp har alltsedan tillkomsten
            av denna hjälpform fram till och med budgetåret 1944/45 företett
            en ständig steg- ring, vilken torde sammanhänga med ökningen av
            antalet födelser. Under budgetåret 1945/46 har emellertid en,
            ehuru obetydlig, nedgång skett i fråga om antalet levande födda
            barn. Antalet beviljade mödrahjälpsansökningar utgjorde under
            nämnda budgetår 64 129 mot 65 774 under budgetåret 1944/45. Det
            genomsnittliga belopp, som beviljats i mödrahjälp, har däremot
            oav- låtligt stigit. För ett vart av budgetåren 1943/44—1945/46
            uppgick sålunda genomsnittsbeloppet till respektive 189, 204 och
            217 kronor. Under första hälften av kalenderåret 1946 utgjorde
            samma belopp 221 kronor och under andra hälften av samma kalenderår
            228 kronor. Vid beviljande av mödra- hjälp tillämpa mödrahjälpsnämnderna
            — bl. a. på grund av penningvärdets fall — från och med andra
            kvartalet 1947 generösare principer än tidigare, till följd varav
            det genomsnittligt beviljade beloppet per ansökan kan be- räknas
            stiga med cirka 20 procent i förhållande till år 1946. Styrelsen
            före- slår därför, att anslaget till mödrahjälp för budgetåret
            1948/49 beräknas till 17 060 000 kr.»
          </p>
          <p xml:id="i-LX7zpEFPTSWErqUJwHouWv">
            Som synes utgår socialstyrelsen i sin anslagsberäkning från de
            vid be- viljandet av mödrahjälp generösare principer, som nu tillämpas
            på grund av penningvärdesförsämringen. Med hänsyn till att bidragen
            från den stat- liga mödrahjälpen äro starkt behovsprövade synes
            oss en dylik generösare bidragsgivning vara synnerligen motiverad
            i rådande läge och särskilt i fråga om bidrag av den sociala angelägenhetsgrad
            det här rör sig om. Tillämpningen av en dylik något generösare
            bidragsgivning synes oss bli äventyrad om riksdagen bifaller departementschefens
            nedprutning av so- cialstyrelsens förslag till anslagsberäkning.
            Stora förhoppningar ha ställts på det av socialvårdskommittén
            i februari 1946 avlämnade förslaget till statliga moderskapsbidrag.
            Då proposition om moderskapsbidrag tyvärr inte är att förvänta
            vid innevarande års riks- dag synes oss även uppskovet med denna
            reforms genomförande tala för att anslaget till mödrahjälpen höjes.
          </p>
          <pb facs="riksdagen-motions-pdf/data/1948/mot_1948__ak__82/mot_1948__ak__82-002.pdf"/>
          <p xml:id="i-356Q6eo9o7QwoxSKiGhpHg">
            Motioner i Andra kammaren, nr 82. 5
          </p>
          <p xml:id="i-XrmMLAJbDw6FwD86jWvAwz">
            Departementschefen anför, att de allmänna barnbidragen, som utbetalas
            från och med i år, komma att i viss utsträckning minska behovet
            av mödra- hjälp. Till detta uttalande kunna vi av flera skäl icke
            ansluta oss. Dels böra härvidlag ihågkommas de stegrade levnadskostnaderna,
            inte minst som en följd av livsmedelsrabatternas slopande, dels
            synes oss den standard- förbättring, som avsågs med de allmänna
            barnbidragen, icke böra förringas till sitt värde för den grupp
            hjälpbehövande, varom det här är fråga. Med stöd av vad ovan anförts
            hemställa vi,
          </p>
          <p xml:id="i-6fAo2g1gXn7sz99RogkRur">
            att riksdagen måtte besluta att till mödrahjälp för bud- getåret
            1948/49 under femte huvudtiteln anvisa ett förslags- anslag av
            17 000 000 kronor.
          </p>
          <p xml:id="i-4V92BU4NappAn19dTCmbAq">
            Stockholm i januari 1948.
          </p>
          <p xml:id="i-WYS77g7VDPuYkZpvU3o4oy">
            S. Rönn-Christiansson.
          </p>
          <p xml:id="i-NwbdNYjD7SYSKv1oUm9eJd">
            O. F. Persson. Gösta Kempe. Gerda Linderot.
          </p>
        </div>
      </div>
    </body>
  </text>
</TEI>
