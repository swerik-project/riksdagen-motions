<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-02694">
  <teiHeader>
    <fileDesc>
      <titleStmt>
        <title>Snabbtåg via Tranås, Jönköping, Skillingaryd och Värnamo</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2694 av Andreas Carlson (KD)</title>
          <idno type="rdwebb">H3022694</idno>
          <rs type="number">2694</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3022694/text</ref>
          <ref type="dokument_url_html">http://data.riksdagen.se/dokument/H3022694</ref>
          <ref type="dokumentstatus_url_xml">http://data.riksdagen.se/dokumentstatus/H3022694</ref>
          <ref type="docx">http://data.riksdagen.se/fil/B6DD30D0-24A4-430C-8AAC-FEDA619B52EC</ref>
          <ref type="pdf">http://data.riksdagen.se/fil/F35800AB-1034-4C39-B385-E2C43B0029F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GezENMocJa64mctGgGoQfU" type="signed"/>
        <correspContext corresp="i-GezENMocJa64mctGgGoQfU">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-RBhS5V1EiEHqnWrAgBNCga" type="submitted">
          <date when="2015-10-06"/>
          <time when="14:27:11"/>
        </correspAction>
        <correspAction xml:id="i-MXnz5tiC9mHo8auniWtpok" type="reviewed">
          <date when="2015-10-06"/>
          <time when="21:37:30"/>
        </correspAction>
        <correspAction xml:id="i-YRv5cjDBENbtr4dEHWjhcz" type="referred">
          <date when="2015-10-13"/>
        </correspAction>
        <correspAction xml:id="i-JDPmUfvFc8zT8Phb9aqyCK" type="assigned">
          <date when="2016-12-13"/>
          <time when="17:11:13"/>
        </correspAction>
        <correspContext corresp="i-JDPmUfvFc8zT8Phb9aqyCK">
          <ref type="assignedTo">Trafikutskottet</ref>
        </correspContext>
        <correspAction xml:id="i-X9xUtRHFYbyTBvwep6QRYd" type="behandlas_i"/>
        <correspContext corresp="i-X9xUtRHFYbyTBvwep6QRYd">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RiTCzk8g6LLYJL6d76pbbU" type="motHeader">
        <div xml:id="i-21KqE2ccKK7UtPXi5VpByf" type="motTitle">
          Motion till riksdagen 2015/16:2694 av Andreas Carlson (KD) Snabbtåg
          via Tranås, Jönköping, Skillingaryd och Värnamo
        </div>
      </div>
      <div xml:id="i-3xT7RQo3TAhJB51yY7uvEV" type="motBody">
        <div xml:id="i-AkhdqnWNDuge5EZmWZenC2" type="motProposal" subtype="förslag">
          <head xml:id="i-MagxNdAVreXSdoFyh4AEU">
            Förslag till riksdagsbeslut
          </head>
          <list xml:id="i-8X6XmgTscSWAzkEqCKKNbp" style="ol">
            <item xml:id="i-6ngDEcnm9VZGuCd3ghQzn8">
              Riksdagen ställer sig bakom det som anförs i motionen om att
              fortsätta planera för snabbtåg mellan Stockholm och Göteborg via
              Jönköping och tillkännager detta för regeringen.
            </item>
            <item xml:id="i-GiRpQQ7wjk8egd3kWnNivv">
              Riksdagen ställer sig bakom det som anförs i motionen om snabbtågsbanans
              dragning över Tranås, Jönköping, Skillingaryd och Värnamo och
              tillkännager detta för regeringen.
            </item>
          </list>
        </div>
        <div xml:id="i-W4ndChpW2eV4XMCDJLrHfs" type="motContent">
          <head xml:id="i-VtL55vYhpKFjaFhR39hY9x" type="h1">
            Motivering
          </head>
          <p xml:id="i-GmrCHXDxYGAHi6K6WGffeB">
            Den 1 juli 2014 tog alliansregeringen initiativet till det så
            kallade Sverigebygget, numera Sverigeförhandlingen, ett initiativ
            som syftade till att möjliggöra ett antal långsiktiga och genomgripande
            satsningar i ett åtgärdspaket för bland annat järnväg, vägar och
            utbyggd kollektivtrafik.
          </p>
          <p xml:id="i-LHiNraEsTcAKMB9DZvVo8L">
            En bärande del i Sverigeförhandlingen är snabbtåg mellan Stockholm,
            Göteborg och Malmö med ett nav i Jönköping. Det är oerhört angeläget
            att fortsätta planera för denna historiska infrastruktursatsning.
            Förslaget innebär den största samlade investeringen i järnväg
            sedan de första stambanorna började byggas i Sverige under andra
            hälften av 1800-talet. Byggandet av de nya stambanorna kan vara
            klart omkring 2035.
          </p>
          <p xml:id="i-FqDUHMLjAuFymuRPzHSEP8">
            Var sträckningen för snabbtågen ska gå är en fråga för diskussion
            och förhandling. Jag ställer mig bakom Region Jönköpings läns
            förslag med stopp i Tranås, Jönköping, Skillingaryd och Värnamo.
            Det finns flera goda argument som stöder förslaget. Dels skulle
            banan gå ”raka vägen” mellan Stockholm och Malmö. Dels har Trafikverket
            konstaterat att dragningen över Värnamo ger bäst samhällsekonomisk
            nytta. Dels möjliggör Värnamos läge utmed Kust till kust-banan
            att redan befintligt spår kan användas för matartrafik med anslutningståg.
            Det går eventuellt också att dra delar av sträckan utmed E4:an
            vilket gör att markintrång och miljöpåverkan kan minimeras.
          </p>
          <p xml:id="i-GMCqwbfFXiQmAJqM5ij65c">
            Första steget mot en stambana för snabbtåg är de redan beslutade
            järnvägssatsningarna mellan Stockholm–Linköping och Göteborg–Borås.
            Dessa infrastruktursatsningar är inledande steg mot en sammanhängande
            snabbtågsbana mellan Stockholm–Göteborg och Stockholm–Malmö via
            Jönköping. Med hela stambanan på plats knyts flera arbetsmarknadsregioner
            närmare varandra. Detta stärker företagens möjlighet att hitta
            kompetent personal när pendlingsmöjligheterna ökar avsevärt. De
            nya stambanorna bedöms klara hastigheter upp till 320 kilometer
            i timmen. Restiden mellan Jönköping och Stockholm skulle minska
            till knappt en och en halv timme, det vill säga mer än en halvering
            jämfört med idag. Restiden mellan Stockholm och Göteborg skulle
            bli 2 timmar och restiden mellan Stockholm och Malmö 2,5 timmar.
          </p>
          <p xml:id="i-UTGhT6ZHYj6k69u6vKM9Fw">
            När regionernas universitet och högskolor länkas samman ökar
            också möjligheter för entreprenörer i innovativa företag. Snabbtåg
            mellan Stockholm, Göteborg och Malmö via Jönköping, möjliggör
            för fler, snabbare och mer punktliga transporter av både passagerare
            och gods på järnväg. Därmed skapas bättre förutsättningar för
            jobb och tillväxt. Det blir självklart också lättare att samla
            familjen, studera i en annan stad eller besöka olika evenemang.
          </p>
          <p xml:id="i-XFEEtHyxVrVpQ4Po3jq4ot">
            Det är inte bara större städer som gynnas av snabbtågsbanan.
            Med väl utvecklad matartrafik till snabbtågsstationerna kan mindre
            orter, som exempelvis Mullsjö, komma att få mycket goda förbindelser
            till Sveriges tre största städer.
          </p>
          <p xml:id="i-KFk5PQpPzEfRASb8dqJMZn">
            Med denna utbyggnad frigörs också utrymme på de gamla spåren
            för mer transporter av gods vilket naturligtvis också är viktigt
            för att undvika flaskhalsar i godstrafiken. Det är angeläget att
            planering för snabbtåg i linje med Alliansens förslag i Sverigebygget,
            på hela sträckan mellan Stockholm, Göteborg och Malmö, via Jönköping
            fortsätter. Detta bör ges regeringen tillkänna.
          </p>
        </div>
        <div xml:id="i-77PpM7yP8ATMejLSHVErpC" type="signatureBlock">
          <list xml:id="i-7Pvm1QsA3x6QBGBJ3PkM8t">
            <item xml:id="i-AX4WnYHgjgCPAvYKa6nMCg" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
