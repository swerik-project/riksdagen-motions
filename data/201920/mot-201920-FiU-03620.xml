<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03620">
  <teiHeader>
    <fileDesc>
      <titleStmt>
        <title>med anledning av prop. 2019/20:167 Extra ändringsbudget för 2020 - Stöd till hälso- och sjukvården, utbildningsinsatser och andra åtgärder med anledning av coronaviruset</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3620 av Oscar Sjöstedt m.fl. (SD)</title>
          <idno type="rdwebb">H7023620</idno>
          <rs type="number">3620</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023620/text</ref>
          <ref type="dokument_url_html">http://data.riksdagen.se/dokument/H7023620</ref>
          <ref type="dokumentstatus_url_xml">http://data.riksdagen.se/dokumentstatus/H7023620</ref>
          <ref type="docx">http://data.riksdagen.se/fil/9C02E37A-7CC7-47DB-BBB5-6740308608F4</ref>
          <ref type="pdf">http://data.riksdagen.se/fil/F8F4A87E-680B-4ACA-BCB2-D1C9EC5F7A40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AHXJK7aGRqwx7uS9amtFhR" type="basedOn"/>
        <correspContext corresp="i-AHXJK7aGRqwx7uS9amtFhR">
          <ref>Proposition 2019/20:167</ref>
        </correspContext>
        <correspAction xml:id="i-XsU1sw1LhLcGM7BmBzYGZD" type="signed"/>
        <correspContext corresp="i-XsU1sw1LhLcGM7BmBzYGZD">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-Cbfe9kLftFCPyoPQ2gDG1P"/>
        </correspContext>
        <correspAction xml:id="i-UTRkhvsY6jNm91JhBr4NC3" type="submitted">
          <date when="2020-05-26"/>
          <time when="12:40:37"/>
        </correspAction>
        <correspAction xml:id="i-Ej4BruZukCN6TiAzp7JHQr" type="reviewed">
          <date when="2020-05-26"/>
          <time when="16:53:35"/>
        </correspAction>
        <correspAction xml:id="i-So8tkWrLTEqU7vvUobneoP" type="dismissed">
          <date when="2020-05-27"/>
        </correspAction>
        <correspAction xml:id="i-9nu8spCdaQBvQv7yTyANLe" type="referred">
          <date when="2020-05-27"/>
        </correspAction>
        <correspAction xml:id="i-XZ4iNdidJMytAyYMENbD5N" type="assigned">
          <date when="2020-06-03"/>
          <time when="17:04:37"/>
        </correspAction>
        <correspContext corresp="i-XZ4iNdidJMytAyYMENbD5N">
          <ref type="assignedTo">Finansutskottet</ref>
        </correspContext>
        <correspAction xml:id="i-NFs6pb2kMkgDCeQdVmeUyf" type="behandlas_i"/>
        <correspContext corresp="i-NFs6pb2kMkgDCeQdVmeUyf">
          <ref type="uppgift">2019/20:FiU60</ref>
          <ref type="ref_dok_id">H701FiU60</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU60</ref>
          <ref type="ref_dok_titel">Extra ändringsbudget för 2020 - Stöd till hälso- och sjukvården, utbildningsinsatser och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SzWAGuaW3SpsJcrwens1H7" type="motHeader">
        <div xml:id="i-UKKNZtSYXsJ2stknm9NHft" type="motTitle">
          Motion till riksdagen 2019/20:3620 av Oscar Sjöstedt m.fl. (SD)
          med anledning av prop. 2019/20:167 Extra ändringsbudget för 2020
          – Stöd till hälso- och sjukvården, utbildningsinsatser och andra
          åtgärder med anledning av coronaviruset
        </div>
      </div>
      <div xml:id="i-G8DqpA2VPhs29XQtZ1Av1Z" type="motBody">
        <div xml:id="i-JbU7MdnY6tzEH4FAccowKn" type="motProposal" subtype="förslag">
          <head xml:id="i-6s5mHu8tD4CYxrD3rbVN89">
            Förslag till riksdagsbeslut
          </head>
          <list xml:id="i-GwoU59m9aEUJkytxDKFwqd" style="ol">
            <item xml:id="i-BQAmqJTErVU9Cv8RYZ2T9H">
              Riksdagen ställer sig bakom det som anförs i motionen om att
              regeringen snarast bör analysera i vilken utsträckning karensavdraget
              fullt ut har avskaffats och tillkännager detta för regeringen.
            </item>
            <item xml:id="i-FRM4y9viXn6W89ggJNBXvj">
              Riksdagen ställer sig bakom det som anförs i motionen om att
              utvärdera hur de föreslagna ramförändringarna inom utgiftsområde
              9 prioriteras för att rädda liv och tillkännager detta för regeringen.
            </item>
            <item xml:id="i-Bg7Fwu7NAQZ3njyBon6Us8">
              Riksdagen avslår förslaget om ändrade ramar för utgiftsområde
              1 och det föreslagna anslaget 8:1 Mediestöd.
            </item>
            <item xml:id="i-LDTRAj4KMABBHj1tGpaRva">
              Riksdagen avslår förslaget om ändrade ramar för utgiftsområde
              15 i sådan utsträckning att det föreslagna anslaget 1:7 Studiestartsstöd
              avslås.
            </item>
            <item xml:id="i-8DaQLVjxRGLyvKpTmrQtt6">
              Riksdagen avslår delvis förslaget om ändrade ramar för utgiftsområde
              17 i sådan utsträckning att det föreslagna anslaget 13:5 Insatser
              för den ideella sektorn ökas med 50 000 000 kronor.
            </item>
            <item xml:id="i-Jqwo5y8DGBS27EAu96hyzt">
              Riksdagen avslår delvis förslaget om ändrade ramar för utgiftsområde
              17 i sådan utsträckning att anslaget 14:1 Bidrag till folkbildningen
              avslås.
            </item>
            <item xml:id="i-WptN4sGQdorLVFXBTWUfpu">
              Riksdagen ställer sig bakom det som anförs i motionen om att
              regeringen bör ges i uppdrag att utvärdera träffsäkerheten av
              den föreslagna modellen för bostadstillägg i förhållande till
              familjer med löneinkomstbortfall och tillkännager detta för regeringen.
            </item>
            <item xml:id="i-8TVkBrYm9NDmw1EMRspU2X">
              Riksdagen ställer sig bakom det som anförs i motionen om att
              regeringen skyndsamt bör utvärdera risken för att bostadsbidrag
              som har beviljats under den aktuella perioden återkrävs i händelse
              av att årsinkomsten höjs efter mottagarens återgång till arbete,
              och detta tillkännager riksdagen för regeringen.
            </item>
          </list>
        </div>
        <div xml:id="i-TgZ8ucD5WaZ9i5SNZLNuVK" type="motContent">
          <head xml:id="i-k6ULTiBuNSMHMyhgyi7LK" type="h1">
            Motivering
          </head>
          <p xml:id="i-CST67N1dmPfaB6KYHAMsCE">
            Sverigedemokraterna ställer sig till övervägande del positiva
            till regeringens proposi­tion. En del andra avväganden och prioriteringar
            hade dock varit rimliga och önskvärda.
          </p>
          <head xml:id="i-32PEGb6h5YTcGnDkap9e7i" type="h1">
            Infrastruktur
          </head>
          <head xml:id="i-9pit9MkFnycEBgdKepGB2s" type="h2">
            Genomför satsningar för att säkerställa drift av regionala flygplatser
          </head>
          <p xml:id="i-622Vbmp3GjbSNPzfuSnSFA">
            Satsningar på väg, järnväg och bredband är positivt. Vad gäller
            de generella förstärk­ningarna av infrastruktur hade det dock
            varit önskvärt att även inkludera satsningar på regionala och/eller
            kommunala flygplatser. Dessa är under enorm ekonomisk press i
            nuläget som ett resultat av en i princip hundraprocentig minskning
            av verksamheten. Frågan är i någon mening huruvida detta är ett
            lokalt eller ett nationellt intresse och Sverigedemokraternas
            slutsats är att det är en nationell angelägenhet. Delvis utifrån
            ett näringslivsperspektiv men kanske desto mer utifrån ett generellt
            beredskapsperspektiv. Ambulanstransporter med flyg eller helikopter
            och brandbekämpningsförmåga är helt avhängigt de regionala flygplatserna.
            I ett vidare perspektiv gäller detta såklart även den militära
            kapaciteten; förmågan att försvara det svenska rikets territorium
            till luften är givetvis beroende av att JAS-planen kan lyfta och
            landa någonstans. En del av infra­struktursatsningarna borde därmed
            ha riktats som stöd till de regionala flygplatserna för att säkra
            deras ekonomiska överlevnad. Regeringens hittillsvarande besked
            att detta inte är en nationell angelägenhet är något oroväckande.
          </p>
          <head xml:id="i-6UNauby4ZBoeckCQzUeZJ4" type="h1">
            Sjuklön och karensavdrag
          </head>
          <head xml:id="i-Hsi43CpT1AcG5G7cYQ3Kk4" type="h2">
            Avskaffa karensavdraget fullt ut och ge full sjukpenning från
            första dag
          </head>
          <p xml:id="i-6s4N74mxHsyxL4EEZ4HAFW">
            Vad gäller karensavdraget har Sverigedemokraterna ställt sig
            skarpt kritiska till att regeringen inte fullt ut genomfört det
            man har kommunicerat till allmänheten – att slopa karensavdraget.
            I praktiken har de anställda inte alls fått slopat karensavdrag.
            Beloppet som en anställd har kunnat erhålla för karensersättning
            har schabloniserats till 700 kronor före skatt, vilket innebär
            att de allra flesta löntagare får betydligt lägre ersättning under
            karensdagen än vad som motsvarar ordinarie sjuklön. Dessutom behöver
            den an­ställde retroaktivt och aktivt själv söka ersättningen
            från Försäkringskassan. Efter att många anställda känt sig lurade
            och kritiserat nivån på ersättning är det positivt att regeringen
            nu höjer ersättningen till 804 kronor, och det är inget vi avser
            att motsätta oss. Däremot är det Sverigedemokraternas ståndpunkt
            att åtgärder skyndsamt ska vidtas för att slopa karensavdraget
            fullt ut, så att sjuklön betalas ut redan från första sjukdagen
            under den tid som krisen råder. Arbetsgivaren ska kompenseras
            fullt ut för kostnaden snarast möjligt. Detta skulle innebära
            att ersättningen för höga sjuklönekostnader i anslaget 1:7 på
            sikt behöver stärkas ytterligare.
          </p>
          <p xml:id="i-KcQTsYGKY91bFavURJAxYy">
            Att den som har symtom stannar hemma är den kanske viktigaste
            åtgärden för att minska smittspridningen. Genom att låta den enskilde
            bära delar av kostnaden för att åtgärden genomförs ökar risken
            för att fler kommer att gå till jobbet trots symtom.
          </p>
          <p xml:id="i-9num2CkvVc748GyYgrNpKo">
            Därför måste karensavdraget skopas fullt ut denna gången – på
            riktigt.
          </p>
          <head xml:id="i-UFUDp7T5QuYZj7CQMYgAgC" type="h1">
            Bostadsbidrag
          </head>
          <head xml:id="i-Gp2SPcF8ecUeoZbhCG5GfF" type="h2">
            Säkerställ att bostadsbidraget går till barnfamiljer som drabbats
            av krisen
          </head>
          <p xml:id="i-Sa1z8vLQysidVrkeakiz5R">
            Bostadsbidraget är ett av de viktigaste instrumenten som idag
            finns för att stödja de barnfamiljer som har svag ekonomi. Tilläggsbidraget
            är avsett att möta behov för de hushåll som står utan inkomst
            eller som riskerar få en kraftigt försämrad inkomst med anledning
            av den ekonomiska kris som drabbat dem i samband med utbrottet
            av det nya coronaviruset. Vi välkomnar initiativet att stärka
            barnfamiljers ekonomi under krisen och motsätter oss inte tilläggsbidraget
            men det finns skäl att ifrågasätta träffsäkerheten.
          </p>
          <p xml:id="i-SHsLsHbLRyLSFXXQzhpqQ6">
            Med anledning av tilläggets avsedda behov ställer vi oss frågande
            till en automati­serad utbetalning baserat på dem som har bostadsbidrag
            idag. Det är av administrativa skäl gynnsamt, men vi menar att
            träffsäkerheten för det föreslagna tillägget kan komma att slå
            fel. Utan vetskap om hushållet faktiskt fått försämrad ekonomi
            finns det all anled­ning att ifrågasätta tillvägagångssättet.
          </p>
          <p xml:id="i-7E8ve8my9eW6PgjSHzQJxM">
            En betydande del av familjerna som tar emot bostadsbidrag och
            därmed får del av tillägget lever på ekonomiskt bistånd: 26 procent
            av de ensamstående och 42 procent av de sammanboende. Det gör
            att deras ekonomiska situation inte förbättras av tillägget. Enligt
            propositionen tillfaller cirka 23 procent av det budgeterade beloppet
            i stället kommunerna då det ekonomiska biståndet minskas med samma
            summa som tillägget. Ett system som mer motsvarar träffsäkerheten
            borde snabbutredas så att avsatta medel också på ett mer träffsäkert
            sätt kan nå de hushåll som har fått ett löneinkomstbortfall till
            följd av coronapandemin.
          </p>
          <head xml:id="i-6x6qp8GVDdBebHSZqrCgHf" type="h2">
            Återkräv inte bostadsbidrag för den som nyanställs
          </head>
          <p xml:id="i-DG6bGTcv5C7zHbBVtg7kMQ">
            Vidare menar vi att tillägget även får en låg temporal träffsäkerhet.
            För att kunna ta del av tilläggsbidraget måste de familjer som
            inte redan har bostadsbidrag ansöka om det. Många hushåll som
            nu har en tydligt försämrad ekonomi, kan komma att avstå från
            att söka bostadsbidraget, än om behovet finns, då risken för återbetalning
            och ökad skuld­sättning är överhängande när de eventuellt återgår
            till arbete. Bostadsbidrag som bevil­jas under perioden borde
            således undantas från återkrav för att på riktigt träffa de hus­håll
            som drabbats av inkomstbortfall. Vidare anser vi att det tillfälliga
            bostadstilläggets träffsäkerhet bör utvärderas efter periodens
            utgång.
          </p>
          <p xml:id="i-WPmfeuwVrcv15igXvusPw9">
            Samtidigt vet vi att många familjer som tar del av bostadsbidraget
            har en tuff ekono­misk situation, och inte sällan är det ensamstående
            föräldrar med hemmavarande barn. Tilläggsbidraget är således välkommet,
            men för att det inte ska slås ut av att andra bi­drag minskas
            är vi av uppfattningen att bostadsbidraget generellt behöver stärkas
            lång­siktigt och inte bara under krisen. Hyrestäckning, bostadsyta
            och inkomstnivå är delar i bostadsbidraget som behöver ses över
            utifrån rådande situation.
          </p>
          <head xml:id="i-GVWcUhqMLVboK7QADFwipc" type="h1">
            Äldreboenden
          </head>
          <head xml:id="i-RxQJL2jihwGcGoyCQfrfAk" type="h2">
            Prioritera insatser för att skydda äldre från smitta
          </head>
          <p xml:id="i-MaJ2AiLRbC8Kc8enFRW1FN">
            Regeringen och Folkhälsomyndighetens strategi var att till varje
            pris skydda riskgrup­perna från att smittas. Särskilt viktigt
            var det att hindra smittan från att komma in på landets äldreboenden.
            Man kan nu konstatera att man har misslyckats med det på ett katastrofalt
            sätt, där både personalen och de äldre har fått betala ett högt
            pris.
          </p>
          <p xml:id="i-Hb2B8hv1k8Sw7J1puvfsK1">
            Smittan inom äldreomsorgen fortsätter att kräva dödsfall även
            om det minskar något. Regeringen bör särskilt rikta en del av
            den ökade ramen inom utgiftsområde 9 för att hindra fortsatt smittspridning
            inom äldreomsorgen och därmed rädda människoliv.
          </p>
          <head xml:id="i-CxAUMzJYRuubnSUtwQ1PmM" type="h1">
            Mediastöd och kultur
          </head>
          <head xml:id="i-LrNeF3LAcHfni5ZuK2yJuH" type="h2">
            Särbehandla inte medieföretag i förhållande till andra samhällsviktiga
            företag
          </head>
          <p xml:id="i-VaLo72M6FKXZK5qqifkzw8">
            Regeringen har – överlag – vidtagit ett antal tämligen kloka
            åtgärder i dessa kristider, även om man varit extremt senfärdig
            i vissa fall. Direktstödet till företag som drabbats av ett stort
            omsättningstapp är fortfarande inte på plats – ett direkt resultat
            av regering­ens ovilja att stötta det privata näringslivet. I
            grunden är alla partier överens om att de krisåtgärder som nu
            vidtas ska finansieras genom högre statsskuld. Samtidigt finns
            givetvis en förståelse för att det så småningom kommer en nota
            som på ett eller annat sätt ska betalas tillbaka. Antingen blir
            denna pandemi väldigt utdragen och staten kan inte fortsätta gå
            med underskott hur länge som helst för att stötta det privata
            näringsliv­et, alternativt – och förhoppningsvis – avtar pandemin,
            och samhällen, länder och inte minst ekonomin kan återgå till
            lite mer normala förhållanden, men med en högre stats­skuld. Om
            ambitionen är att statsskulden ska återgå till ”pre-corona”-nivåer
            kommer ett antal mer eller mindre tuffa prioriteringar att behöva
            göras. Skattehöjningar inverkar menligt på tillväxten så utgiftsminskningar
            är då den främsta prioriteten. Att i det läget öka ett särskilt
            riktat anslag till just mediabranschen med en halv miljard kronor
            fram­står som minst sagt märkligt. De flesta branscher, kanske
            undantaget detaljhandeln och läkemedel, går igenom otroligt tuffa
            tider nu och överlag är de krisåtgärder som vidtag­its brett riktade
            för att öka företagens möjlighet att överleva och slippa konkurs.
            Varför just mediabranschen (som också går igenom en utmanande
            period) ska ges ett särskilt stöd i form av ett ökat anslag men
            inte andra branscher framstår inte som helt genom­tänkt. Mediabranschen
            har ju samma möjligheter som andra företag och på samma vill­kor
            att korttidspermittera personal, de har lägre arbetsgivaravgifter
            och – så småningom i alla fall – möjlighet att ansöka om omställningsstöd
            om de haft ett stort tapp i omsätt­ningen. Det finns ingen uppenbar
            logik i att en särskild bransch ska särbehandlas, vare sig positivt
            eller negativt.
          </p>
          <p xml:id="i-Fb2FLRA1KDFdUGNKBUrarL">
            Sverigedemokraterna menar att framför allt den lokala journalistiken
            emellertid bäst hjälps genom att hitta nya tekniska lösningar
            och genom att medierna arbetar med att anpassa sitt utbud efter
            efterfrågan. Mediestödet är otidsenligt och behöver förändras
            från sin nuvarande skepnad. Sverigedemokraternas politik är därför
            att trappa ned driftstödet på fem år. Denna nedtrappning avser
            dock inte distributionsstödet och innovations- och utvecklingsstödet
            eller stödet för lokal journalistik. I dessa synnerligen svåra
            tider kom­mer många att behöva göra uppoffringar för det allmännas
            bästa. Detta gäller naturligtvis även medie- och tidningsbranschen.
            När dessa, genom så kraftigt ökat stöd gör sig så beroende av
            staten riskerar dessutom deras oberoende på sikt att påverkas.
          </p>
          <p xml:id="i-EuM9QMgVqNxKsCNA4wr9S7">
            Tidningarnas vikande intäkter och minskade upplagor har inneburit
            att fler stora tidningar blivit berättigade till presstöd, vilket
            tillsammans med coronakrisen innebär att tidningsbranschens redan
            svåra ekonomiska situation har förvärrats genom kraftigt minsk­ade
            annonsintäkter. Detta menar i vart fall regeringen som ökar anslaget
            permanent. Man anför att distributionen av tidningar behöver upprätthållas
            i hela landet bl.a. för att nå en äldre målgrupp som inte i lika
            hög utsträckning läser nyhetstidningar digitalt.
          </p>
          <p xml:id="i-5P241FR99zrtRVErdMn2o4">
            Regeringen har med denna ändringsbudget under coronakrisen tillfört
            totalt 700 mil­joner kronor extra till mediestödet, som ska gå
            till olika utgifter/områden för att täcka de intäktsbortfall som
            föranletts av coronakrisen. Sverigedemokraterna anser att stöd
            för att täcka de s.k. vita fläckarna (50 miljoner kronor) för
            att stödja tidningsredaktioner på lands- och glesbygd är försvarbart.
            Det är ur en principiell synvinkel bra att de tillfälliga mediestöden
            breddas för att nå fler nyhetsmedier och se behovet av ett mångsidigt
            medielandskap. Vi anser dock, med hänvisning till tidigare resonemang,
            att de generella anslagshöjningarna är för generösa. Vi ser ett
            stort behov av att prioritera andra sårbara sektorer på kulturområdet
            som har svårare att ställa om under coronakrisen, såsom landets
            museer och kulturhistoriska besöksmål.
          </p>
          <p xml:id="i-5XkFXtVGiXGasFR35ebDBu">
            Sverigedemokraterna föreslår därför att ramförändringen i anslaget
            8:1 under utgifts­område 1 avslås.
          </p>
          <head xml:id="i-Sd3Gu5WSMiPRCetWm8XhYt" type="h2">
            Avslå mångmiljonstödet till illegala migranter
          </head>
          <p xml:id="i-BbsecpXHwKu4LEs6ftBRpn">
            Anslaget till insatser för den ideella sektorn ökas med 100 000
            000 kronor. Regeringens skäl till anslagsökningen är att under
            en kris kan ett stöd till civilsamhällets organisatio­ner för
            utökad social och humanitär verksamhet göra stor nytta. Satsningen
            på 100 mil­joner kronor för 2020 syftar till att stärka civilsamhället
            och ge organisationer möjlighet att skala upp sin verksamhet under
            krisen.
          </p>
          <p xml:id="i-7dynRs5uiK1Kn8f8WzvqGd">
            Satsningen är uppdelad i två delar. 50 miljoner kronor avsätts
            för sociala och humani­tära insatser där det råder ett särskilt
            behov. Det kan t.ex. handla om insatser för personer i hemlöshet,
            papperslösa och andra människor i socialt utsatta situationer.
            50 miljoner kronor avsätts för att motverka ensamhet hos äldre
            under virusutbrottet. Det kan t.ex. handla om uppsökande verksamhet
            på telefon för att bryta isolering, hjälp med digitala möten eller
            hjälp med matinköp.
          </p>
          <p xml:id="i-DR8uDCjfKgqN4rS2Pno76A">
            Sverigedemokraterna tillstyrker 50 miljoner kronor för att motverka
            ensamhet hos äldre, men avstyrker övriga 50 miljoner kronor för
            insatser till bl.a. illegala invandrare, då det principiellt är
            fel att subventionera illegalt uppehälle i landet och därmed öka
            incitamenten att stanna för papperslösa, samt är otydligt hur
            mycket av de 50 miljoner kronorna som faktiskt skulle gå till
            andra grupper av hemlösa och socialt utsatta. Det bör regeringen
            i så fall först förtydliga och återkomma till riksdagen med.
          </p>
          <head xml:id="i-H3Px8LneJ1LW9rcuh3Muxc" type="h1">
            Utbildning
          </head>
          <head xml:id="i-jNdicZQc2qC7aGajYtxM6" type="h2">
            Rikta satsningar för fler platser inom vårdutbildningar inom
            det ordinarie utbildningsväsendet
          </head>
          <p xml:id="i-BnvChPUCsU7WgptWVJRCS3">
            Regeringen föreslår en ökning av anslaget med 92 000 000 kronor
            för att bl.a. möta ett ökat behov av utbildning hos vuxna som
            behöver återkomma i arbete och för att till­gängliggöra studieförbundens
            arbetsmarknadsnära insatser på distans. Därefter har behovet av
            utbildning hos vuxna som behöver återkomma i arbete ökat. Regeringen
            bedömer att folkhögskolan bör tillföras ytterligare medel för
            fler platser på yrkesutbild­ningar på gymnasial och eftergymnasial
            nivå. De nya utbildningsplatserna bör särskilt riktas mot yrken
            inom vård och omsorg. Med tanke på de extraordinära omständigheter­na
            till följd av utbrottet av det nya coronaviruset anser regeringen
            att staten bör stå för hela kostnaden för dessa platser och att
            ingen regional medfinansiering behövs.
          </p>
          <p xml:id="i-3QEPU7xRi7sEdhAtifAJRp">
            Medel till folkbildningen för utbildningsinsatser för vuxna som
            behöver återkomma i arbete kan i rätt form vara lovvärda och rimliga,
            och tillskott för att möta och ställa om arbetskraft efter coronakrisen
            kan komma att behövas. Om så är fallet och i så fall i vil­ken
            omfattning är oklart, och tills regeringen tydligare redovisat
            behov och konsekvens­analys är vi kritiska till höjningen av stödet
            till folkbildningen. Vi anser att utbildnings­insatser främst
            bör hanteras inom ordinarie utbildningsväsende, i detta fall yrkeshög­skolan
            och komvux. Regeringen behöver vidare tydligare redogöra för hur
            medlen ska användas för att vi ska kunna ställa oss bakom förslaget.
            Således avvisar vi regeringens förslag, men är beredda att utvärdera
            stöd och insatser utifrån coronakrisens följder. För att under
            dessa extraordinära åtgärder ändå tillfälligt öka utbildningsplatserna
            vid yrkes­program för vård- och omsorgsyrken, förordar vi omfördelningar
            inom anslaget eller att medel för detta ändamål skjuts till från
            anslaget 14:3 Särskilda insatser inom Folkbild­ningen.
          </p>
          <head xml:id="i-7HuxLJ5LBQPXnDY4Psh2hY" type="h2">
            Hushåll med samhällets resurser
          </head>
          <p xml:id="i-FCs1n7D7piR3RM4FAdXTSs">
            Vad gäller studiestartsstödet var Sverigedemokraterna negativa
            till detta, som i grunden är ett förtäckt försörjningsstöd, redan
            när det infördes. I vår budgetreservation från i höst­as har vi
            också föreslagit att studiestartsstödet avskaffas som studiemedelsform.
            Studie­startsstödet är djupt orättvist eftersom ett fåtal elever
            väljs ut av kommunerna och får full ersättning för sina studier,
            medan andra får ta egna lån. Utvärderingar visar dessutom på magra
            resultat och att flera av mottagarna skulle ha studerat även utan
            erhållet bidrag. Studiemedelssystemet får enligt vår mening heller
            inte omvandlas till ännu ett integra­tionsprojekt. Vi vill understryka
            att det är studiemotivation, och inte gratis utbildning, som är
            främsta drivkraften för framgångsrika studier. Vi motsätter oss
            på dessa grunder regeringens förslag till ökat anslag för studiestartsstödet
            med 142 000 000 kronor.
          </p>
          <p xml:id="i-25a2iD7UVBH1LtKbDqCwcr">
            Det ovanstående bör ges regeringen till känna.
          </p>
          <p xml:id="i-2cWHg7hoo6DoVbHecVqF3A">
            Sverigedemokraterna ställer sig i övrigt bakom de i propositionen
            föreslagna åtgärderna.
          </p>
        </div>
        <div xml:id="i-Qstd31fV4qckcXA2hsZnYC" type="motSignatures">
          <list xml:id="i-JP9e5oHjBzFVKGHAa7kXoc">
            <item xml:id="i-C5Fsq9BhmBFvUpCMw3a4Pr" who="i-HWbn7UwLvHk93mrHB9NC2c">
              Oscar Sjöstedt (SD)
            </item>
            <item xml:id="i-LvBvcNDvPzm1xcjZS9DeFy" who="i-5xq5y8yJUv1khDbYCaXJ7X">
              Dennis Dioukarev (SD)
            </item>
            <item xml:id="i-UyX6ag4XwsbDxjay6tipBw" who="i-Cbfe9kLftFCPyoPQ2gDG1P">
              Charlotte Quensel (SD)
            </item>
          </list>
        </div>
      </div>
    </body>
  </text>
</TEI>
