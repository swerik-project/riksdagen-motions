<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__78/mot_1968__fk__78-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 78 1968
          </p>
          <p>
            Nr 78
          </p>
          <p>
            Av herr Jansson, Paul, m. fl., om ersättning från försäkringskassa
            åt donator av transplantat.
          </p>
          <p>
            (Lika lydande med motion nr 113 i Andra kammaren)
          </p>
          <p>
            Njursjukdomarna i vårt land synes beklagligt nog vara i ständig
            ökning, och många människor får årligen sätta livet till i dessa
            sjukdomar, samtidigt som andra tvingas leva sitt liv med mer eller
            mindre uttalade njurlidanden. Att rädda liv och mildra mänskligt
            lidande är ju läkarvetenskapens stora uppgift, och samhället gör
            stora insatser för att så långt möjligt främja lä- karnas strävanden
            härvidlag. Genom de snabba landvinningar som på senare tid gjorts
            beträffande transplantationskirurgin, då främst på njursjukdomarnas
            område, har en tredje part kommit i centrum av debatten, nämligen
            donatorer av levande organ, främst njurar, som överförs till sjuka
            personer. Det bör enligt vår mening vara ett stort samhällsintresse
            att så långt möj- ligt uppmuntra och stimulera människor att ställa
            sig till läkarvetenskapens och mänsklighetens tjänst i sådana
            sammanhang. Det borde i varje fall vara naturligt att en donator
            av ett kroppsorgan av samhället hålles ekonomiskt skadeslös för
            de kostnader i form av resor och förlorade arbetsinkomster som
            är förenade med sådana operativa ingrepp. De kostnader det här
            är fråga om kan många gånger röra sig om stora belopp då det enligt
            uppgift kan inträffa att en njurdonator kan få räkna med att vara
            arbetsoförmögen i månader efter ett dylikt ingrepp. Enligt nuvarande
            bestämmelser i lagen om allmän försäkring har försäk- ringskassan
            inte möjligheter att utge ersättning till donator av kroppsorgan
            eftersom vederbörande inte är sjuk. Första förutsättningen för
            att kunna do- nera ett kroppsorgan är väl nämligen att man är
            fullt frisk. I de fall då do- natorer har sökt ersättning hos
            allmän sjukkassa för kostnader i samband med njurtransplantationer
            har kraven avvisats av vederbörande kassa. Ett prejudicerande
            utslag i försäkringsdomstolen lär finnas beträffande förun- dersökningar
            för en njurtransplantation, där vederbörande donator, som sökt
            ersättning för sina kostnader, fick avslag på sin framställning.
            På re- kommendation av Landstingsförbundet synes emellertid vissa
            landsting nu- mera lämna ersättning till donatorer av kroppsorgan.
            Sådan ersättning har lämnats till varierande belopp, i vissa fall
            med upp till 2 500 kr. Från Landstingsförbundets sida har man
            emellertid uttalat att man helst såg att det möjliggjordes för
            försäkringskassan att övertaga dessa kostnader.
          </p>
          <pb facs="riksdagen-motions-pdf/data/1968/mot_1968__fk__78/mot_1968__fk__78-002.pdf"/>
          <p>
            Motioner i Första kammaren, nr 78 1968 3
          </p>
          <p>
            Vi delar för vår del denna uppfattning emedan det synes mest
            praktiskt och förenat med den enklaste administrationen om så
            skedde. De hos försäk- ringskassorna gällande ersättningstaxorna
            skulle enligt vår mening i stort sett kunna användas även i dessa
            sammanhang. Man skulle dessutom vinna den fördelen att ersättningsprinciperna
            blev enhetliga i hela landet. Med stöd av det ovan anförda hemställer
            vi, att riksdagen måtte besluta om sådan ändring i lagen om allmän
            försäkring att ersättning för resekostnader och för- lorade arbetsinkomster
            må kunna utgå till donator av levan- de kroppsorgan i samband
            med transplantationer: oaktat att vederbörande donator icke är
            sjukskriven, samt att vederbörande utskott måtte utarbeta erforderlig
            lag- text.
          </p>
          <p>
            Stockholm den 18 januari 1968 Paul Jansson (s)
          </p>
          <p>
            Gunnar Rönnberg (s) Lars Larsson (s) Nils Hjorth (s)
          </p>
        </div>
      </div>
    </body>
  </text>
</TEI>
