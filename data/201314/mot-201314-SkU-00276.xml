<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00276">
  <teiHeader>
    <fileDesc>
      <titleStmt>
        <title>Aktiebolagslagen och bokföringslagen bör överordnas skatteförfarandelagen</title>
        <author corresp="i-9A8V6t4pkLR2AKNxHphvV1">av Karin Nilsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiebolagslagen och bokföringslagen bör överordnas skatteförfarandelagen</title>
          <idno type="rdwebb">H102Sk276</idno>
          <rs type="number">Sk276</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk276/text</ref>
          <ref type="dokument_url_html">http://data.riksdagen.se/dokument/H102Sk276</ref>
          <ref type="dokumentstatus_url_xml">http://data.riksdagen.se/dokumentstatus/H102Sk276</ref>
          <ref type="doc">http://data.riksdagen.se/fil/840A4EAB-CD5D-41B8-A6A3-38C307694C52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9A8V6t4pkLR2AKNxHphvV1</idno>
            <name>Karin Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wq4qW8iaqrKNxWka6dmiXk" type="signed"/>
        <correspContext corresp="i-Wq4qW8iaqrKNxWka6dmiXk">
          <note type="signatory" corresp="i-9A8V6t4pkLR2AKNxHphvV1"/>
        </correspContext>
        <correspAction xml:id="i-ER9qaE9WarkCpTTD4uff7w" type="numbering">
          <date when="2013-10-03"/>
        </correspAction>
        <correspAction xml:id="i-JRjFLa31JPQYMorfm1MN9A" type="submission">
          <date when="2013-10-02"/>
        </correspAction>
        <correspAction xml:id="i-2qGqfbDQwar9snbiGDXT2j" type="transfer">
          <date when="2013-09-30"/>
        </correspAction>
        <correspAction xml:id="i-Xx7VLqJSYCmj42dqq33w4R" type="assigned"/>
        <correspContext corresp="i-Xx7VLqJSYCmj42dqq33w4R">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KDY3m478sAWc6fVmiXMNRP" type="motHeader"/>
      <div xml:id="i-Ffz8b8JTJvHJFHpbPz7gDZ" type="motBody">
        <div xml:id="i-YVvkxakscYUvJQFuLYv1yH" type="motProposal" subtype="förslag">
          <head xml:id="i-CBNQ8up34n7W9WnMeC1VLM">
            Förslag till riksdagsbeslut
          </head>
          <p xml:id="i-S7M3ZxN1BAFGbf2MdoWz7t">
            Riksdagen tillkännager för regeringen som sin mening vad som
            anförs i motionen om att fortsätta arbetet för att stärka rättssäkerheten
            för företagare genom att låta aktiebolagslagen och bokföringslagen
            överordnas skatteförfarandelagen.
          </p>
        </div>
        <div xml:id="i-UZHFLghL64ECyNVX3m9XpX" type="motContent">
          <head xml:id="i-QnLYGhYTHaHq6rAHJCEfyi" type="h1">
            Motivering
          </head>
          <p xml:id="i-Qk3YjZHEShy6RcQ1b98n6C">
            Som företagare har man mängder av regelverk och lagar att hålla
            reda på och rätta sig efter. En del är branschspecifika medan
            andra är utformade utifrån bolagsform.
          </p>
          <p xml:id="i-4SWa6h4whTpmacUVMaRueW">
            För aktiebolagen är aktiebolagslagen (ABL) och bokföringslagen
            de lagar som styr den juridiska och ekonomiska hanteringen. Följer
            en plikttrogen företagare dessa till punkt och pricka så förväntar
            sig denne inte att bli ifrågasatt av någon statlig myndighet på
            områden som regleras i dessa lagar.
          </p>
          <p xml:id="i-Fq2xfkB2uzCFZWEtVSyQDg">
            Utöver dessa två ovan nämnda lagar finns också skatteförfarandelagen
            (SFL) som infördes 2011 och som då samlade flera äldre lagar i
            en och samma lag. I samband med att riksdagen fattade beslut om
            SFL tillsattes en utredning för att bearbeta rättssäkerheten inom
            fem delområden inom denna lag. Även i budgeten för 2013 lyftes
            arbetet med rättssäkerhetsfrågor in. Eftersom jag i flera år drivit
            frågan om ökad rättssäkerhet för företagare känner jag tillförsikt
            i att regeringen nu hörsammar problemen och successivt betar av
            dem.
          </p>
          <p xml:id="i-YU5kNpWCqAY4zLfFtTi13M">
            Likväl finns det fortfarande delar att se över och förtydliga.
            Som exempel kan nämnas att Skatteverket har möjlighet att välja
            att väcka talan om personligt betalningsansvar för ett bolags
            skatteskuld antingen utifrån SFL eller enligt ABL. Men dessa regelverk
            verkar i direkt motsats till varandra. Medan ABL ger företagaren
            en frist för att försöka rädda sitt företag vid kapitalbrist innebär
            SFL:s bestämmelser ett faktiskt krav på nedläggning. Har inte
            företagaren vidtagit avvecklingsåtgärder senast på skattens förfallodag
            övergår företagets skatteskuld till personligt betalningsansvar
            för företagaren. Det finns heller inga tydliga skäl till varför
            Skatteverket till skillnad mot andra borgenärer och fordringsägare
            ska ha förtur. I de fall Skatteverket väljer att väcka talan och
            processa utifrån SFL försätter de både det aktuella företaget
            och övriga borgenärer och fordringsägare i en besvärlig ekonomisk
            situation som kanske kunnat undvikas genom en avbetalningsplan
            eller kortare tidsfrist.
          </p>
          <p xml:id="i-EcJ3tnCqRukw3yrk9mJhNJ">
            Ett annat exempel är frågan om hur osäkra kundfordringar ska
            hanteras. I bokföringslagen framgår det tydligt att man ska tillämpa
            försiktighetsprincipen och att en osäker fordran därmed ska skrivas
            ner för att inte ge en falsk bild av företagets ekonomiska ställning.
            Medan Skatteverket på vissa håll i landet, utifrån skattelagstiftningen,
            med kraft driver kravet om att osäkra fordringar ska vara kvar
            både vad det gäller momsredovisning och övrig kundfordran. Eftersom
            lagarna går i helt skilda riktningar är det för mig inte självklart
            att en företagare ska ligga ute med kostnader för skatteutgifter
            som inte motsvarats av några inkomster. Den dag pengarna mot förmodan
            skulle komma företaget tillhanda går det att återkomma med en
            beskattning av den faktiska summan.
          </p>
          <p xml:id="i-BtDtjFmx7R2VTdWp1FBxpm">
            Jag anser att regeringen bör överväga ifall ännu tydligare skrivningar
            i lagstiftningarna måste till för att aktiebolagslagens och bokföringslagens
            bestämmelser ska äga tolkningsföreträde före skatteförfarandelagen
            för såväl företagare som Skatteverket.
          </p>
          <p xml:id="i-5WwJdRMuQByjkSeWcDyxtK">
            Jag vill med denna motion göra regeringen uppmärksam på behovet
            av att fortsätta arbetet för att stärka rättssäkerheten för företagare
            genom att låta aktiebolagslagen och bokföringslagen överordnas
            skatteförfarandelagen.
          </p>
        </div>
        <div xml:id="i-7BgFAkEnYUU4vAr3omVM2U" type="signatureBlock">
          <list xml:id="i-VofGk4PeXBr9dLmYGhz8hB">
            <item xml:id="i-xL4YmPTzzoWxEMiFpntJa" who="unknown" type="signature">
              Karin Nilsson (C)
            </item>
          </list>
        </div>
      </div>
    </body>
  </text>
</TEI>
