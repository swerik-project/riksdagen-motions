<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01830">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
        <author>av herr Oskarson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
          <idno type="rdwebb">FV021830</idno>
          <rs type="number">1830</rs>
          <ref type="dokument_url_text">http://data.riksdagen.se/dokument/FV021830/text</ref>
          <ref type="dokument_url_html">http://data.riksdagen.se/dokument/FV021830</ref>
          <ref type="dokumentstatus_url_xml">http://data.riksdagen.se/dokumentstatus/FV021830</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-B3fP8eEoxpMRWSC7kkZtod" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1830/mot_1972__1830-001.pdf"/>
      <div type="motHeader" xml:id="i-Ni4xV9DWf7ebAAZKeWKCTQ">
        <div type="motTitle" xml:id="i-9rm1kosBpTUSBkvqYXP68"/>
        <div type="motSubmissionInfo" xml:id="i-74v3qFrj9e3Dzku4ek6Zm1"/>
      </div>
      <div type="motBody" xml:id="i-PqfV6Yej6Tk2UnCvVCfH9Y">
        <div xml:id="i-Q16rbNmXu2CGCntzW4EYWE">
          <p xml:id="i-C8xQiwbUhmfBDfauEDh99Y">
            Mot. 1972:1830 12
          </p>
          <p xml:id="i-Y7YomLvy7YVzY4MrRtfC7c">
            Nr 1830 av herr Oskarson i anledning av Kungl. Maj:ts proposition
            nr 111 angående regional utveckling och hushållning med mark och
            vatten.
          </p>
          <p xml:id="i-7GeN6a1VFjhBa7R4tiT5DM">
            I proposition 1972: 111, bilaga 1, s. 443, anför departementschefen
            följande: ”Till regionalpolitiken hänföres nu sådana strävanden
            som har till syfte att förena ett effektivare resursutnyttjande
            på kortare och längre sikt samt ökad ekonomisk tillväxt med förbättrad
            jämvikt i den näringsgeografiska utvecklingen. Härigenom skulle
            regionalpolitiken skapa ökad jämlikhet i ekonomiskt, socialt och
            kulturellt avseende mellan människor i'skilda regioner.” Denna
            övergripande målsättning ställer jag mig bakom, men jag kan inte
            helt ansluta mig till alla de detaljförslag som propositionen
            anger för att genomföra den regionalpoli- tiska målsättningen.
            Jag vill i det följande på ett antal punkter granska vilka praktiska
            verkningar propositionens förslag kan komma att få lokalt och
            regionalt. Det avgörande är vilka verkningar riktlinjerna i propositio-
            nen får på lokal och regional nivå samt för de människor som bor
            där. Hallands län är beläget inom ett av de mera expansiva områdena
            inom Skandinavien. Detta sträcker sig från Osloregionen i norr
            över Göteborgs- regionen till Öresundsregionen i söder. Inom den
            s. k. Skandinavaxeln bor en fjärdedel av hela Skandinaviens befolkning
            eller närmare bestämt över 5 miljoner människor. Om icke regionalpolitiska
            åtgärder vidtas kommer utvecklingen i denna del av landet att
            gå mot en allt kraftigare koncentration till de angivna regionerna.
            Särskilt markant torde utveck- lingen bli inom den södra regionen
            efter tillkomsten av Öresundsbron. Ett av de mål som anges i propositionen
            är att dämpa trycket på storstadsområdena till förmån för ett
            antal tätortsregioner inom landet, där tillväxt och utveckling
            har naturliga förutsättningar. Om man skall nå detta mål — att
            dämpa tillväxten inom storstads- regionerna i Västsverige — måste
            regionalpolitiken utformas så att den skapar förutsättningar för
            mellanliggande orter på Västkusten att utvecklas. Därigenom skapas
            regional balans inom detta område. Inom sydvästra Sverige finns
            ett antal orter som är väl lämpade för att åstadkomma en sådan
            balans mellan Göteborgs- och Öresundsregionerna. Halmstad, Falkenberg
            och Varberg är platser med goda kommunikationer till såväl lands
            som sjöss och är väl lämpade för fortsatt utbyggnad till balansorter
            på Västkusten. Hela regionen är väl belägen från näringslivs-
            synpunkt och erbjuder en god närmiljö för bostäder, rekreation
            och fritid. Kungsbackablocket har enligt propositionen hänförts
            till Göteborgs storstadsområde. Blocket har sedan flera år tillbaka
            varit starkt expansivt och haft en kraftig folkökning. Antalet
            arbetstillfällen i förhållande till befolkningstalet har dock
            under samma tid minskat i betydande
          </p>
          <pb facs="riksdagen-motions-pdf/data/1972/mot_1972__1830/mot_1972__1830-002.pdf"/>
          <p xml:id="i-5oTyVP1UuwEsvEpEsQFu6Z">
            Mot. 1972:1830 13
          </p>
          <p xml:id="i-R7m494dJpdvC28oa5PgBP2">
            omfattning. Det är därför synnerligen angeläget att den fysiska
            och ekonomiska planeringen bedrivs på sådant sätt att Kungsbacka
            tillförs industrier för att åstadkomma bättre balans mellan bostäder,
            service och arbetstillfällen. Kungsbackaområdet har goda förutsättningar
            för att kunna utvecklas till en ekonomiskt bärkraftig, självständig
            region. Regionalpolitiken bör också enligt min mening utformas
            så att den ger möjligheter för självständiga regioner på gränsen
            till storstadsregionerna att utvecklas till självständiga enheter
            för att därigenom verka som en bar- riär mot sammanhängande storstadsbebyggelse.
            Genom en ring runt stor- städerna av självständiga regioner och
            orter med väl utbyggd egen service och arbetsmarknad torde man
            kunna nå den dämpning av storstadsom- rådenas utveckling varom
            stor enighet råder. Denna regel gäller generellt inom hela landet,
            där en dämpning av storstadsregionernas influensfält är önskvärd.
            Jag anser att Kungsbackaregionen och lika belägna områden i utkanten
            av Göteborgs storstadsområde är väl lämpade att utvecklas till
            självständiga orter med ett väl utvecklat näringsliv. I fråga
            om Kungsbackaområdet så har detta en väl utbyggd service på såväl
            det kommunala som det landstingskommunala planet. Regional- och
            lokäli- seringspolitik bör därför ta sikte på att orter och regioner
            av det slag som jag här ovan berört får förutsättningar för att
            utvecklas till självständiga, ekonomiskt bärkraftiga enheter.
            Jag anser att Kungsbacka väl fyller de kriterier, som propositionen
            anger för regionala centra och vill därför föreslå att Kungsbacka
            hänförs till kategorin regionala centra. Ofta framhålls att Halland
            är ett län utan några större arbetsmarknads- problem. Utan att
            göra problemen större än de är måste det konstateras att frånsett
            nyetableringen i Värö så är utvecklingen på det industriella området
            i Hallandskommunerna av ringa omfattning. Detta är särskilt påtagligt
            inom mellersta och södra delarna av länet. Särskilt framträdande
            är detta förhållande inom Laholmsblocket som, på grund av jordbrukets
            rationalisering, under flera år har fått vidkännas befolkningsminskning.
            Departementschefen konstaterar i propositionen att näringslivets
            utveck- ling har avgörande betydelse för sysselsättningen och
            därmed också är grundläggande för välståndsutvecklingen. Jag instämmer
            helt i detta men måste samtidigt konstatera att med det regionalpolitiska
            handlingspro- gram som framgår av propositionen torde det vara
            svårt att uppnå denna målsättning. Jag syftar då främst på den
            strikta gränsdragning som propositionen även i fortsättningen
            förutsätter mellan stödområde och icke stödområde. Även om jag
            inte vill gå lika långt som flera remissinstanser har varit inne
            på, nämligen att helt slopa avgränsningen av ett särskilt stödområde,
            vill jag starkt understryka angelägenheten av en smidigare tillämpning
            av lokaliseringsstöd till företag utanför stödområ- dets gränser
            men belägna inom områden med svag industriell utveckling. I propositionen
            s. 505 ”Regionalpolitiskt handlingsprogram m. m.” fram- håller
            departementschefen: ”Utanför det allmänna stödområdet kan lokaliseringsstöd
            beviljas företag med industriell eller industriliknande verksamhet
            endast när starka regionalpolitiska skäl föreligger härför.” (Kurs.
            här.) Jag vill förorda att riksdagen uttalar sig för en mer flexibel
          </p>
          <pb facs="riksdagen-motions-pdf/data/1972/mot_1972__1830/mot_1972__1830-003.pdf"/>
          <p xml:id="i-NQKMvQQczadmw87o73CZGG">
            Mot. 1972:1830 14
          </p>
          <p xml:id="i-G8e6s5Z4o1BqTSj3owez8c">
            användning av lokaliseringsstödet till områden utanför allmänna
            stödom- rådet där starka behov av sådant stöd föreligger. Jag
            ansluter mig med flertalet remissinstanser till propositionens
            förslag att mark reserveras i Värö för ytterligare utbyggnad av
            industri därstädes. Jag vill dock framhålla det angelägna i att
            allt görs för att införskaffa ytterligare kunskaper om vilka effekter
            en industrikoncentration av den omfattning som förutsätts i Värö
            får på naturmiljön, kommunal ekonomi och sociala förhållanden.
            Sådana noggranna och ingående undersökningar bör göras inför en
            fortsatt lokalisering av tung industri till Väröområdet. Samtidigt
            som jag ansluter mig till en fortsatt utbyggnad i Värö och till
            liknande områden inom landet i övrigt vill jag starkt understryka
            att en sådan utbyggnad inte får utgöra hinder för en normal näringslivs-
            expansion inom angränsande kommuner. Detta bör särskilt beaktas
            för kommuner, som inom sina gränser har betydande områden av s.k.
            riksintresse. En alltför restriktiv hållning i fråga om industrilokalisering
            till sådana kommuner kan skapa betydande ekonomiska problem för
            dessa. Definitionen av begreppet miljöförstörande industri torde
            vara ganska svår att med någon högre grad av säkerhet åstadkomma.
            Utvecklingen på reningsteknikens område går mycket snabbt. De
            bedöm- ningar som i dag görs i fråga om miljöfarlig industri kan
            mycket snart ha förlorat sin aktualitet. Planeringen måste därför
            kontinuerligt följa den tekniska utvecklingen och smidigt anpassas
            till dagsaktuella krav. I propositionen framhålls på flera ställen
            behovet av långsiktig planering i fråga om landets samlade naturresurser
            och att landets produktiva tillgångar utnyttjas på ett från samhällssynpunkt
            rationellt sätt. Jag instämmer i detta krav men vill i sammanhanget
            starkt framhålla att detta icke får medföra att den kommunala
            självbestämmanderätten naggas i kanten. Den omfattande generalplanering
            som departements- chefen föreslår för att tillgodose bl. a. naturvårdsintressena
            vill jag heller inte motsätta mig. Dock synes mig nuvarande lagar
            och förordningar för kommunal planering ge goda möjligheter att
            tillgodose såväl naturvårds- intressen som planering för industriell
            utveckling inom den egna kommunen.
          </p>
          <p xml:id="i-XnV2MEUkMr7JmuSn9qamNQ">
            Jag anser att en alltför stark tro på central styrning och reglering
            kommer till uttryck i propositionen. Jag delar de farhågor som
            kommit fram från ett flertal remissinstanser att ett ökat statligt
            inflytande kommer att medföra ett åsidosättande av den kommunala
            självstyrelsen. Riksdagen bör enligt min uppfattning vid behandlingen
            av proposition 1972: 111 starkt understryka den kommunala rättigheten
            att själv planera och besluta i frågor som angår den egna kommunens
            utveckling. Huvudansvaret för den kommunala planeringen och utvecklingen
            bör även i fortsättningen åvila kommunala organ och styrelser.
            Ett väl utbyggt kommunikationsnät är en förutsättning för en god
            närings- och regionalpolitisk utveckling. Detta framhålls i propositionen,
            och man hänvisar till riksdagsbeslutet i anledning av proposition
            1972: 1 (bilaga 8). I denna framfördes bl. a. den meningen att
            man borde på ett bättre sätt än vad som tidigare skett väga in
            olika samhällsekonomiska
          </p>
          <pb facs="riksdagen-motions-pdf/data/1972/mot_1972__1830/mot_1972__1830-004.pdf"/>
          <p xml:id="i-NoHyoDxmRjYxDhULENfXhy">
            Mot. 1972:1830 15
          </p>
          <p xml:id="i-7Y9pLdmLBvSdtV6KQ8qEHF">
            effekter. Det underströks att behovet härav ökar med de vidgade
            regional- och näringspolitiska perspektiv som läggs på samhällets
            investe- ringar i olika hänseenden. Jag ansluter mig helt till
            denna uppfattning men tvingas tyvärr konstatera att planeringen
            då det gäller utbyggnaden av kommunikationerna inte alltid överensstämmer
            med denna redovisade målsättning. Sambandet mellan trafikpolitik
            och regionalpolitik framhålls ofta starkt då det gäller att tillgodose
            vissa områden inom landet men får inte samma framträdande roll
            då mera expansiva delar av landet diskuteras. Hela Västkusten
            är, som här tidigare framhållits, på många sätt och på många olika
            områden en av de mest expansiva delarna av vårt land. Utbyggnaden
            av den genom hela regionen gående Europaväg 6 sker icke i takt
            med utvecklingen i övrigt. Arbetet med utbyggnaden släpar långt
            efter, och med den tidsplanering som nu redovisas för utbyggnaden
            kommer eftersläpningen att öka för varje år som går. Detta förhållande
            kan icke accepteras. Riksdagen bör i detta sammanhang med eftertryck
            understryka att utbyggnad av Europaväg 6 till motorväg måste planeras
            och genomföras i samklang med de krav den regionala utvecklingen
            ställer. Angående stöd till turistnäringen säger departementschefen:
            ”Enligt min mening bör lokaliseringsstödet liksom hittills syfta
            till att främja sysselsättningen i första hand i områden där det
            inte finns förutsättningar för industriell expansion men väl för
            turism dvs. i mer utrpäglade glesbygdsområden.” Jag kan icke dela
            den av departementschefen framförda åsikten. Inga säkra undersökningar
            har gjorts om turismens samhällsekonomiska eller sysselsättningsskapande
            effekter. De undersök- ningar som har gjorts här och var i landet
            tyder dock på att turismen ur sysselsättningssynpunkt är av ganska
            underordnad betydelse. Uppfatt- ningen att turismen skulle vara
            ett alternativ till industriell utveckling har icke fog för sig.
            Endast en mindre del av den inom turistnäringen sysselsatta personalen
            kan rekryteras lokalt. Detta beror bl.a. på säsongvariationer
            och den bristande lokala överensstämmelsen mellan utbud och efterfrågan
            på arbetskraft. Vad jag däremot vill peka på är att många av kommunerna
            på Västkusten, som har stor tillströmning av turister till sina
            fritidsområden, åsamkas betydande kostnader för underhåll av dessa
            utan att kompenseras med ökade kommunala intäkter. Som exempel
            på kommunala åligganden kan nämnas städning och renhållning av
            stränder och stora strandområden i anslutning till badplatser,
            fritids- och strövområden m. fl. Underhåll av vegetation på och
            vid stranden liksom underhåll av sanddyner är ytterligare uppgifter
            för kommunen. Dessa kostnader åvilar helt och hållet vederbörande
            kommun utan motsvarande inkomster. Jag anser det därför i hög
            grad berättigat att Västkustkommuner med stora och vidsträckta
            fritidsom- råden, där utnyttjandet är tillförsäkrat alla medborgare,
            borde kunna komma i åtnjutande av statligt stöd i likhet med vad
            som sker i andra delar av landet. Jag föreslår därför vid det
            fortsatta utredningsarbetet inom detta område en omprövning av
            fördelningsgrunderna för stödet till turismen.
          </p>
          <pb facs="riksdagen-motions-pdf/data/1972/mot_1972__1830/mot_1972__1830-005.pdf"/>
          <p xml:id="i-LSjQAvTXgG5bzDyyjLntsY">
            Mot. 1972:1830 16
          </p>
          <p xml:id="i-Gay88uSyWZjD4UuD7mDAbV">
            Med stöd av det anförda hemställs
          </p>
          <p xml:id="i-9XKXysJDp5wz7Kq43Rjegk">
            ”"
          </p>
          <p xml:id="i-K7Y3BTVAYkz3gDXmd2qpys">
            att riksdagen beslutar att Kungsbacka i Hallands län hänförs
            till regionala centra,
          </p>
          <p xml:id="i-Mqv3v6vTRBj12jTyuAoHyJ">
            . att riksdagen i skrivelse till Kungl. Maj:t hemställer om att
          </p>
          <p xml:id="i-Sd1RQtobhPKq9XWGHvFe3N">
            fördelningsgrunderna för stöd till turismen utformas i enlig-
            het med vad som angetts i motionen,
          </p>
          <p xml:id="i-CCfmK15efFawDrhVcb5H75">
            . att riksdagen som sin mening ger Kungl. Maj:t till känna
          </p>
          <p xml:id="i-9dokedmmCCoXphffDp6NSo">
            a. att huvudansvaret för den kommunala planeringen och utvecklingen
            även i framtiden åvilar kommunens beslutande organ och att dessa
            tillförsäkras största möjliga handlingsfri- het, b. att en mer
            flexibel tillämpning av gällande bestämmelser kommer till stånd
            då det gäller lokaliseringsstöd till industrier och industriell
            verksamhet inom områden utanför det allmän- na stödområdet där
            starka behov av sådant stöd föreligger, c. att utbyggnaden av
            motorvägen i Västsverige planeras och genomförs i en takt som
            överensstämmer med de krav som den regionala utvecklingen ställer.
          </p>
          <p xml:id="i-WiNiSmACLY5z3QV2VdMcoD">
            Stockholm den 17 november 1972 GUNNAR OSKARSON (m)
          </p>
        </div>
      </div>
    </body>
  </text>
</TEI>
