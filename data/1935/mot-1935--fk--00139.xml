<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--fk--00139">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__139/mot_1935__fk__139-001.pdf"/>
      <fw xml:id="i-QNBRm4H6orR7zU3mxervWG">
        Motioner i Första kammaren, Nr 139. 3
      </fw>
      <div xml:id="i-2JSbTpPLjEiQpg6FQczEWn" type="motHeader">
        <div xml:id="i-GWcXUeQxq5HiT8B2KV5WU" type="motTitle"/>
        <div xml:id="i-H1Kr25tohvEtE6yxFghdHz" type="motSubmissionInfo"/>
      </div>
      <div xml:id="i-G1dr2vUjz8Hbsmc9Ppq33U" type="motBody">
        <div xml:id="i-73DJchEfTxUbb6Vovxoc7j">
          <p xml:id="i-AJwomHcxkGvTbv4TaiPg9J">
            Nr 139.
          </p>
          <p xml:id="i-95v3zwsUwYcr5yiMYSD9nY">
            Av herr Petrén, om anslag till en underläkartjänst vid serafimer-
            lasarettets nervklinik:.
          </p>
          <p xml:id="i-NLpbj6YPbH5PHVJfc7PnFr">
            Genom beslut vid fjolårets riksdag medgavs inrättandet av några
            nya läkar- tjänster vid serafimerlasarettet. Därvid blev dock
            icke behovet av ny läkar- tjänst vid dess nervklinik tillgodosett.
            Serafimerlasarettets nervklinik tillkom år 1887 i och med att
            dess förste chef, innehavaren av den nya professuren i neurologi,
            då tillträdde. Fem år senare eller år 1892 tillsattes dess förste
            och hittills ende underordnade läkare, näm- ligen en amanuens,
            anställd på karolinska institutets stat. Avdelningen om- fattade
            till nybyggnaden 1931 tvenne salar och ett isoleringsrum med samman-
            lagt 29 platser. Efter nämnda år har dess platsantal varit 34.
            Omsättningen å denna klinik har emellertid ökats i vida större
            proportion. Medan den år 1910 ännu endast utgjorde 50, hade den
            år 1920 stigit till 200 och under de tre sista åren har den i
            medeltal varit 509. Då antalet vårdplatser å nervklini- ken föga
            ökats, innebär sålunda den starkt stegrade omsättningen, vilken
            på mindre än ett kvarts sekel 10-dubblats, att vårdtiden för varje
            patient starkt minskat. Detta sammanhänger därmed, att denna klinik
            alltmer fått karaktären av en diagnostisk central, därifrån patienterna
            efter ställd diagnos hänvisas till andra anstalter av olika slag.
            Numera utgöres för övrigt en stor procent av beläggningen av s.
            k. utredningsfall från försäkringsanstalterna. Den psykiska undersökningen
            i dessa fall liksom av afasifallen och psykoneuroserna kräver
            mycken tid. Även har den rent neurologiska undersökningen blivit
            vida mer tidsödande än förr genom en mängd nya, värdefulla undersökningsmetoder,
            som under årens lopp tillkommit. Vidare förutsätter den under
            senaste tid högt ut- vecklade kirurgiska behandlingen av vissa
            nervsjukdomar ett i hög grad utveck- lat undersöknings- och protokollarbete
            såsom grund och förberedelse. Trots den oerhörda ökningen i arbetet,
            som sålunda ägt rum å nervkliniken, har någon ny läkarbefattning
            ej tillkommit å denna sedan år 1892, utan utgöras läkarbefattningarna
            å själva kliniken — bortsett alltså från polikUniken, vid vilken
            finnas två läkarbefattningar — alltjämt av allenast professorn
            och ama- nuensen. Självklart är, att dessa icke kunnat medhinna
            allt läkar-arbetet å kliniken, utan ha de till sin assistans måst
            taga unga, helt oavlönade läkare. Antalet dylika, som arbeta å
            nervkliniken utgör för närvarande 4. Utan dessas medverkan skulle
            nervkliniken icke kunna fylla sin uppgift. Redan detta synes mig
            vara en fullgod anledning att inrätta ytterligare en avlönad läkartjänst
            vid nervkliniken. Därmed skulle också vinnas, att undersökningsarbetet
            kunde ske snabbare och omsättningen sålunda än mer ökas, vilket
            vore välbehövligt, då antalet exspektanter vid årsskiftet uppgick
            till ett 100-tal och väntetiden brukat uppgå till 3 å 4 månader.
            Då den nu befintliga underordnade läkaren
          </p>
          <pb facs="riksdagen-motions-pdf/data/1935/mot_1935__fk__139/mot_1935__fk__139-002.pdf"/>
          <fw xml:id="i-HM7fQMT5fuiFCLiLdEE7vc">
            4 Motioner i Första kammaren, Nr 139.
          </fw>
          <p xml:id="i-MUFpQfyXw21CiDjzeC8Kxi">
            är en amanuens å karolinska institutets stat, bör en nyinrättad
            läkarbefattning bli underläkartjänst å serafimerlasarettets stat.
            De nuvarande underläkar- lönerna vid serafimerlasarettet variera
            mellan lägst 1,800 kronor och högst 4,200 kronor (förutom dyrtidstillägg).
            I det av sjukhusets direktion framlagda förslaget till lönereglering
            för de underordnade läkarna vid serafimerlasarettet, vilket förslag
            i en tidigare vid årets riksdag av mig framlagd motion underställts
            riksdagens prövning, skulle underläkarlönerna bli lägst 3,200
            och högst 6,100 kronor (förutom dyrtidstillägg). Med hänsyn till
            det kvalificerade arbete som här kräves synes mig skäligt, att
            underläkare vid nervkliniken kommer i högsta lönegraden. Under
            åberopande av det här ovan anförda får jag alltså hemställa,
          </p>
          <p xml:id="i-34VrKq91wuZ182nksHJa89">
            att riksdagen måtte besluta, att det å serafimerlasarettets stat
            får upptagas en underläkarbefattning å nervkliniken, av- lönad
            med 6,100 kronor.
          </p>
          <p xml:id="i-TnjbGefV316y9nRWgieDH1" type="date">
            Stockholm den 22 januari 1935.
          </p>
          <div xml:id="i-MpHM5kJBegE7uFEcoPGPSB" type="signatureBlock">
            <p who="i-QEr7rAqv2FNkn4mL3eSmVp" type="signature">
              Alfred Petrén
            </p>
          </div>
        </div>
      </div>
    </body>
  </text>
</TEI>
