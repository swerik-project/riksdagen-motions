<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00234">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__234/mot_1964__ak__234-001.pdf"/>
      <fw xml:id="i-72SdG2nBwxeKSQRY5vkUpL">
        6 Motioner i Andra kammaren, nr 234 år 1964
      </fw>
      <div xml:id="i-43wCqhZZ6nofukL3xRU7vp" type="motHeader">
        <div xml:id="i-TFtBQ3HmULWDXwyZU2EJXe" type="motTitle"/>
        <div xml:id="i-TSVBAp55xybKahJ7XaWSRW" type="motSubmissionInfo"/>
      </div>
      <div xml:id="i-2WK3pbePJ6R47bNW3c8jqU" type="motBody">
        <div xml:id="i-FdHfEtkiAowFXXG7Rw8aLu">
          <p xml:id="i-9F4mpvGXbk7cFdnVLhJUP6">
            Nr 234
          </p>
          <p xml:id="i-LPDPPns6g4UYsjkjo2G7Ri">
            Av herr Wiklund m. fl., om forskning rörande tobakens skadeverk-
            ningar, m.m.
          </p>
          <p xml:id="i-Ce3KtxzWjmjPaftBqF69Ba">
            (Lika lydande med motion nr 187 i Första kammaren)
          </p>
          <p xml:id="i-E7baMvzNgQ1BxBj9std58c">
            Läkarrapporterna från England och nu senast från USA har givit
            alarmerande och otvetydiga besked om samband mellan tobaksrökning
            och lungcancer samt hjärt- och kärlsjukdomar. Påståenden i den
            svenska diskussion, som pågått sedan dessa rapporter framlades,
            att egentligen endast en begränsad grupp av s.k. storrökare löper
            ökad sjukdomsrisk vederlägges av i varje fall den ameri- kanska
            rapporten. Emellertid är vissa skadeverkningar av tobaksrökningen,
            vilka kan få svåra sociala följder, kända men icke lika uppmärksammade
            och kartlagda eller sam- manförda med bilden av tobaksrökningens
            nu ådagalagda sjukdomsalstrande effekt vid de nya och mera ingående
            bedömningar av tobaksfaran och erforder- liga motåtgärder, som
            uppenbarligen måste ske från samhällets sida. Främst åsyftar vi
            här sängrökningens fara, brandfaran i övrigt främst inom industrier,
            på arbetsplatser i övrigt och i skogsområden, den eventuella smittspridningen
            genom cigarrett- och cigarrstumpar, nedskräpningen på gator och
            allmänna platser genom bortslängningen av dylika delar av cigarretter
            och cigarrer samt tobaksaska, riskerna av tobaksrökning i trafiksammanhang
            (rökningen torde minska uppmärksamheten hos en bilförare, den
            har akut negativ inverkan på synfunktionen, vilken inverkans rent
            praktiska konsekvenser i trafiken dock ej torde vara närmare kända,
            risken av uppflygande tobaksaska i ögonen på bil- förare, en risk
            som är känd genom inträffade trafikolyckor men inte torde vara
            tillräckligt uppmärksammad och inte heller närmare klarlagd etc.,
            de ogynn- samma effekterna av den allmänt förekommande tobaksrökningen
            inomhus på icke-rökare etc.), de totala samhällsekonomiska förlusterna
            av tobaksrökningen, däri inbegripet brandskadorna etc. På orsakssidan
            är mekanismerna vid själva vanebildningen tydligen också ofullständigt
            kända. Framför allt saknas vetenskapligt psykologisk förklaring
            till rökvanornas starka spridning, särskilt bland ungdom och kvinnor,
            liksom även besked om eventuellt föreliggande fysiologiska drivkrafter
            bakom vanerök- ningen. Nu antydda sammanhang synes väl lämpa sig
            för s.k. tvärvetenskaplig forskning. Beträffande motåtgärderna
            borde det — utöver en mera nyanserad och in- gående kunskap om
            tobaksrökningens orsaker — sammanställas utförliga och på noggrant
            studium grundade besked om tobaksreklamens förmåga att påverka
            olika befolkningsgrupper och om vilka inskränkningar i denna reklam,
            som där-
          </p>
          <pb facs="riksdagen-motions-pdf/data/1964/mot_1964__ak__234/mot_1964__ak__234-002.pdf"/>
          <fw xml:id="i-TX5gA35SdYwHKMCxsd8Er4">
            Motioner i Andra kammaren, nr 234 år 1964 7 för kan vara mest
            effektiva, samt om hur olika upplysningsåtgärder angående tobaksskadorna
            bör läggas för att nå största effekt. Som redan påyrkats i en
            motion i år av herr Westberg m. fl., vilken motion tryckts i andra
            kammaren, bör en utredning rörande samhällets åtgärder för att
            begränsa tobakskonsumtionen igångsättas. Vi ansluter oss till
            denna uppfattning och föreslår att utredningen verkställes genom
            en expertgrupp som får i upp- drag att fullständigt och samlat
            klarlägga ovan angivna problem och förhållan- den. Det material,
            som på detta sätt kan framkomma, bör läggas till grund för den
            mera långsiktiga samhälleliga aktiviteten till tobaksskadornas
            bekämpande och tobakskonsumtionens begränsning. Denna grupp bör
            sålunda få i uppgift att skyndsamt utarbeta en objektiv sammanställning
            av omfattningen av olika tobaksskador och tobaksrökningens orsaker
            samt förslag till de motåtgärder av olika typ, som denna sammanställ-
            ning kan aktualisera. I den mån behovet av ytterligare forskning
            — t. ex. annan forskning än medicinsk — framkommer under gruppens
            arbete, bör denna även framlägga förslag till hur dylik forskning
            bör komma till stånd. Expertgruppen bör bestå av bl. a. företrädare
            för medicinsk, socialpsykologisk och reklamspykologisk sakkunskap,
            varjämte representanter för samhällsorgan och folkrörelser, som
            särskilt berörs av tobaksfrågan eller intresserat sig för denna
            fråga, bör ingå i gruppen. Även försäkringsbranschens intressen
            borde eventuellt beredas tillfälle att genom någon företrädare
            deltaga i gruppens arbete. Då snabba motåtgärder tydligen är angelägna,
            bör t. ex. upplysningsåtgärder genom statliga bidrag eller andra
            samhällsåtgärder, vilkas värde i kampen mot tobakens skadeverkningar
            inte anses diskutabla, vidtagas utan hinder av expert- gruppens
            tillsättande och arbete. Med stöd av vad sålunda anförts får vi
            hemställa, att riksdagen ville hos Kungl. Maj:t hemställa om tillsättande
            av en expertgrupp med uppdrag att utarbeta en objektiv sammanställning
            av omfattningen av tobaksskadorna av olika slag och deras kända
            orsaker samt förslag till de olika motåt- gärder, som denna sammanställning
            aktualiserar, och till den ytterligare forskning, främst annan
            än medicinsk (t. ex. psyko- logisk), som kan erfordras till ytterligare
            klarläggande av dessa skador och deras orsaker, speciellt tobaksvanornas
            psykolo- giska och fysiologiska bakgrund.
          </fw>
          <p xml:id="i-W5hqazkj3qgRfkGGCYUzvD">
            Stockholm den 23 januari 1964
          </p>
          <p xml:id="i-DhFqu3oXkvS6rQwjCsE4XV">
            Daniel Wiklund Einar Rimmerfors Ruth Forsling Oskar Lindkvist
            Jan-Ivan Nilsson Alvar Andersson i Knäred Yngve Hamrin Henning
            Carlsson
          </p>
          <p xml:id="i-Ggu2kjjin8Dd5aNoGEU75n">
            i Jönköping i Huskvarna
          </p>
        </div>
      </div>
    </body>
  </text>
</TEI>
