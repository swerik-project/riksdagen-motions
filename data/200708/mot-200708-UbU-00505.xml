<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00505">
  <teiHeader>
    <fileDesc>
      <titleStmt>
        <title>Regler för överlåtelse av skolors huvudmannaskap</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regler för överlåtelse av skolors huvudmannaskap</title>
          <idno type="rdwebb">GV02Ub505</idno>
          <rs type="number">Ub505</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub505/text</ref>
          <ref type="dokument_url_html">http://data.riksdagen.se/dokument/GV02Ub505</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub505</ref>
          <ref type="doc">http://data.riksdagen.se/fil/BFA1E2FC-5162-4842-A432-DA36B7F054B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GEoNnQNfepG9xkjdMd8Lna" type="signed"/>
        <correspContext corresp="i-GEoNnQNfepG9xkjdMd8Lna">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-SAgV2toPoMxt7DUxSMgH5c" type="referral">
          <date when="2007-10-16"/>
        </correspAction>
        <correspAction xml:id="i-UriLW5LJ4oeyMyRe4LbBQS" type="dismissal">
          <date when="2007-10-16"/>
        </correspAction>
        <correspAction xml:id="i-MpzFQggTuM3opKhKh8JYVU" type="numbering">
          <date when="2007-10-09"/>
        </correspAction>
        <correspAction xml:id="i-B4J1xbRkTAz3J4fANbTb15" type="submission">
          <date when="2007-10-05"/>
        </correspAction>
        <correspAction xml:id="i-QpDR84bfseohU2Fk5ANTWa" type="transfer">
          <date when="2007-10-05"/>
        </correspAction>
        <correspAction xml:id="i-M4e6eMbHxroJdVoSANSSp2" type="assigned"/>
        <correspContext corresp="i-M4e6eMbHxroJdVoSANSSp2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BKgKN49FghKc8fD56J74jm">
            Förslag till riksdagsbeslut
          </head>
          <p xml:id="i-emfVroWrbKQVvevRdgc7Z">
            Riksdagen tillkännager för regeringen som sin mening vad som
            anförs i motionen om behovet av att reformera skollagen för att
            underlätta överlåtelsen av huvudmannaskap av skolverksamhet.
          </p>
        </div>
        <div type="motContent">
          <head xml:id="i-5qB7d8LUpBN6UBhvh4icRB" type="h1">
            Motivering
          </head>
          <p xml:id="i-Qcv8T7HBeuwnBnpUxUDJQF">
            Friskolereformen tillkom i syfte att öka den pedagogiska mångfalden
            och konkurrensen inom utbildningsväsendet. Genom att tillåta alternativa
            driftsformer och pedagogiska strategier vid sidan av den kommunala
            utbildningsverksamheten skulle fler alternativ uppstå. När den
            enskilde eleven samtidigt ges förutsättningar att själv välja
            skola och utbildningsprogram kunde den kommunala skolan inte längre
            ta inflödet av elever för givet utan tvingades konkurrera med
            andra utförare för sin överlevnads skull. Därmed stärktes även
            utbildningens kvalité.
          </p>
          <p xml:id="i-VJk2CNxVk8QBDhEFUDc3kF">
            Avsikten var då kanske främst att just uppmuntra till framväxten
            av nya alternativa driftsformer genom nyetablering av fristående
            skolor. Även om så också skett har de senaste årens utveckling
            samtidigt resulterat i ett ökat inslag av överlåtelse av huvudmannaskapet
            av tidigare kommunala skolor till fristående utförare. Vissa kommuner
            har t.o.m. kommit så långt i detta arbete att friskolorna nästan
            utgör en majoritet av kommunens samlade skolbestånd. Motiven till
            detta har i huvudsak grundats på att förstärka mångfalden och
            konkurrensen, vilket ett ökat antal friskolor ansetts medföra.
            Därför har lokalpolitiker i dessa kommuner genom en aktiv politik
            sökt utöka andelen friskolor på bekostnad av de kommunala genom
            att omvandla kommunala skolor till friskolor. Även argument som
            att möjliggöra för skolpersonalen att själv överta verksamheten
            för att därigenom bättre påverka sin arbetssituation har anförts
            som skäl till detta, liksom uppfattningen att friskolor per definition
            skulle vara en mer effektiv och på andra sätt mer fördelaktig
            driftsform än kommunala skolor.
          </p>
          <p xml:id="i-FrfVBjEjyRVwrGZ2uSCS4i">
            Denna utveckling som intensifierats under det senaste året har
            renderat en omfattande politisk debatt, vilket väckt många intressanta
            frågeställningar. Är en aktiv politik för överlåtande av skolors
            huvudmannaskap önskvärd eller bör endast nyetableringar tillåtas?
            Skall personal tillåtas ta över verksamheten? Skall en majoritet
            av skolans elever och lärare erfordras för att en avknoppning
            skall tillåtas? Bör kommunen ta betalt när man överlåter utbildningsverksamhet
            till en annan huvudman? Vem skall överta verksamheten om flera
            anställda samtidigt ansöker om detta? Skall även helt externa
            utförare tillåtas ansöka om att överta kommunala skolor utan någon
            egentlig koppling till skolan ifråga? Frågeställningarna är många
            och starkt politiskt laddade. Dock står det fullt klart att flera
            av ovanstående frågor även är juridiskt intressanta, helt enkelt
            då rättsläget är oklart. Bortom de politiskt normativa frågeställningarna
            om vad som bör vara finns således flera oklarheter om vad som
            de facto gäller då en kommun önskar överlåta huvudmannaskapet
            för en skola.
          </p>
          <head xml:id="i-9aKLaJcB2n5LaAgDA89682" type="h2">
            Stärk det kommunala självstyret
          </head>
          <p xml:id="i-6vBw433RQzRFCVSmQYJhm9">
            Oaktat vilken ståndpunkt man önskar anta gällande frågans normativa
            dimension, gäller idag ordningen att kommunerna är skolornas huvudmän.
            De äger därmed frågan om huruvida eventuella överlåtelser av skolors
            huvudmannaskap till fristående utförare skall genomföras eller
            ej. Även om lagstiftningen är komplicerad och även om det finns
            många frågetecken kring vad som gäller, är detta de huvuddragen
            som idag är vägledande. Det är således upp till den enskilda kommunen
            och dess politiska majoritet att avgöra om avknoppningar av kommunala
            skolor är önskvärda eller inte. Givet att denna ordning även gäller
            framgent är det rimligt att adekvata verktyg står tillbuds för
            att underlätta för den styrande majoriteten att genomföra eller
            att inte genomföra överlåtelser av huvudmannaskapet av skolor.
            På denna punkt har dock lagstiftningen inte följt med sin tid.
            Givetvis är det möjligt att inta positionen att det kommunala
            självstyret kraftigt bör begränsas på denna punkt och att samtliga
            verksamhetsomvandlingar av kommunala skolor till friskolor bör
            stoppas. Detta vore dock ett kraftigt ingrepp mot det kommunala
            självbestämmandet och mot den nuvarande ordningen och skulle i
            förlängningen innebära hinder för att starta och driva friskolor,
            vilket inte är önskvärt. Det rationella steget är därför att anpassa
            vår befintliga lagstiftning till dagens förhållanden och därmed
            stärka det kommunala självstyret.
          </p>
          <head xml:id="i-Y1MhiGXyHCMKQ4zAmugG46" type="h2">
            Tillåt olika metoder för överlåtande av skolors huvudmannaskap
          </head>
          <p xml:id="i-MHWRUL28Xogec9Khg31itY">
            Om kommunerna även framöver bör besitta möjligheten att indirekt
            överlåta en skolverksamhet till en privat utförare vilket idag
            sker genom att den kommunala skolan ifråga formellt läggs ned
            och återuppstartas i form av en friskola är det rimligt att även
            andra metoder för överlåtelse av huvudmannaskapet finns tillhands.
            Lagstiftningen bör därför tillmötesgå de olika önskemål som finns
            kring hur detta bör ske och därefter låta de enskilda kommunerna
            själva avgöra hur de vill gå tillväga. Önskar en kommun t.ex.
            tillämpa ett entreprenadförfarande och upphandla en hel skola
            bör detta vara möjligt, givet avtalskriteriet att entreprenören
            har godkänts av Skolverket som en bidragsberättigad friskola enligt
            9 kap. 8 § skollagen. Därmed blir det möjligt för kommuner att
            kontinuerligt pröva utförarens kvalitet när avtalstiden upphör.
          </p>
          <p xml:id="i-6SvMEeUteGRUNqwsZ3HnsM">
            Önskar en kommun istället permanent avyttra en kommunal skola
            bör detta kunna göras till en bidragsberättigad friskola enligt
            9 kap. 8 § skollagen genom försäljning, kvalitetsupphandling eller
            avknoppning. Vill en kommunal majoritet därmed tillämpa principen
            att ett verksamhetsövertagande är legitimt, men endast under premissen
            att den nya utföraren betalar en köpeskilling som motsvarar skolans
            marknadsvärde, bör detta tillåtas. Anser samma majoritet istället
            att ett eventuellt överlåtande av en skolas huvudmanna-skap skall
            grunda sig på att personalen tar över verksamheten genom avknoppning
            bör även så kunna ske. Önskar kommunen sedan låta frågan avgöras
            genom att lärare och elever hörs i frågan bör detta vara möjligt,
            men inte obligatoriskt då även detta är en fråga om kommunalt
            självbestämmande men som samtidigt har arbetsrättsliga aspekter.
            Skulle en sådan princip vara lagstadgad vore detta ett tydligt
            ingrepp mot den svenska modellen där lagstiftningen kliver in
            på ett område som arbetsmarknadens parter bör avgöra. Dessutom
            skulle lärare i ett sådant läge ges en särställning i förhållande
            till de rättigheter som andra yrkesgrupper har i liknande sammanhang
            enligt medbestämmandelagen. Är motivet däremot att låta den kvalitetsmässigt
            bästa externa utföraren ta över skolan bör en kvalitetsupphandling
            av överlåtandet vara möjligt.
          </p>
          <p xml:id="i-BnbTYLtCc8VZV95KyYh8bC">
            Idag är några av dessa metoder tillåtna, i andra fall är rättsläget
            osäkert. Därför bör lagstiftningen omformuleras för att ge lokalpolitiker
            tydligare riktlinjer och bättre verktyg för att underlätta överlåtandet
            av huvudmannaskapet av skolor till fristående utförare. Ytterst
            är detta en fråga om kommunalt självbestämmande.
          </p>
        </div>
        <div type="motSignatures">
          <list>
            <item xml:id="i-KWo9jPgEWksJUxT4gMTQ6T" who="i-XHzgSBhvzhMtyTsYMbxgy4">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
