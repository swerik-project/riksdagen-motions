<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-00118">
  <teiHeader>
    <fileDesc>
      <titleStmt>
        <title>med anledning av skr. 2016/17:206 Riksrevisionens rapport om lärdomar av flyktingsituationen hösten 2015 - beredskap och hantering</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:118 av Johan Forssell m.fl. (M)</title>
          <idno type="rdwebb">H502118</idno>
          <rs type="number">118</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H502118/text</ref>
          <ref type="dokument_url_html">http://data.riksdagen.se/dokument/H502118</ref>
          <ref type="dokumentstatus_url_xml">http://data.riksdagen.se/dokumentstatus/H502118</ref>
          <ref type="docx">http://data.riksdagen.se/fil/D501883A-E744-4E16-88C0-3FF653D0139B</ref>
          <ref type="pdf">http://data.riksdagen.se/fil/F28C5F9C-BCA0-4ABC-9581-CFA71C604815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UhTnumEMH9PFLmCNwxiV4q</idno>
            <name>Helena Bonnier</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VUWgDjBffFUiLtmC9ZjXiN" type="basedOn"/>
        <correspContext corresp="i-VUWgDjBffFUiLtmC9ZjXiN">
          <ref>Skrivelse 2016/17:206</ref>
        </correspContext>
        <correspAction xml:id="i-QyrVWdjVbLwoRrFsBveMv" type="signed"/>
        <correspContext corresp="i-QyrVWdjVbLwoRrFsBveMv">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-UhTnumEMH9PFLmCNwxiV4q"/>
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-CrNaK88SEud2YPyUHoRjet" type="submitted">
          <date when="2017-09-20"/>
          <time when="16:42:24"/>
        </correspAction>
        <correspAction xml:id="i-TfpgXZVwXdPXDCnU15SwKJ" type="reviewed">
          <date when="2017-09-22"/>
          <time when="10:17:00"/>
        </correspAction>
        <correspAction xml:id="i-MDhgDsWj3uM1WxMM3mmJmo" type="dismissed">
          <date when="2017-09-26"/>
        </correspAction>
        <correspAction xml:id="i-WPQmTXm9FomsJaGqpv8VPs" type="referred">
          <date when="2017-09-27"/>
        </correspAction>
        <correspAction xml:id="i-5b5xTTcGPcgDiQaFFty5Yv" type="assigned">
          <date when="2017-10-31"/>
          <time when="10:07:53"/>
        </correspAction>
        <correspContext corresp="i-5b5xTTcGPcgDiQaFFty5Yv">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-6K6pRCMcZnmku35j4YXpXP" type="behandlas_i"/>
        <correspContext corresp="i-6K6pRCMcZnmku35j4YXpXP">
          <ref type="uppgift">2017/18:SfU8</ref>
          <ref type="ref_dok_id">H501SfU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU8</ref>
          <ref type="ref_dok_titel">Riksrevisionens rapport om lärdomar av flyktingsituationen hösten 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5vRAXr8LYhai4caCLx1p4K" type="motHeader">
        <div xml:id="i-EUDQvF7ef1W5v4mPVyKrs8" type="motTitle">
          Motion till riksdagen 2017/18:118 av Johan Forssell m.fl. (M)
          med anledning av skr. 2016/17:206 Riksrevisionens rapport om lärdomar
          av flyktingsituationen hösten 2015 – beredskap och hantering
        </div>
      </div>
      <div xml:id="i-ReVwty59tzzYyozZWsvUy3" type="motBody">
        <div xml:id="i-RWRj9CKFBQbyfPXHqQZLdJ" type="motProposal" subtype="förslag">
          <head xml:id="i-328Xsu5xh1Cyq7YJNm8986">
            Förslag till riksdagsbeslut
          </head>
          <list xml:id="i-HZSob29NG2z1GV4RDV7Ape" style="ol">
            <item xml:id="i-LQMdQGiFBWWJJ9h3LfxqmA">
              Riksdagen ställer sig bakom det som anförs i motionen om att
              fördjupade analyser på migrationsområdet bör genomföras i Regeringskansliet
              och tillkännager detta för regeringen.
            </item>
            <item xml:id="i-LSs6H3jrHBYUrL8QcwBdk2">
              Riksdagen ställer sig bakom det som anförs i motionen om en översyn
              av regelverk och hur regelverket om förvar tillämpas och tillkännager
              detta för regeringen.
            </item>
          </list>
        </div>
        <div xml:id="i-zxHgiZB7jbu9VEbx9E3ZG" type="motContent">
          <head xml:id="i-V5MmSP9TyPmRT1DtEE9d81" type="h1">
            Inledning
          </head>
          <p xml:id="i-DVAC7xxNACZwYzGKQSopJp">
            Sverige tog år 2015 emot 163 000 asylsökande. Det är det största
            antal asylsökande per capita som ett OECD-land någonsin har tagit
            emot ett enstaka år. I gruppen ingick bl.a. 35 000 ensamkommande
            barn och ungdomar. Nära hälften av alla ensamkommande som anlände
            till EU år 2015 valde därmed att komma till Sverige.
          </p>
          <p xml:id="i-PKiZpSQdPPL6LKoct5JYKf">
            Konsekvenserna av att så många asylsökande kom samtidigt till
            Sverige på kort tid blev omfattande. Viktiga samhällsfunktioner
            sattes under stor press. Det gällde inte minst i fråga om mottagande
            av ensamkommande barn och ungdomar. I ett läge gick det inte att
            ordna boende åt samtliga asylsökande som anlände. Fortfarande
            är handläggningstiderna i asylärenden i Sverige långa. Många människor
            som nekas uppehållstillstånd avviker och går under jorden i stället
            för att återvända till sina hemländer. Kommuner runt om i landet
            har stora svårigheter att ordna boende till den stora grupp som
            beviljas uppehållstillstånd i Sverige. I fjol rörde det sig om
            71 000 personer. Anhöriginvandring tillkommer. Integrationen kommer
            att vara en svår och stor uppgift i Sverige under lång tid.
          </p>
          <p xml:id="i-RsUxr9Q25TJwzJXXByWnqA">
            Det är av stor vikt att vi nu drar lärdomar för framtiden för
            att inte igen hamna i den situation som inträffade år 2015. Riksrevisionens
            rapport om lärdomar av flyktingsituationen 2015 (RiR 2017:4) är
            ett viktigt bidrag till detta.
          </p>
          <p xml:id="i-3DjzPXk3itur8yLSM1YYVt">
            Utifrån Riksrevisionens rapport kan Moderaterna konstatera att
            det fanns allvarliga brister i regeringens hantering av flyktingsituationen.
            Det framgår av rapporten bl.a. att regeringens beslut om inre
            gränskontroller fattades först nästan en månad efter att Myndigheten
            för samhällsskydd och beredskap, MSB, rapporterat att flera av
            samhällets skyddsvärden var utmanade. Vi var då i en situation
            med närmare 10 000 asylsökande i veckan. Att regeringen inte beslöt
            om inre gränskontroller tidigare är allvarligt. Regeringens sena
            agerande gör sig även gällande på andra områden. Till exempel
            trädde de lättnader i plan- och byggförordningen som infördes
            i syfte att skapa fler boendeplatser i kraft först efter att den
            akuta situationen hade passerats.
          </p>
          <p xml:id="i-CsLAqcmPsQ9LQNBwm8LyMi">
            Moderaterna vill i sammanhanget påminna om vikten av krisberedskap
            och att det finns en organisation som kan hantera kriser av olika
            slag. Regeringen är ytterst ansvarig för detta.
          </p>
          <head xml:id="i-B3BLfR6CAXmTWWfEUJy5p9" type="h2">
            Långsiktigt hållbar migrationspolitik
          </head>
          <p xml:id="i-UdcJHZerbGBfkPYsQtT6xv">
            Sverige behöver en långsiktigt hållbar migrationspolitik. Med
            en sådan politik ges förutsättningar för ett väl fungerande flyktingmottagande
            och integration av nyanlända samtidigt som snabba helomläggningar
            av politiken kan undvikas.
          </p>
          <p xml:id="i-hMnLJ5S114Qwiwhc3Cwsi">
            I en långsiktigt hållbar migrationspolitik ingår, enligt Moderaternas
            bedömning, en skärpt migrationslagstiftning som inte enbart gäller
            tillfälligt. Denna lagstiftning bör som helhet inte avvika från
            motsvarande lagstiftning i andra jämförbara länder, såsom Finland,
            Norge, Danmark och Tyskland. I lagstiftningen bör ingå tillfälliga
            uppehållstillstånd som huvudregel och ett skarpt försörjningskrav
            vid anhöriginvandring. Sverige ska arbeta för bra EU-gemensamma
            lösningar i migrationspolitiken, men vi ska inte förlita oss på
            EU utan ha egna svar. Regeringen bör ge svar på hur migrationslagstiftningen
            i Sverige ska se ut efter den nu gällande tillfälliga lagens utgång.
          </p>
          <p xml:id="i-TfbRTYkzfhZEqcjdm3Ufow">
            I en långsiktigt hållbar migrationspolitik ingår också en väl
            fungerande återvändandepolitik. Den som nekas uppehållstillstånd
            i ett slutligt beslut inom ramen för en rättssäker process ska
            återvända till sitt hemland. Insatserna för att få detta att fungera
            är i dag otillräckliga. Här krävs kraftfulla förbättringar, annars
            riskerar vi omfattande skuggsamhällen med människor som lever
            utan rätt att vistas i landet.
          </p>
          <head xml:id="i-VXHhCiYVnKTcTR3xE1X7Nu" type="h2">
            Behov av strukturerat arbete för analyser på migrationsområdet
          </head>
          <p xml:id="i-BQKjidwrcDu3iPVCp8qTwN">
            Av Riksrevisionens rapport framgår att Riksrevisionen inte har
            fått uppgifter om att det före hösten 2015 fanns någon analys
            i Regeringskansliet av vilka situationer som kunde uppkomma till
            följd av ett stort inflöde av asylsökande. Därför hade man inte
            heller analyserat vilka åtgärder som kunde förväntas vara effektiva
            eller vilka hinder som kunde uppstå för genomförandet av dessa.
            Detta togs i stället fram efter hand under hösten 2015, i en redan
            akut situation. Enligt Riksrevisionen kan det ha bidragit till
            att vissa av regeringens åtgärder fick mindre effekt och till
            att andra dröjde till efter att den akta situationen hade gått
            över.
          </p>
          <p xml:id="i-C3VcFu7F9uWdMYyKYqemPG">
            Det nämnda understryker vikten av ett strukturerat arbete på
            Regeringskansliet när det gäller fördjupade analyser med hög kvalitet
            på migrationsområdet. Det gäller bl.a. analyser av vilka situationer
            som kan antas uppkomma till följd av att ett stort antal asylsökande
            kommer till Sverige samtidigt på kort tid. Det gäller också t.ex.
            konsekvensanalyser av migrationspolitiska beslut. När det gäller
            det senare pågår för närvarande en särskild granskning av Riksrevisionen
            som är avsedd att presenteras i november 2017. Granskningen görs
            mot bakgrund av att samtliga långtidsprognoser 2004–2015 kraftigt
            underskattat de verkliga kostnaderna på migrationsområdet. Moderaterna
            välkomnar denna granskning.
          </p>
          <head xml:id="i-BJvuZRR7rssS2RNyV3o2Ae" type="h2">
            Regelverk rörande förvar
          </head>
          <p xml:id="i-NPc24wgTCDfcetKV6pAZJz">
            Riksrevisionen ger i rapporten fem särskilda rekommendationer
            till regeringen. Det handlar bl.a. om att regeringen, enligt Riksrevisionen,
            bör överväga om dagens lagstiftning om förvarstagande är ändamålsenlig
            för situationer liknande den som uppstod då gränskontrollerna
            infördes. Moderaterna delar bedömningen att det finns ett behov
            av ett sådant övervägande. Det är därför bra att regeringen avser
            att beakta Riksrevisionens bedömningar angående förvarstagande
            i sitt fortsatta arbete.
          </p>
          <p xml:id="i-NnkohThgGxiURd8USocTSg">
            Moderaterna anser dock att det även behövs en mer generell översyn
            av såväl regelverk som tillämpning av regelverket för förvar mot
            bakgrund av behovet av att säkerställa ett väl fungerande återvändande.
          </p>
          <p xml:id="i-Mjw7urpF9heWem6acUHBYR">
            Hela 50 000 personer beräknas avvika och gå under jorden efter
            att ha nekats uppehållstillstånd under åren 2017–2021, enligt
            Migrationsverkets prognos. Vi riskerar därmed omfattande skuggsamhällen
            på bara några års sikt. För att hejda denna utveckling krävs en
            rad åtgärder. Vad gäller förvar ser vi ett behov av att utöka
            de lagliga möjligheterna att ta personer i förvar. Det kan t.ex.
            handla om utökade tidsfrister. Vi ser även ett behov av förbättrade
            riskbedömningar hos Migrationsverket då frågan om förvarsbeslut
            övervägs i enskilda fall.
          </p>
          <head xml:id="i-6H9MWqWR2gAspJs3AAXVxq" type="h2">
            Övrigt
          </head>
          <p xml:id="i-1QNp6PWvhjMK8kfCYf2NS">
            Moderaterna konstaterar att även flera av de övriga rekommendationer
            som Riksrevisionen ger regeringen har fog för sig. Det gäller
            t.ex. rekommendationen om att utreda länsstyrelsens geografiska
            områdesansvar i syfte att säkerställa att länsstyrelserna utövar
            ansvaret mer enhetligt. Regeringen avser att under 2017 vidta
            åtgärder för en ökad sådan enhetlighet. Det är av vikt att detta
            arbete bedrivs med skyndsamhet.
          </p>
        </div>
        <div xml:id="i-TNxLiRoTenPAmE2iFjmtVZ" type="motSignatures">
          <list xml:id="i-2DQZgTdL5qcK2JyXYfTLNL">
            <item xml:id="i-Un2BnU64w297J49mpNDKf2">
              Johan Forssell (M)
            </item>
            <item xml:id="i-SXUc1dcRMtbuao4bXkLDsW">
              Mikael Cederbratt (M)
            </item>
            <item xml:id="i-VAoGtWzTNxcmixwindwarS">
              Lars-Arne Staxäng (M)
            </item>
            <item xml:id="i-DsUhC8wwLRd24kjexzsHrp">
              Helena Bonnier (M)
            </item>
            <item xml:id="i-9qrgt2dExhXBt2XnyDNDoh">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
