<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__520/mot_1965__ak__520-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 520 år 1965 d
          </p>
          <p>
            Nr 520
          </p>
          <p>
            Av herr Rimmerfors m. fl., om provisoriska vårdplatser vid all-
            männa vårdanstalter för alkoholmissbrukare.
          </p>
          <p>
            (Lika lydande med motion nr 411 i Första kammaren)
          </p>
          <p>
            För närvarande finns 2113 vårdplatser vid allmänna vårdanstalter
            för alkoholmissbrukare. Vissa av dessa platser är provisoriska.
            Utvecklingen inom berörda vårdsektor karakteriseras av växande
            behov av vårdplatser och av kvalitativt förbättrade resurser för
            omhändertagande av vårdbehövande med grava alkoholskador. Den
            alltför knappa tillgången på vårdplatser vid allmänna anstalter
            för angivna slag av klientel måste, särskilt under vinterhalvåret,
            anses vara synnerligen besvärande trots de förbättringar, som
            skett genom upprustning av den öppna nykterhetsvården och tillkomsten
            av nya enskilda vårdanstalter. Utvecklingen i sistnämnda båda
            hänseenden är i och för sig mycket tillfredsställande. Läget,
            vad gäller ett stort antal alkoholmissbrukare, som är svårt skadade
            och i trängande behov av anstaltsvård, är dock f.n. sådant, att
            de inte kan beredas plats vid för ändamålet lämpligt utrustade,
            allmänna nykterhetsvårdsanstalter. Detta leder till att man inom
            den öppna nykterhetsvården i betydligt vidgad ut- sträckning måste
            ta till föga rationella provisoriska vårdåtgärder för sådana alkoholskadade,
            som av sociala skyddsskäl tveklöst är i behov av institutio- nell
            vård. Belastningen på de allmänna vårdanstalterna för alkoholmissbrukare
            kan också väntas öka som en följd av påföljden »överlämnande till
            särskild vård» enligt den nya brottsbalken. Sådan vård kan också
            vara nykterhets- vård, bl. a. anstaltsvård. Åt samma håll — ehuru
            något längre fram — torde efter hand även verka de pågående övervägandena
            av frågan om avkrimini- nalisering av gatufylleriet och en mera
            vårdmässig reaktionsform avseende akut berusade, som måst omhändertagas
            av polisen. Under budgetåret 1965/66 kommer platsantalet vid den
            statliga nykter- hetsvårdsanstalten Svartsjö att minska med 26
            i och med vissa byggnads- tekniska förändringar. Därtill lägger
            två erkända anstalter med tillsammans 75 platser ned sin verksamhet
            om ett år. Platsbortfallet under instundande budgetår kommer sålunda
            att uppgå till minst 100 vårdplatser. Detta måste med hänsyn till
            vad nyss sagts komma att medföra allvarliga konsekven- ser för
            nykterhetsvården, därest ej anordnande snarast påbörjas av ersätt-
            ningsplatser med därtill knutna effektiva vårdresurser. Platstillgången
            kan emellertid komma att ytterligare försämras — och för-
          </p>
          <pb facs="riksdagen-motions-pdf/data/1965/mot_1965__ak__520/mot_1965__ak__520-002.pdf"/>
          <p>
            6 Motioner i Andra kammaren, nr 520 år 1965
          </p>
          <p>
            sämras med all säkerhet inom några få år — därigenom att huvudmännen
            för vissa erkända nykterhetsvårdsanstalter med tillsammans 240
            platser öns- kar förvandla ifrågavarande anstalter till enskilda
            sådana. En dylik ändring ter sig i och för sig önskvärd bl. a.
            med hänsyn till efterfrågan på vårdplat- ser av sist åsyftade
            typ, men den skulle leda till en närmast ohållbar situa- tion
            vad gäller möjligheterna att omhändertaga personer, som på grund
            av vårdbehovets art måste vårdas vid allmänna anstalter. På grund
            av sitt geografiska läge måste åtskilliga erkända vårdanstalter
            tämligen snart avveckla sin verksamhet. Där befintlig jordbruksdrift
            kan inte upprätthållas utan mycket stora kostnader för staten,
            vartill kommer att jordbruken terapeutiskt sett numera ger dålig
            sysselsättning åt de vår- dade. En utbyggnad av dessa anstalters
            verkstadsdrift är ej försvarbar med hänsyn till alltför långa
            transportvägar, som försvårar och fördyrar pro- duktionen, samt
            till omöjligheten av att kunna erhålla lämpliga arbetsledare i
            denna drift. Svårigheter föreligger också att kunna anställa kvalificerad
            vårdpersonal, enär avstånden till tätorterna med dess serviceanordningar
            är alltför långa. Till detta kommer det allvarliga förhållandet
            att möjlighe- terna att anlita psykiatrisk expertis, psykolog
            eller allmän läkarmedverkan är starkt begränsade vid de här berörda
            anstalterna. Under punkten C 20 i bilaga 7 till årets statsverksproposition
            (socialde- partementet) har departementschefen förordat, att endast
            omkring 25 plat- ser skall nyanordnas under budgetåret 1965/66
            för att motverka den beräk- nade minskningen av antalet vårdplatser
            vid erkända anstalter. Departe- mentschefen anser, att behovet
            av vårdplatser totalt bör bli tillgodosett med den fortgående
            ökning av platsantalet vid de enskilda anstalterna, som kan förväntas,
            även för det fall tillkomsten av dessa platser inte skulle mot-
            svara bortfallet. Mot bakgrunden av de i det föregående beskrivna
            förhål- landena framstår det för oss såsom nödvändigt, att förberedelser
            för an- ordnande av flera platser vid de allmänna anstalterna
            än vad som avses i propositionen påbörjas snarast möjligt. En
            utökning med ett 75-tal vård- platser såsom ersättning för det
            bortfall, som inträffar redan under det närmaste året, synes enligt
            vår mening vara ett minimum. Dessa platser bör lämpligen vara
            av mera provisorisk karaktär eftersom de allmänna utveck- lingstendenserna
            inom detta vårdområde är relativt osäkra. Särskilt är be- hovet
            av ökade resurser för att omhänderta det stegrade antalet svårt
            ska- dade alkoholmissbrukare trängande, varför ersättningsplatserna
            i första hand bör ta sikte på detta klientel. Samtidigt måste
            beaktas det ytterst önsk- värda i att öka antalet vårdplatser
            inom den enskilda anstaltssektorn genom att tillmötesgå vissa
            huvudmäns planer på att omvandla deras anstalter från erkända
            till enskilda sådana och därigenom förstärka tendensen under se-
            nare år till användning av frivillig anstaltsvård. Under åberopande
            av vad sålunda anförts hemställer vi, att riksdagen i skrivelse
            till Kungl. Maj:t ville anhålla
          </p>
          <pb facs="riksdagen-motions-pdf/data/1965/mot_1965__ak__520/mot_1965__ak__520-003.pdf"/>
          <p>
            Motioner i Andra kammaren, nr 520 år 1965 7
          </p>
          <p>
            om skyndsamma planeringsåtgärder för anordnande av ett 75-tal
            provisoriska vårdplatser som ersättning för det bort- fall av
            vårdplatser, som inom den närmaste tiden väntas in- träffa vid
            allmänna vårdanstalter för alkoholmissbrukare, samt att förslag
            i ämnet på grundval av dessa åtgärder snarast möjligt förelägges
            riksdagen.
          </p>
          <p>
            Stockholm den 26 januari 1965
          </p>
          <p>
            Einar Rimmerfors Daniel Wiklund Robert Johansson i Dockered Carl
            Eric Hedin Olaus Nyberg Sven Antby
          </p>
          <p>
            Arvid Eskel Nancy Eriksson
          </p>
        </div>
      </div>
    </body>
  </text>
</TEI>
