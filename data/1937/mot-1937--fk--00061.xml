<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--fk--00061">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__61/mot_1937__fk__61-001.pdf"/>
      <fw xml:id="i-E9wZ9wAqDNRk8VwNsLZk44">
        Motioner i Första kammaren, Nr 61. 13
      </fw>
      <div xml:id="i-RLqBww2THH7WAmr7hBNFp8" type="motHeader">
        <div xml:id="i-Aut4cgZkPp8uKb46DztK2t" type="motTitle"/>
        <div xml:id="i-KsfXav5xDigJvgZ3ptFnTa" type="motSubmissionInfo"/>
      </div>
      <div xml:id="i-SEDQwvqJtFnCCZR47y7fhy" type="motBody">
        <div xml:id="i-GRCtM58KZ7tGHtgm16Exbv">
          <p xml:id="i-LEcYfEyfxbVRRejWEkqNdb">
            Nr 61.
          </p>
          <p xml:id="i-6Y27FVHpaEuP1ijvNtrP6D">
            Av herr Nilsson, Theodor, och herr Gustavson, John, om beredande
            av stöd åt den mindre skeppsfarten.
          </p>
          <p xml:id="i-Lc87yZWvQKceGCjrQtpHre">
            Tid efter annan har statsmakterna funnit sig föranlåtna att på
            olika sätt ekonomiskt stödja näringar och medborgargrupper, som
            på ett eller annat sätt kommit i svårigheter. Den mindre sjöfarten
            har dock hittills inte kommit i åtanke vid ett dylikt stödförfarande.
            Ty gällande bestäm- melser angående allmänna villkor för lån från
            fonden för rederinäringens understödjande samt för lån ur statens
            sekundärlånefond för rederinä- ringen giva vid handen, att nämnda
            lånefonder i huvudsak äro avsedda för befrämjande av den svenska
            skeppsfarten på utrikes orter i avlägsna farvatten. Ehuru sådana
            förhållanden möjligen inträffat, ifråga om ut- låningsmöjligheter
            m. m. från ovanberörda fonder, att även inrikes skeppsfart i viss
            mån kan komma ifråga vid tilldelning av lån, synes oss dock de
            allmänna villkoren för dylika lån vara allt för ogynnsamma för
            att giva nödigt stöd åt den mindre skeppsfarten i landet. En närmare
            granskning av den officiella statistiken rörande Sveriges sjöfart
            visar tydligt att stort behov föreligger för nybyggnad och mo-
            dernisering av det mindre tonnaget. Som bevis härför må anföras
            följande sammanställning av uppgifterna i sagda statistik rörande
            handelsflottans fördelning på olika storleks- och åldersgrupper
            omfattande samtliga fartyg av storleksgrupperna — 99 bruttoton
            och 100 — 499 bruttoton med en ålder av 20 år och däröver.
          </p>
          <p xml:id="i-QhybqGVbz4YA6C8sWZy45A">
            År Antal fartyg Summa bruttoton 1926 1,312 146,177 1927 1,315
            145,293 1928 1.316 144,789 1929 1,289 140,951 1930 1,289 141,899
            1931 1,279 140,825 1932 1;275 139,525 1933 1,252 136,401 1934
            1,265 137,504
          </p>
          <p xml:id="i-7igmoXpQZVxp2aAQoCwRkx">
            En ytterligare granskning av den offentliga statistiken för landets
            sjöfart giver även vid handen, att det mindre tonnaget föryngras
            i be- tydligt saktare tempo än det större tonnaget.
          </p>
          <pb facs="riksdagen-motions-pdf/data/1937/mot_1937__fk__61/mot_1937__fk__61-002.pdf"/>
          <fw xml:id="i-7oiBcqs3G2Tjf6srgjFx4n">
            14 Motioner i Första kammaren, Nr 61.
          </fw>
          <p xml:id="i-WEKx8Xqmb5h2XbLgeYCnKR">
            Det är särskilt med kännedom om förhållandena på rikets västkust
            — där över hälften av handelsflottans mindre tonnage har sin hemort
            — som det synes oss angeläget att åtgärder i tid vidtagas för
            att önsk- värd nybyggnad eller modernisering av det äldre mindre
            tonnaget vid- tages. Frågan härom har även aktualiserats därigenom
            att i utlandet — särskilt Tyskland — kraftiga åtgärder vidtagas
            för att ett omodernt och i drift oekonomiskt mindre tonnage skall
            kunna utbytas emot nya och konkurrenskraftiga fartyg av mindre
            typ. Här i landet äro de mindre fartygen självägda, ett förhållande,
            som, ifråga om detta ton- nage, är att rekommendera framför bolagsformen.
            Men sagda förhål- landen försvårar den önskvärda och nödiga förnyelsen
            av de mindre fraktfartygen. Flertalet skeppare äro icke i den
            ekonomiska ställningen att de kunna utföra den modernisering av
            fartyg och maskiner, som är nödvändig för en ekonomisk drift.
            Vi känna fall, då mindre fraktfarare trots skötsamhet och omsorg,
            äro i mycket svåra ekonomiska omstän- digheter, vilket självklart
            inverkar på såväl fartyg som även i viss mån på besättningens
            välbefinnande ombord. Det största skälet för ett samhälleligt
            ingripande härvidlag är emel- lertid enligt vår mening, att det
            svenska näringslivet icke lärer kunna undvara mindre och föga
            djupgående fartyg, som kunna angöra platser, dit de djupgående
            fartygen icke kunna komma. Ett mycket stort sam- hälleligt intresse
            synes det oss också vara, att denna del av den svenska handelsflottan
            hålles modern och konkurrenskraftig i förhållande till ut- landets
            motsvarande tonnage. En synpunkt, som även är värd att beakta
            i detta sammanhang, är att en hastigare förnyelse av de mindre
            fartygen skulle medföra ökade arbetstillfällen. Med tanke härpå
            föreslogo av Kungl. Maj:t år 1935 tillkallade utredningsmän för
            Bohusläns näringsliv att en fond å 500,000 kronor skulle bildas;
            för befrämjande av den mindre sjöfarten, vilket förslag emellertid
            ännu icke föranlett någon Kungl. Maj:ts eller riksdagens åt- gärd.
            Med hänsyn till utvecklingen inom berörda område under den allra
            sista tiden synes det oss vara på hög tid att åtgärder vidtagas
            för att nödigt stöd skall kunna givas den mindre skeppsfarten.
            Den form av stöd, som härvidlag i första hand bör komma ifråga,
            är lån mot låg ränta och med räntefrihet under de två första åren
            efter det lån lyftats. Räntesatsen för lån å den fond, som sålunda
            skall vara till stöd för den mindre skeppsfarten, bör icke sättas
            högre än två och en halv procent. Genom den utredning, som självklart
            måste föregå ett positivt be- slut bör det kunna klarläggas huruvida
            utlåningen från sagda fond lämpligast bör omhänderhavas av en
            central ledning eller i likhet med lånen från fonden för fiskerinäringens
            befrämjande i vissa fall omhän- derhavas av landstingen och länsstyrelserna.
            I varje fall synes det oss
          </p>
          <pb facs="riksdagen-motions-pdf/data/1937/mot_1937__fk__61/mot_1937__fk__61-003.pdf"/>
          <fw xml:id="i-TCALTewGjhcgbiiYuKCq9Z">
            Motioner i Första kammaren, Nr 61. 15
          </fw>
          <p xml:id="i-GcMdxBrMP3KoB3mfYhoUkM">
            lämpligt att representanter för ifrågavarande näring beredas
            tillfälle att deltaga i prövningen av ansökningar om lån från
            den ifrågasatta fonden. Utan tvivel har det sina svårigheter att
            draga gränsen mellan det tonnage, som bör komma i åtnjutande av
            åsyftade stöd och det tonnage som bör hänvisas till de stödformer,
            som redan finnas. Med hänsyn till de rådande förhållandena anse
            vi oss dock kunna föreslå, att för icke bolagsägda fartyg, upp
            till 200 bruttoton, och vilka fartyg äro av- sedda för fraktfart
            samt skola nybyggas eller moderniseras vid svenska varv eller
            verkstäder skall lån kunna erhållas från här ifrågasatt fond.
            Med stöd av det anförda hemställa vi, att riksdagen måtte i skrivelse
            till Kungl. Maj:t an- hålla om utredning angående beredande av
            stöd åt den mindre skeppsfarten samt att för 1938 års riksdag
            fram- lägga det förslag, vartill utredning kunnat giva an- ledning.
          </p>
          <p xml:id="i-9Fi9MBheeY2pdeH9RqqEq" type="date">
            Stockholm den 22 januari 1937.
          </p>
          <p xml:id="i-VV939osc1EDFYcgFMwEb8B">
            Th. Nilsson. John Gustavson.
          </p>
        </div>
      </div>
    </body>
  </text>
</TEI>
