<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02678">
  <teiHeader>
    <fileDesc>
      <titleStmt>
        <title>med anledning av propositionen 1978/79:196 med förslag till lag om  förbud mot investeringar i Sydafrika och Namibia</title>
        <author>av Gösta Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:196 med förslag till lag om  förbud mot investeringar i Sydafrika och Namibia</title>
          <idno type="rdwebb">G2022678</idno>
          <rs type="number">2678</rs>
          <ref type="dokument_url_text">http://data.riksdagen.se/dokument/G2022678/text</ref>
          <ref type="dokument_url_html">http://data.riksdagen.se/dokument/G2022678</ref>
          <ref type="dokumentstatus_url_xml">http://data.riksdagen.se/dokumentstatus/G2022678</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>US (m)</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TAQ95hRXzNuydoAADkaDJJ</idno>
            <name>INGRID DIESEN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5iR7cKPKUrfHXStXAp3LG4" type="signed"/>
        <correspContext corresp="i-5iR7cKPKUrfHXStXAp3LG4">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="r-0"/>
          <note type="signatory" corresp="r-0"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-TAQ95hRXzNuydoAADkaDJJ"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2678/mot_197879__2678-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:2678
          </p>
          <p>
            av Gösta Bohman m. fl. med anledning av propositionen 1978/79:196
            med förslag till lag om förbud mot investeringar i Sydafrika och
            Namibia
          </p>
          <p>
            Apartheidpolitiken i Sydafrika väcker avsky världen över. Den
            utgör ett klart brott mot de mänskliga rättigheterna. Om detta
            råder inte några delade meningar i vårt land. Moderata samlingspartiet
            anser att Sverige också i fortsättningen efter förmåga bör söka
            bidra till att detta omänskliga och på längre sikt ohållbara system
            avskaffas. Sverige har också vid många tillfällen i internationella
            sammanhang uttryckt sitt fördömande av den sydafrikanska raspolitiken,
            något som vårt agerande i FN tydligt vittnar om. Sydafrikafrå-
            gan har också mer än någon annan fråga aktualiserat debatten om
            Sveriges deltagande i internationella sanktioner riktade mot förhatliga
            regimer. Den svenska inställningen till FN-sanktioner har grundats
            på uppfattning- en att sådana åtgärder, för att ha någon utsikt
            att bli effektiva, måste vinna allmän anslutning och framför allt
            tillämpas av Sydafrikas viktigaste handelspartner. I en rapport
            från den expertgrupp, under ledning av ambassadör Alva Myrdal,
            som tillsattes av FN:s generalsekreterare efter en resolution
            i säkerhetsrådet heter det bl. a.: ” Vår slutsats är, att det
            endast är genom en FN-aktion i form av ett enhälligt beslut i
            säkerhetsrådet som sanktionsvapnet snabbt kan bli effektivt. Endast
            om aktionen är överens- kommen och total kan sanktionshotet nå
            sitt mål. Endast genom dessa drastiska metoder kan materiella
            förluster, störningar i handeln och påfrest- ningar för många
            oskyldiga människor både i Sydafrika och annorstädes undvikas.”
            Denna syn har varit bestämmande för svensk utrikespolitik gentemot
            Sydafrika i många år och också legat till grund för Sveriges handlande
            i FN, där vi hävdat att det enligt FN-stadgan är säkerhetsrådet
            som äger fastställa förutsättningarna för och tillämpningen av
            tvångsåtgärder av detta slag. Kravet på ensidiga svenska sanktioner
            har därför tidigare konsekvent avvisats av riksdagen. Motivet
            för detta avståndstagande har bl. a. varit att isolerade aktioner
            bedömts vara utomordentligt ineffektiva. Erfarenheterna har snarare
            visat att spridda och osystematiska beslut av enstaka stater,
            t. ex. om bojkott, varit ägnade att öka den sydafrikanska regimens
            styrka och självförtroende, eftersom de inte förmått hindra en
            ytterligare expansion av Sydafrikas handel. Beslut från enstaka
            stater att genomföra enskilda sank- tioner gentemot Sydafrika
            har därför bedömts försvåra genomförandet av effektiva internationella
            sanktioner och därmed försvagat FN:s ställning. Även moraliska
            invändningar har anförts och kan anföras mot ensidiga sanktioner.
            Anklagelser för dubbelmoral ligger nära till hands mot den stat
          </p>
          <pb facs="riksdagen-motions-pdf/data/197879/mot_197879__2678/mot_197879__2678-002.pdf"/>
          <p>
            2555 === ==="
          </p>
          <p>
            Mot. 1978/79:2678 5
          </p>
          <p>
            som tillgriper sanktionsvapnet gentemot Sydafrika men som inte
            är beredd att också rikta ensidiga aktioner mot andra stater,
            vilkas regimer uppträder moraliskt förkastligt. En sådan dubbelmoral
            framträder än tydligare om sanktionerna inte genomförs helhjärtat
            utan begränsas av egna ekonomiska intressen. I propositionen 1978/79:196
            föreslås ensidiga svenska åtgärder i form av förbud mot investeringar
            i Sydafrika och Namibia. Förslaget innebär att Sverige överger
            en princip som under en lång följd av år varit något av en hörnpelare
            i den svenska utrikespolitiken. Detta är ägnat att inge starka
            principiella betänkligheter. Sverige har tidigare i FN förordat
            beslut om skärpta åtgärder mot Sydafrika. När detta icke lett
            till resultat kan ett svenskt handlande på egen hand utan att
            avvakta beslut inom säkerhetsrådet uppfattas som en strävan att
            agera vid sidan av FN-stadgan. Sådana åtgärder kan innebära risker
            för framtiden och för den svenska neutralitetspolitiken. Om en
            stat eller en grupp av stater i fortsättningen begär att Sverige
            deltar i aktioner, riktade mot visst land, kan önskemål härom,
            sedan lagen antagits, icke avvisas enbart genom hänvisning till
            att Sverige vill följa den vanliga FN-proceduren. Enligt FN-stadgan
            är vetorätten i säkerhetsrådet en garanti mot obehöriga inflytanden
            av detta slag. Om stater handlar på egen hand, försvagas i motsvarande
            mån världsorganisationens prestige och möjligheter att verkningsfullt
            bidra till att upprätthålla fred och säkerhet i världen. Sverige
            har som liten nation ett alldeles särskilt intresse av att det
            internationella säkerhetssystemet fungerar i enlighet med FN-stadgan.
            Det har i debatten gjorts gällande att riksdagen redan den 4 juni
            1977 fattade beslut om ensidiga svenska sanktioner. Detta är en
            missuppfattning, vilket också framgick av debatten i kammaren.
            Ordföranden i Sydafrikau- tredningen, regeringsrådet Eskil Hellner,
            säger härom följande:
          </p>
          <p>
            Vad riksdagen sålunda beslutat är uppenbarligen — mot bakgrunden
            av att riksdagen tidigare avvisat tanken att Sverige ensamt skulle
            utöva ekono- miska påtryckningar — ett uttryck för en ny beredvillighet
            att övergå från ord till handling i sydafrikafrågan. Det är emellertid
            svårt att av beslutet utläsa annat än att frågan huruvida handling
            skall tillgripas, dvs. om det begärda lagförslaget skall leda
            till lagstiftning, lämnats öppen av riksdagen för att prövas på
            grundval av resultatet av den begärda utredningen och de synpunkter
            som den kan föranleda, däri inbegripet ”regeringens slutsatser
            och förslag i ärendet” såsom det uttryckts i utskottets betänkande.
          </p>
          <p>
            Därtill kommer att det lagförslag som riksdagsbeslutet nämnde
            rörde kapitalexport i samband med företagsinvesteringar. Det lagförslag
            som nu lagts fram innebär förbud mot investeringar i den mån de
            styrs eller kan styras av de svenska moderföretagen. Detta är
            otvivelaktigt en icke oväsentlig utvidgning i förhållande till
            de restriktioner som riksdagsbeslutet år 1977 enligt sin ordalydelse
            handlade om. Lagförslaget utgör ett stöd för de krafter som siktar
            på en konfrontation inom Sydafrika. Det vore enligt moderata samlingspartiets
            uppfattning bättre
          </p>
          <pb facs="riksdagen-motions-pdf/data/197879/mot_197879__2678/mot_197879__2678-003.pdf"/>
          <p>
            Mot. 1978/79:2678 6
          </p>
          <p>
            att i stället försöka stödja de grupper — sådana finns inom alla
            läger i Sydafrika — som arbetar på en försoning mellan rasgrupperna
            och en utjämning av motsättningarna mellan dessa. Sverige bör
            inte ta ett initiativ som kan leda till en skärpning av motsättningarna
            i Sydafrika. Det naturliga för vårt land vore i stället att på
            alla sätt försöka bidra till en förbättring av förhållandena för
            de svarta. Detta åstadkommer man bäst genom att söka påverka de
            svenska företag som är verksamma i Sydafrika, så att de ytterligare
            anstränger sig för att erbjuda rättvisa anställningsvillkor, medverka
            till utbildning av de svarta, se till att dessa får möjlighet
            till befordran osv. Men den väg som regeringen genom denna proposition
            slår in på kommer tvärtom att försämra eller helt omöjliggöra
            de svenska dotterfö- retagens möjligheter att arbeta för gynnsammare
            förhållanden för sina svarta anställda. Det är i själva verket
            tydligt att det, trots allt förtryck, pågår en förändringsprocess
            i Sydafrika som innebär att de svartas ställning förstärks och
            att nya möjligheter öppnas för dem. Under det senaste året har
            så mycket inträffat på arbetsmarknaden att det inte är obefogat
            att tala om en klart positiv utveckling. Propositionens förslag
            innebär att Sverige avhänder sig möjligheten att främja denna
            utveckling. Internationella metallarbetarfederationen (IMF) har
            kommit till samma slutsats beträffande Sydafrika. Efter att ha
            besökt landet med en kommission har man funnit att de utländska
            företagen där utgör den bästa kanalen för att bl. a. genom facklig
            verksamhet förbättra arbetsvillkor och levnadsförhållan- den för
            den svarta majoriteten. Ett förbud mot investeringar torde innebära
            att svensk företagsamhet på sikt omöjliggörs i Sydafrika. Därmed
            avhänder sig Sverige också möjligheten att ta del i och påverka
            händelseutvecklingen i positiv riktning. Den föreslagna lagstiftningen
            lider dessutom av sådana svagheter att de åsyftade effekterna
            för den svarta majoritetsbefolkningen kan helt utebli och medföra
            negativa konsekvenser för svenska företag och sysselsättningen
            i vårt land. Som framgår av lagrådets protokoll står det Sydafrika
            fritt att genom inomstatliga regler eliminera i stort sett alla
            direkta verkningar på sydafrikanskt territorium av lagregler som
            Sverige antagit med sikte på detta geografiska område. Sannolikheten
            är stor att de sydafrikanska dotterbola- gens band med moderbolaget
            och Sverige löses upp. De svenska företagens marknadsandelar övertas
            troligen av något annat i Sydafrika verksamt konkurrentföretag.
            Lagstiftningens påtryckningseffekt gentemot den sydaf- rikanska
            regimen kan därför bli ytterligt liten, möjligen helt obefintlig.
            Ett problem som inte tillräckligt beaktats i debatten är vad som,
            om den föreslagna lagstiftningen genomförs, skall gälla de svenska
            dotterföretag som trots ”nedfrysningen” går med vinst. Företagen
            får då enligt lagförslaget inte reinvestera vinsten i Sydafrika,
            men de sydafrikanska myndigheterna kan förhindra företagen att
            ta hem vinsten till Sverige. Alternativet blir då att pengarna
            måste sättas in på bank i Sydafrika för att sedan lånas ut till
          </p>
          <pb facs="riksdagen-motions-pdf/data/197879/mot_197879__2678/mot_197879__2678-004.pdf"/>
          <p>
            AAA AA A RH H7 00 ssssssssssssnuuNI/Suuss rr
          </p>
          <p>
            Mot. 1978/79:2678 7
          </p>
          <p>
            sydafrikanska företag. Propositionen tar över huvud inte upp
            detta spörs- mål. Den föreslagna lagen innebär inte bara att man
            skadar dotterföretagens anställda i Sydafrika och en pågående
            utveckling som är till de svartas fördel. Man skadar också svenska
            företags legitima intresse att få exportera till . Sydafrika och
            expandera sin verksamhet i detta land. Resultatet blir en minskad
            svensk export till Sydafrika och följaktligen minskad sysselsättning
            i berörda företags verksamhet i Sverige. Även om den svenska exporten
            till Sydafrika bara motsvarar en total sysselsättning på ca 3
            000 personer, kan bortfallet av denna export lokalt ge upphov
            till avsevärda sysselsättningssvå- righeter. Det är troligt att
            ett stort antal arbetstillfällen i Sverige går förlorat om den
            föreslagna lagstiftningen genomförs. På så sätt får enskilda arbets-
            tagare i Sverige med sin arbetslöshet bära bördan av en illa genomtänkt
            demonstrationspolitik gentemot Sydafrika och Namibia. På sikt
            kommer — som lagrådet befarar — de svenskdominerade företagen
            i Sydafrika sannolikt att tvingas till avveckling eller avyttring
            av sin verksam- het, vilket troligen medför betydande kapitalförluster.
            De svenskägda företagen svarar bara för ca 1 96 av de utländska
            företagens totala produktion i Sydafrika och ligger bakom endast
            en femtedels promille av investeringsvo- lymen i landet. Den svenska
            närvaron i Sydafrika är alltför obetydlig för att på något nämnvärt
            sätt kunna förorsaka detta land skada. Om de svenska företagen
            tvingas till en nedläggning, kommer andra företag — sydafrikanska
            eller utlandsägda — att överta deras verksamhet. En sådan nedläggning
            kommer att vara till dessa andra företags fördel genom att de
            också kan ta hand om de svenska företagens marknader, teknik etc.
            En annan konsekvens blir att förtroendet för svenska företag som
            handels- och samarbetspartner kan komma att minska. De svenska
            företagens tillförlitlighet kommer att kunna ifrågasättas, vilket
            inte minst konkurreran- de företag i andra länder kommer att se
            till. Sverige riskerar att bli betraktat som ett land där kortsiktiga
            inrikespolitiska motiv tillåts styra de ekonomiska förbindelserna.
            I själva verket fordrar dessa en politisk grund av långfristig
            stabilitet för att kunna upprätthållas och utvecklas. Som hävdas
            i lagrådsprotokollet är det också svårt att inse att det skulle
            vara mer moraliskt att medverka i rasdiskrimineringen, om verksamheten
            drivs på ”sparlåga”, som propositionen föreslagit, än om den drivs
            under normala företagsekonomiska förutsättningar. Snarare borde
            man kunna anta att ett relativt framgångsrikt företag har större
            möjlighet att i sin personal- politik motverka rasdiskrimineringens
            mest motbjudande sidor än ett företag som gående på ”sparlåga”
            kämpar för sin fortsatta existens. Även från lagtekniska utgångspunkter
            uppvisar förslaget flera allvarliga brister, något som lagrådets
            yttrande ger belägg för. Nästan varje föreslaget lagrum torde
            behöva omarbetas, klarläggas eller preciseras för att fylla kraven
            på rättssäkerhet och juridisk stringens. Lagen innehåller åtskilliga
            rekvisit som kan ställa rättstillämpningen inför betydande svårigheter.
            Intrycket av
          </p>
          <pb facs="riksdagen-motions-pdf/data/197879/mot_197879__2678/mot_197879__2678-005.pdf"/>
          <p>
            Mot. 1978/79:2678 8
          </p>
          <p>
            ”hafsverk” förstärks dels av ersättningsreglernas och förverkandeklausuler-
            nas utformning, dels av att lagen föreslås träda i kraft redan
            den 1 juli 1979. Regeringens förhoppningar att andra länder skall
            följa det svenska exemplet med investeringsstopp torde sakna förankring
            i verkligheten. Det finns inga som helst tecken på att något annat
            land med nämnvärda investeringar i Sydafrika är berett att ta
            detta steg. Det kommer, om propositionen genomförs, att bli en
            isolerad svensk aktion, vilken inte skadar andra intressen än
            den svenska ekonomin, våra företags export och utveckling samt
            de svarta anställda vid dessa företag i Sydafrika. I riksdags-
            debatten den 2 maj (anf. nr 135, s.42) betecknar utrikesminister
            Blix propositionen om förbud mot investeringar i Sydafrika och
            Namibia som ”en gest som Sverige kan och bör göra”. Den gesten
            kan för oss själva bli av ganska allvarlig och prejudicerande
            natur. EG-staterna har enats om en särskild ”uppförandekod” för
            företag i Sydafrika. Den berör förhållandet mellan arbetsgivare
            och arbetstagare, emigrerande arbetskraft, lönefrågor och segregationsfrågor
            på arbetsplatsen. Enligt koden skall moderföretagen varje år offentliggöra
            en rapport om framstegen på dessa områden. EG-regeringarna skall
            varje år ta ställning till hur koden tillämpas. Även den kanadensiska
            regeringen har antagit en liknande kod. Amerikanska företag har
            enats om en frivillig kod för företagens uppträdande i Sydafrika.
            Svenska företag har också självmant i samarbete med Sveriges industriförbund
            låtit utarbeta en dylik kod. Dessa företag torde vara beredda
            att gå vidare på denna väg under förutsättning att rimlig expansion
            tillåts. Dessa åtgärder borde, enligt moderata samlingspar- tiet,
            kunna utgöra en konstruktiv och framkomlig väg för att reglera
            svenska företags verksamhet i Sydafrika och Namibia. Sanktioner
            riktade mot den sydafrikanska regimen bör även fortsättningsvis
            initieras och genomföras i FN:s regi. Med hänvisning till vad
            som ovan anförts hemställs 1. att riksdagen uttalar att, i överensstämmelse
            med tidigare praxis, svenska sanktioner eller sanktionsliknande
            åtgärder riktade mot visst land skall bygga på av FN:s säkerhetsråd
            fattade beslut eller rekommendationer, 2. att riksdagen hemställer
            att regeringen upptar överläggningar med svenska företag om riktlinjer
            för svenska företags verk-
          </p>
          <pb facs="riksdagen-motions-pdf/data/197879/mot_197879__2678/mot_197879__2678-006.pdf"/>
          <p>
            Mot. 1978/79:2678 9
          </p>
          <p>
            samhet i Sydafrika och Namibia, 3. att riksdagen avslår regeringens
            proposition 1978/79:196.
          </p>
          <p>
            Stockholm den 7 maj 1979
          </p>
          <p>
            GÖSTA BOHMAN (m) STAFFAN BURENSTAM LINDER (m ) ERIC KRÖNMARK
            (m)
          </p>
          <p>
            H. BERTIL LIDGARD (m) INGRID DIESEN (m) ALLAN HERNELIUS (m) ERIK
            HOVHAMMAR (m) TAGE MAGNUSSON (m) PER PETERSSON (m) ALF WENNERFORS
            (m ) NILS CARLSHAMRE (m ) L. ARNE ANDERSSON (m) INGRID SUNDBERG
            (m) i Ljung
          </p>
        </div>
      </div>
    </body>
  </text>
</TEI>
