<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00365">
  <teiHeader>
    <fileDesc>
      <titleStmt>
        <title>Proportionalitetsprincip vid facklig stridsåtgärd</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Proportionalitetsprincip vid facklig stridsåtgärd</title>
          <idno type="rdwebb">GZ02A365</idno>
          <rs type="number">A365</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A365/text</ref>
          <ref type="dokument_url_html">http://data.riksdagen.se/dokument/GZ02A365</ref>
          <ref type="dokumentstatus_url_xml">http://data.riksdagen.se/dokumentstatus/GZ02A365</ref>
          <ref type="doc">http://data.riksdagen.se/fil/EAE052C8-E522-41CD-AD25-858B236F186F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XrSReqZToBsY3HFRku6mND" type="signed"/>
        <correspContext corresp="i-XrSReqZToBsY3HFRku6mND">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-BJUWWJ5nenWkM2QHBGyt1W" type="numbering">
          <date when="2011-10-10"/>
        </correspAction>
        <correspAction xml:id="i-Ngvj55Ytcqsjabrs26Esut" type="submission">
          <date when="2011-10-05"/>
        </correspAction>
        <correspAction xml:id="i-FjHC3nQBLXZfucbwVN4siB" type="transfer">
          <date when="2011-10-03"/>
        </correspAction>
        <correspAction xml:id="i-BCXkDcQQ3bo88odQS3Jb7x" type="assigned"/>
        <correspContext corresp="i-BCXkDcQQ3bo88odQS3Jb7x">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9o35cbeqzSzbZABqYKK9ru">
            Förslag till riksdagsbeslut
          </head>
          <p xml:id="i-SdpGUFaArst5YspRZhoinM">
            Riksdagen tillkännager för regeringen som sin mening vad som
            anförs i motionen om en proportionalitetsprincip vid fackliga
            stridsåtgärder.
          </p>
        </div>
        <div type="motContent">
          <head xml:id="i-KEnNKVeLWNcwWsDsmNfPN1" type="h1">
            Motivering
          </head>
          <p xml:id="i-6j68mfe98PVBrX3gCnr8Ln">
            Den svenska modellen är ett beprövat system med två parter som
            representerar dels arbetstagare, dels arbetsgivare. Förhandlingar
            mellan parterna sker utan inblandning från staten, vilket innebär
            att ett stort ansvar vilar på dessa parter. De måste således agera
            omsorgsfullt och med insikt vad beträffar den roll de har i samhället
            i syfte att bibehålla trovärdighet och förtroende från medborgarna.
          </p>
          <p xml:id="i-WdQbZzjPkqyLqiF6QW8BUT">
            För större företag är kollektivavtalen en praktisk lösning. Detta
            har vitsordats av bland annat företrädare för näringslivet, fackliga
            organisationer och politiska partier. Den svenska modellen har
            fungerat relativt väl inom arbetsrätten för stora och medelstora
            företag. Konstruktionen av modellen är dock inte alltid ändamålsenlig
            för små företag, med endast en eller några anställda.
          </p>
          <p xml:id="i-LzsywUDiXRtXGmVUSP2Lav">
            Under de senaste åren har vi sett hur olika fackförbund har visat
            sitt missnöje i olika förhandlingar genom aktioner som har överskridit
            rimlighetens krav. Detta har bland annat skett via strejker, vars
            effekter inte har stått i proportion till sina ändamål. Främst
            har problemet dock legat i de så kallade sympatiåtgärderna. Det
            är en form av strejk där inte endast medlemmar i det förbund som
            strejkar deltar utan även andra fackliga förbund. Konsekvenserna
            kan bli förödande för såväl det enskilda företaget som den enskilde
            anställde. De bromsklossar och ventiler, till exempel förankring
            hos medlemmar och krav på proportionalitet, saknas i Sverige till
            skillnad från i många andra länder. I flera länder är även sympatistrejker
            förbjudna och ventiler för att värna fredsplikten införda.
          </p>
          <p xml:id="i-H8xzKaG91Sd5HW6q8JUXa7">
            Synergieffekten som uppstår när ett litet företag sätts i blockad
            och när andra fackförbund deltar i denna får negativa konsekvenser.
            Blockader skrämmer iväg kunder och med exempelvis utebliven sophämtning
            skapas en hälsofarlig arbetsplats, som inte kan fungera normalt.
            Vi har också sett exempel på blockader som har drivit företag
            i konkurs. Bakom dessa tvister kan det ligga en ovilja att skriva
            på ett kollektivavtal, trots att rådande arbetsförhållanden är
            likvärdiga de kollektivavtalsenliga villkoren och accepterade
            av de anställda. Att värna den svenska modellen behöver inte stå
            i motsättning till att värna svenska företag, dess anställda eller,
            för den skull, avtalsfriheten. Att tvinga fram en konkurs genom
            blockad och sympatiåtgärder står inte i proportion till målet
            att förmå någon att skriva under ett valfritt avtal.
          </p>
          <p xml:id="i-KKmvFhjwAPUe8dqTnbt56r">
            Det statliga betänkandet SOU 1998:141 från år 1998 är tydligt
            med vad en proportionalitetsprincip skulle innebära. Det föreslås
            att rätten till stridsåtgärder begränsas genom införandet av en
            sådan princip. Proportionalitetsprincipen utgår från relationen
            mellan en vidtagen stridsåtgärd och skadan den förorsakar. En
            stridsåtgärd som förväntas leda till skada eller annan olägenhet,
            och som står i uppenbart missförhållande till åtgärdens omfattning,
            ska kunna förklaras olovlig.
          </p>
          <p xml:id="i-YC7sqDzfHdsj9JJatMurDX">
            Arbetsmarknadsutskottet konstaterade i sitt betänkande 2009/10:AU5
            att det vid en internationell jämförelse visat sig att såväl antalet
            konflikter som antalet arbetstvister i övrigt på den svenska arbetsmarknaden
            är lågt. Det må vara sant, men även om de är få kan det vara nog
            så förödande. För att uppnå en harmoni på arbetsmarknaden och
            i samhället skulle vi behöva se över möjligheten till tvångsskiljedom
            för att tvinga parterna till ansvarsfulla avtal. Vi bör även se
            över möjligheten att förbjuda fackliga organisationer att vidta
            stridsåtgärder mot företag där organisationen saknar medlemmar
            samt förbjuda samhällsfarliga konflikter.
          </p>
          <p xml:id="i-8MfZ5gudxfb3fCPrmvgfMD">
            Det bästa vore om parterna självmant kunde komma överens om en
            proportionalitetsprincip, vilket gynnar såväl arbetstagare som
            arbetsgivare. Då detta inte alltid är möjligt kan det finnas anledning
            för regeringen att överväga lagstiftning i syfte att modernisera
            spelreglerna och stävja missbruket av konfliktvapnet på arbetsmarknaden.
          </p>
        </div>
        <div type="motSignatures">
          <list>
            <item xml:id="i-CUsBwnDTpadbjJc2V915mZ" who="i-LmthhHLPxzMMpEiXSys13u">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
