<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00139">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__139/mot_1960__ak__139-001.pdf"/>
      <fw xml:id="i-WPe9Te65e63kSDwTQ4S6GV">
        Nr 139—144 Motioner i Andra kammaren, nr 139 år 1960 1
      </fw>
      <div xml:id="i-7d351LsqKy6Ug5tQvmhBce" type="motHeader">
        <div xml:id="i-QFgXvTkw2wPPy31MXvQmcX" type="motTitle"/>
        <div xml:id="i-RJ3NQzvwPn5KUtRckkBD2f" type="motSubmissionInfo"/>
      </div>
      <div xml:id="i-7S9SZpx3jKoU3xU5dLntRM" type="motBody">
        <div xml:id="i-HhXx4BVbK1jWiJQKGttJme">
          <p xml:id="i-HXb3XxuZD1icQpPzTSV2Jq">
            Nr 139
          </p>
          <p xml:id="i-9MnWjLUS65JXWHDKAPnq3c">
            Av herr Hamilton, om avdrag för erlagd förmögenhetsskatt vid
            taxering till statlig inkomstskatt.
          </p>
          <p xml:id="i-Q2taTg14Gia5f6Tb7nEDDX">
            I det svenska skattesystemet ingår den statliga förmögenhetsskatten
            så- som en komponent till den allmänna inkomstskatten. Dess andel
            i den to- tala skattebudgeten är förhållandevis ringa och uppgick
            taxeringsåret 1958 till 170,9 miljoner kronor (debiterat belopp)
            varav 168,1 är hänförligt till fysiska personer och oskiftade
            dödsbon. Den beskattningsbara förmögen- hetsmassa vartill dessa
            belopp hänför sig är angiven till cirka 28 000 resp. 26 000 miljoner
            kronor. Antalet förmögenheter överstigande 80 000 kronor var samma
            taxeringsår 140 607 stycken tillhörande fysiska personer och oskiftade
            dödsbon. De skäl, vilka under tidernas lopp framförts såsom anledning
            till infö- rande respektive bibehållande av särskild förmögenhetsskatt,
            är i huvudsak av tvenne slag, dels politiskt betingade, dels fiskaliska.
            : De politiska skälen synes, främst i gången tid, ha förestavats
            av en över- skattning av möjligheten att i samhället genomföra
            ekonomisk omfördel- ning med hjälp av en starkt progressiv inkomstbeskattning
            i kombination med förmögenhetsskatt. Förmögenhetsskattens inkomstomfördelande
            effekt torde i dagens läge vara ytterst blygsam, vilket bl. a.
            belysts av en nyligen i ämnet offentlig- gjord utredning. Att
            tillfredsställa rent allmänna ofta diffusa rättviseföre- ställningar
            genom krav på omfördelning utan verklig effekt kan icke vara ett
            samhällsekonomiskt intresse. De skattemässiga skälen för förmögenhetsskattens
            användande synes ha grundats mindre på kunskap om densammas verkningar
            än en allmän upp- fattning om förmögenheters »stryktålighet».
            Så sent som i direktiven till 1957 års arvsskattesakkunniga har
            gjorts vissa uttalanden, som tyder på att verkningarna av gällande
            dödsboskatter och årliga skatter som träffar förmögenheter icke
            är tillräckligt klarlagda. Någon undersökning angående dessas
            verkningar har synbarligen ännu icke i dag företagits på officiellt
            håll. Vissa på privat initiativ tillkomna undersökningar föreligger
            dock och har bl. a. delgivits arvsskattesakkunniga. Vid ett studium
            av ovannämnda förmögenheters placering i samhället (Statistisk
            årsbok 1959) finner man att över hälften av desamma innehaves
            Bihang till riksdagens protokoll 1960. 4 saml. Nr. 139—144
          </p>
          <pb facs="riksdagen-motions-pdf/data/1960/mot_1960__ak__139/mot_1960__ak__139-002.pdf"/>
          <fw xml:id="i-NJt7gcp6RKcpv1nNGRbfPW">
            2 Motioner i Andra kammaren, nr 139 år 1960
          </fw>
          <p xml:id="i-JyAddEJf1UbPbf3eT2V3VA">
            av företagare. Sannolikt är att den överväldigande delen av dessa
            har pla- cerat sina tillgångar i eget företag. Det synes därtill
            icke oberättigat att an- taga att av den knappa fjärdedel (31
            540 st.) förmögenheter som innehaves av anställda övervägande
            delen torde ha placerat förmögenheten helt eller delvis i det
            företag där anställningen innehaves. Även om 36 157 förmögen-
            hetsinnehavare anges såsom icke yrkesverksamma, står det klart
            att det övervägande antalet förmögenhetsinnehavare förutom kapitalinkomst
            även uppbär arbetsinkomst. Detta sistnämnda förhållande är av
            stor betydelse när det gäller att bedöma verkningarna av förmögenhetsskatten.
            När man bedömer skäligheten och rimligheten av denna skatt bör
            hän- syn tas till att eget kapital är nödvändigt för bedrivande
            av all näringsverk- samhet. Att begära att ekonomisk verksamhet
            skall bedrivas enbart med främmande kapital är icke realistiskt.
            Ur allmän ekonomisk synpunkt måste kapitalplacering i samhällsnyttiga
            näringar betraktas som nödvän- dig för en sund ekonomisk utveckling.
            Beskattningen av arbetande kapital i affärsverksamhet över huvud
            taget borde ur dessa synpunkter ej vara så hög att kapitalbildning
            försvåras eller omöjliggöres eller kapitalet rent av förbrukas
            på grund av det höga skatte- trycket. Sådana verkningar framträder
            särskilt markant då kapitalavkast- ning uppträder i kombination
            med arbetsinkomst, vilket enligt ovan synes vara det normala.
            Upprättar man t. ex. ett diagram med en kurva över vad som återstår
            efter skatt av en kapitalavkastning på 4 Z i kombination med en
            arbetsinkomst av 25 000 kronor blir denna kurva nära helt flack,
            vilket visar att den som genom sparande ökar sin kapitalavkastning
            inte får behålla något av denna ökning efter skatt. Det är att
            beakta att en räntabilitet av 4 Z utgör en för många näringar
            hög siffra, t. ex. jordbruk och fastighetsförvaltning. I vissa
            lägen får förmögenhetsskatten tillsammans med inkomstskatterna
            den inverkan att en höjning av inkomsten tillsammans med höjning
            av för- mögenheten medför att den sammanlagda skattehöjning som
            blir följden härav är större än inkomstökningen. Ett liknande
            orimligt resultat fram- träder som särskilt stötande då det uppträder
            som en effekt av en rent no- minell höjning av taxeringsvärden
            (genom t. ex. fastighetstaxering) utan motsvarande inkomstökning.
            Det påvisade förhållandet föranledes av att förmögenhetsskatten
            ej är relativ till förmögenhetens avkastning och de skattespärrar
            som finnes ej är effektiva. En fortsatt belastning av förmögenheter,
            placerade i allmän affärsverksamhet och jordbruk, av dagens tyngd
            resulterar successivt i en ekonomisk underminering av många företag
            med risk för uppdelning av den ekonomiska förvaltningsenheten.
            Särskilt jordbruksföretag synes, med hänsyn till den där normala
            proportionen mellan förmögenhet (till huvud- del fastighetsvärde)
            och omsättning vara särskilt hotade. Ur nationalekono-
          </p>
          <pb facs="riksdagen-motions-pdf/data/1960/mot_1960__ak__139/mot_1960__ak__139-003.pdf"/>
          <fw xml:id="i-Dwt7oUinSwSZu7tzfxbC7d">
            Motioner i Andra kammaren, nr 139 år 1960 3
          </fw>
          <p xml:id="i-Xv9Ng2ZeutLh2xHuN8H37G">
            misk synpunkt liksom arbetsmarknadssynpunkt torde en dylik utveckling
            icke ligga i det allmännas intresse. En översyn och reduktion
            av förmögenhetsskatteskalorna och en effekti- visering av skattespärrarna
            torde inte enbart råda bot för missförhållan- dena, i all synnerhet
            som dessa åtgärder lämpligen bör vidtagas i samband med en allmän
            översyn av inkomstskatteskalorna. Enda utvägen att någorlunda
            snabbt och i varje fall före nästkommande fastighetstaxering,
            vilken kan befaras medföra skärpta olägenheter i dessa hänseenden,
            åstadkomma ändring förefaller vara att göra erlagd förmö- genhetsskatt
            avdragsgill vid inkomsttaxering. Det är att förmoda att statens
            inkomstbortfall efter en kort övergångs- period återhämtas genom
            åtgärdens allmänt stimulerande effekt. Med stöd av det anförda
            hemställes, att riksdagen måtte besluta att erlagd förmögenhetsskatt
            fr.o.m. taxeringsåret 1962 skall vara avdragsgill vid taxe- ring
            till statlig inkomstskatt, samt att vederbörande utskott måtte
            utarbeta förslag till här- för erforderlig författningstext.
          </p>
          <p xml:id="i-PQFmsHSWJsGjTienshZjge" type="date">
            Stockholm den 25 januari 1960
          </p>
          <div xml:id="i-DtMTDQMBX28JrmcpdE1Dxv" type="signatureBlock">
            <p who="i-2ysacPjk4irxFEiH5eaGGj" type="signature">
              Fredrik-Adolf Hamilton
            </p>
          </div>
        </div>
      </div>
    </body>
  </text>
</TEI>
