<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01885">
  <teiHeader>
    <fileDesc>
      <titleStmt>
        <title>om åtgärder mot drogmissbruket</title>
        <author>av Lars Werner m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot drogmissbruket</title>
          <idno type="rdwebb">G3021885</idno>
          <rs type="number">1885</rs>
          <ref type="dokument_url_text">http://data.riksdagen.se/dokument/G3021885/text</ref>
          <ref type="dokument_url_html">http://data.riksdagen.se/dokument/G3021885</ref>
          <ref type="dokumentstatus_url_xml">http://data.riksdagen.se/dokumentstatus/G3021885</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5fAYii5sUG8pqpM8SM6XD7" type="signed"/>
        <correspContext corresp="i-5fAYii5sUG8pqpM8SM6XD7">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1885/mot_197980__1885-001.pdf"/>
      <fw xml:id="i-TKQ1cLCu8fQsFYRgVbvdYG">
        Motion 1979/80:1885
      </fw>
      <div xml:id="i-VkFZhU9QCd8HPXvyUyyKGa" type="motHeader">
        <div xml:id="i-KKLbvxghJp9S9nbif9ppGf" type="motTitle"/>
        <div xml:id="i-HPHakySDAYMzr89Jo5b42j" type="motSubmissionInfo"/>
      </div>
      <div xml:id="i-UwmjTdhk5eXCivbpqShxYK" type="motBody">
        <div xml:id="i-3uFZUU7msMB8cmGgSqxh4A">
          <p xml:id="i-34GV2Mbf86Ym17HHRUs6cE">
            av Lars Werner m.fl. om åtgärder mot drogmissbruket
          </p>
          <p xml:id="i-8VWawzaggV48kWR6hSfabq">
            Inledning
          </p>
          <p xml:id="i-7NALKE5J8qVPTD15Eg3aww">
            Alkohol är den utan jämförelse vanligaste drogen med omkring
            fem miljoner konsumenter och minst 300 000 — kanske en halv miljon
            — som får allvarliga skador. Antalet missbrukare av tung narkotika
            beräknas till mellan 10 000 och 20 000. Narkotikan har en nyckelroll
            som motor i ekonomisk brottslighet och svår kriminalitet. Läkemedelsberoende
            är på många sätt det dolda missbruket i dagens Sverige. Antalet
            personer som är läkemedelsberoende uppgår förmodligen till flera
            tiotusental. Varje år konsumeras 300 miljoner dygnsdoser lugnande
            mediciner och sömntabletter. Varje år dör ett tusental personer
            i tablettför- giftning (ofta i kombination med alkohol). Antalet
            som förs till sjukhus av samma orsak men överlever är fem till
            tio gånger så stort. Läkemedelsbe- roendet är en biverkan som
            en väletablerad industri gör goda extra profiter på. Vi ser orsakerna
            till drogberoende och drogmissbruk främst i den ekonomiska strukturen.
            Otrygghet, hets och stress i arbetslivet samt utslagningen ur
            produktionen av allt fler skapar grund för drogmissbruk. Samtidigt
            finns ett betydande kapitalintresse som gör profit på olika droger.
            Alkoholintressen, läkemedelsindustri och narkotikahandel omsätter
            mång- miljardbelopp. Drogmarknaden och de krafter som styr den
            är ett hinder både för effektiv lagstiftning och för att de lagar
            som finns skall kunna tillämpas effektivt. Drogproblemen måste
            angripas på flera olika nivåer, jämsides med att man bekämpar
            de sociala missförhållanden som är drogbrukets grogrund. Kampen
            mot droger förutsätter kamp mot arbetslöshet, dåliga bostadsför-
            hållanden och utslagningsprocessen i skola och arbetsliv. Man
            måste angripa profitintressena och de profiter dessa skapar på
            drogmarknaden samt söka minska tillgången på droger. Kampen mot
            droger måste samordnas med kampen mot den ekonomiska brottsligheten.
          </p>
          <p xml:id="i-D7sLuq5QaL8hLnnVyaGhUW">
            Alkoholfrågan som folkhälsoproblem
          </p>
          <p xml:id="i-C6i6S4WKJNCcLGcTEWrZ95">
            Under senare år har alkoholfrågan uppmärksammats som ett internatio-
            nellt folkhälsoproblem. Detta synsätt ligger till grund för en
            rad WHO- dokument som publicerats under senare år. På svenska
            har nyligen utgivits rapporten Alkoholpolitik och folkhälsa (Kettil
            Bruun m. fi., Sober förlag 1979).
          </p>
          <pb facs="riksdagen-motions-pdf/data/197980/mot_197980__1885/mot_197980__1885-002.pdf"/>
          <fw xml:id="i-52JQZuBKDv2pvUqL4hWp1e">
            Mot. 1979/80:1885 T
          </fw>
          <p xml:id="i-DqpUW4f1XhMdsBxjDbQKHM">
            Allt fler belägg har framkommit för att alkohol är en dominerande
            orsak till sjukdom och förtidig död. Enligt en uppskattning som
            nyligen gjorts av en arbetsgrupp för framtidsinriktad forskning
            (Liv och hälsa Carlsson m. fl., Liber förlag 1979) kan man räkna
            med att mellan en tredjedel och hälften av all sjuklighet i Sverige
            har samband med alkohol. En tredjedel av alla akuta jourfall inom
            kroppssjukvården har ett direkt samband med alkohol. Var femte
            inneliggande patient inom medicin och kirurgi kan antas lida av
            alkoholframkallade sjukdomar. Den sammanlagda vårdkostnaden för
            alkoholskador kan beräknas ligga i storleksordningen fem miljarder
            kronor om året. Ändå kan man ställa frågan, om inte de viktigaste
            effekterna på vårdapparaten är den försämrade arbetsmiljön och
            försvåran- det av en rationell sjukvårdsplanering. Antalet förtidiga
            dödsfall som betingas av alkohol uppskattas till omkring 6 000
            per år. För en rad dödsorsaker som har samband med alkohol — exempelvis
            levercirrhos — finner man ett direkt samband mellan dödstalen
            och den totala alkoholkonsumtionen. Detta samband råder också
            i Sverige och kan beläggas av utvecklingen under 1900-talet. Under
            de senaste decennierna har dödstalen i levercirrhos och en rad
            andra alkoholframkallade sjukdomar ökat mycket snabbt. Av växande
            betydelse är kombinationsförgiftningar mellan alkohol och tablet-
            ter. Denna typ av förgiftningar är en ytterst vanlig orsak till
            plötslig död bland yngre missbrukare. Det finns en rad hållpunkter
            för att såväl dödlighet som sjuklighet bland storförbrukare av
            alkohol har ökat mycket kraftigt. En person som i 20-årsåldern
            har utvecklat ett tungt alkoholmissbruk har bara 35 96 chans att
            få uppleva sin 50-årsdag. Dödstalen är så höga att de påverkar
            den totala dödligheten bland män i alla åldersgrupper mellan 20
            och 60 år. Utvecklingen mot en stigande medellivslängd har brutits,
            och särskilt i storstadsområdena ökar dödstalen kraftigt bland
            yngre och medelålders män. Alkoholframkal- lade dödsfall är en
            dominerande faktor bakom detta.
          </p>
          <p xml:id="i-7v1dCnPyYQL6ZJDgDTbxw2">
            Andra typer av alkoholskador
          </p>
          <p xml:id="i-9ZeuqCMfq17LKteUkGrGyQ">
            Alkohol är en viktig bakgrundsfaktor vid våldsbrott. Åtminstone
            80 96 av dessa brott begås av alkoholpåverkade personer. Därtill
            bör läggas åtskilliga fall av kvinnomisshandel, som inte kommer
            till polisens kännedom. Mer än hälften av alla som drunknar och
            en tredjedel av alla som trafikdödas är alkoholpåverkade. Alkohol
            är en viktig faktor bakom bränder. De flesta s.k. sängrökare är
            alkoholpåverkade eventuellt i kombination med tabletter. Alkohol
            finns i allmänhet med i bilden vid vandalisering och våld på offentliga
            platser. Den brottslighet som har samband med ökande alkohol-
            och narkotikaförbrukning är en viktig pådrivande faktor bakom
            den enorma
          </p>
          <pb facs="riksdagen-motions-pdf/data/197980/mot_197980__1885/mot_197980__1885-003.pdf"/>
          <fw xml:id="i-7vH1HAF2w9RenNsyAY8DRU">
            Mot. 1979/80:1885 8
          </fw>
          <p xml:id="i-EnKQ29m8W5tTyxLjnqBB5x">
            förstärkning av polis och privata vaktbolag som skett under det
            senaste decenniet. Den drogframkallade kriminaliteten utnyttjas
            av reaktionära grupper till att driva en onyanserad propaganda
            för lag och ordning och genomföra repressiva åtgärder som riktar
            sig mot arbetarklassen. Den utnyttjas också i syfte att splittra
            arbetarklassen och särskilja dem som slagits ut från dem som är
            kvar i produktionen. Alkoholskador står för ett betydande produktionsbortfall
            — i storleksord- ningen tio miljarder kronor per år. I ett kapitalistiskt
            samhälle är dock denna typ av beräkningar ganska teoretisk, eftersom
            det knappast är sannolikt att samtliga som slås ut ur produktionen
            i samband med alkoholmissbruk skulle kunna beredas jobb om de
            slutade supa.
          </p>
          <p xml:id="i-35LVh1ScNYZVgBTBBDMgrP">
            Passivisering — droger och utslagning
          </p>
          <p xml:id="i-BWywdJPVYK7eGpAPHuH4sj">
            Trots att alkohol och andra droger är ett direkt fysiskt hot
            mot breda befolkningsskikt är det ändå befogat att se passiviseringen
            som den allvarligaste skadeverkningen av droger. Droger underlättar
            i hög grad den utslagningsprocess som avlägsnar stora delar av
            arbetarklassen från såväl arbetslivet som klasskampen. Särskilt
            allvarlig är denna effekt när den drabbar ungdomar som i allt
            högre grad slås ut redan i skolan. Drogkulturen ingår här i en
            kommersiell ungdomskultur — ett borgarklassens effektiva vapen
            mot organiserat fackligt och politiskt arbete bland ungdomar.
            Droger jämte det faktum att man sjukskriver och förtidspensionerar
            bort arbetslösheten är en avgörande förklaring till att en arbetslöshet
            på över en halv miljon människor accepteras utan några större
            organiserade protes- ter. Droger har en aktiv och självständig
            roll i utslagningsprocessen och underlättar i hög grad att människor
            förs ut ur produktionen. Utslagning, långvarig sysslolöshet, minskat
            ansvarstagande, sjukrollen och minskad social kontroll stärker
            beroendet av såväl alkohol som lugnande mediciner. En mycket hög
            andel av förtidspensionärer och långtidssjukskrivna har drogproblem.
            Detta gäller särskilt medelålders och yngre män i storstads- områdena.
            Nerdrogning innebär i allmänhet att man passivt accepterar rollen
            som utslagen och inte tar upp någon kamp för att förändra sin
            situation. Däremot är det inte riktigt att hävda att utslagning
            från arbetslivet är den enda eller ens den dominerande orsaken
            till bruk och missbruk av droger. Högkonsumtion av alkohol och
            alkoholberoende förekommer i lika hög utsträckning bland människor
            som är socialt välintegrerade som bland dem som slagits ut. Däremot
            får drogbruket mycket svårare följder när det kombineras med utslagning.
          </p>
          <pb facs="riksdagen-motions-pdf/data/197980/mot_197980__1885/mot_197980__1885-004.pdf"/>
          <fw xml:id="i-R5BsEPVpmyuhDowXw4J6Qp">
            Mot. 1979/80:1885 9
          </fw>
          <p xml:id="i-M8zPW6kr8QRNcCcn4bhUW6">
            Drogmarknaden
          </p>
          <p xml:id="i-Jehkejgf3aiUthYnyF1bFU">
            Från arbetarklassens synpunkt är droger fiender i kampen, något
            som berövar klassen värdefulla kamrater och kampmoral, något som
            mystifierar utslagningsprocessen och gör den till en tummelplats
            för terapeuter i stället för ett föremål för politisk kamp. Från
            kapitalistklassens synpunkt är droger något som bidrar till att
            dölja sociala missförhållanden och därmed också bidrar till att
            konservera kapitalets makt. Droger är något kapitalet tjänar pengar
            på — både direkt och indirekt. Den bästa förklaringen till drogbruk
            ger marknadsteorin. I ett kapitalis- tiskt samhälle är droger
            en vara som köps och säljs och en källa till profiter. Från kapitalets
            synpunkt är det i princip samma historia att lansera mellanöl,
            amfetamin och heroin som att lansera skateboards, hamburgare eller
            Travolta. I samtliga fall rör det sig om produkter som förses
            med en ideologisk överbyggnad i form av flumkultur och passivitet.
            Från kapitalistisk synpunkt har droger det försteget framför andra
            varor att de skapar beroende hos konsumenterna och därigenom en
            långsiktig efterfrågan och profit. Att profiterna samtidigt är
            blodspengar oroar ingen kapitalist så länge procentsatsen är tillräckligt
            hög. Att vinsterna tas hem på ett olagligt sätt är också till
            föga bekymmer för kapitalet. De som tjänar de verkligt stora pengarna
            är inte samma individer som tar de stora riskerna. När det gäller
            alkohol och mediciner kan ju också det mesta av hanteringen ske
            inom lagens råmärken. En del av drogmarknaden är förbunden med
            en omfattande brottslighet — snatterier, inbrott, svarta och grå
            affärer. Från kapitalistisk synpunkt är detta snarast något som
            höjer cirkulationstakten i ekonomin. Arbetarklassen får stå för
            fiolerna i form av höjda priser och dyrare försäkringspremier.
            Det är i allmänhet de sämst ställda som drabbas värst av inbrott
            och annan kriminalitet. Synen på drogbruket som ett marknadsfenomen
            ger också en vägledning till vilka åtgärder som är de mest effektiva
            när det gäller att påverka användningen av droger. Det är helt
            klart att åtgärder som syftar till att påverka attityden till
            droger hos enskilda konsumenter i allmänhet kommer att misslyckas.
            Inte heller på detta område gäller den liberala tesen om den upplyste,
            självständige konsumenten som fritt säger nej till Travolta, dåliga
            TV-program eller hamburgare. Två ting som har bidragit till att
            mystifiera drogproblemet är sjukdoms- teorin och symtomteorin.
            Dessa två teorier har gjort att drogproblem har kommit att ses
            som vård- och terapiproblem snarare än som en angelägenhet för
            arbetarklassens politiska, ideologiska och ekonomiska kamp. Visst
            blir man sjuk av att använda droger. Visst behöver många
          </p>
          <pb facs="riksdagen-motions-pdf/data/197980/mot_197980__1885/mot_197980__1885-005.pdf"/>
          <fw xml:id="i-YU9hdyJ8BoJEs5ixt2zYrq">
            Mot. 1979/80:1885 10
          </fw>
          <p xml:id="i-5Q81b77UQ4uHaTPLYPKpiw">
            drogmissbrukare vård, något som ofta förmenas dem i dag. Detta
            behöver emellertid inte innebära att droganvändning, själva beroendet
            av droger, bör ses som en sjukdom. Att använda droger är alltid
            en handling där individens eget beslut spelar en avgörande roll,
            och det är mycket tvivelaktigt om man skall kalla mänskliga handlingar
            sjukdomar. Detta gäller även i de fall där sociala och psykologiska
            drivkrafter spelar stor roll för beslutets fattande. När det gäller
            alkohol kan man konstatera att man inom den internatio- nella
            alkoholforskningen är på väg att mönstra ut begreppet alkoholism
            som en beteckning på ett väl avgränsat tillstånd. I stället talar
            man om ”alkoholberoende” och vill med detta bl. a. betona att
            det rör sig om olika grader av beroende och att detta ”beroende”
            i hög grad påverkas av tillgången till alkohol och den sociala
            situationen i övrigt.
          </p>
          <p xml:id="i-G3kauqf5soEyrukEf3JeGn">
            Argument för en restriktiv drogpolitik
          </p>
          <p xml:id="i-PyuRCtYa2dGa4SkVqxTu6r">
            Under senare år har det kommit en rad undersökningar som visar
            på ett klart samband mellan totalkonsumtion och mätbara alkoholskador.
            Detta samband har visat sig hålla streck för samtliga länder där
            det finns en tillförlitlig statistik. Undersökningarna har bl.
            a. slagit hål på myten om att det existerar länder — exempelvis
            Italien och Frankrike — där man kan dricka stora mängder alkoholdrycker
            utan att detta leder till skador. Länder där man har en massivt
            hög vinkonsumtion, som t. ex. Italien, har också massivt kraftiga
            alkoholskador. Sambandet är i stort sett sådant att en fördubbling
            av alkoholkonsumtio- nen leder till en fyrdubbling av alkoholskadorna
            — dvs. ett kvadratiskt samband. Detta samband håller också streck
            för svenska förhållanden, där efterkrigstidens snabba ökning av
            alkoholkonsumtionen gett en stegring av samtliga registrerade
            alkoholskador. Sambandet mellan totalkonsumtion och missbruk sammanhänger
            med att den andel av befolkningen som dricker klart skadliga mängder
            ökar i en bestämd proportion till totalkonsumtionen. Det finns
            således en relation mellan den mängd alkohol som ”normalkonsumenten”
            använder och antalet missbrukare samt volymen alkoholskador.
          </p>
          <p xml:id="i-9ExBUtheEU7VmYrqgvJDqU">
            Kampen mot drogerna
          </p>
          <p xml:id="i-8Mc24WAr3YJD9d8dPWUGT4">
            För den som vill bekämpa drogframkallade skador är det otillräckligt
            att genomföra allmänna samhällsreformer, även om otrygghet, hets
            och stress i arbetslivet samt utslagningen ur produktionen är
            grogrunden. En angreppslinje måste vara att skapa en bredare medvetenhet
            om drogproblemet och en negativ attityd till droger inom breda
            befolknings- skikt. Detta underbygger i sin tur effektiva åtgärder
            i syfte att minska den
          </p>
          <pb facs="riksdagen-motions-pdf/data/197980/mot_197980__1885/mot_197980__1885-006.pdf"/>
          <fw xml:id="i-N8fp7jADz1qGAifPJZXbPg">
            Mot. 1979/80:1885 11
          </fw>
          <p xml:id="i-XFabatREXafbU2LgSSo8mF">
            totala alkoholkonsumtionen. Det ena är en nödvändig förutsättning
            för det andra. Utan medvetenhet om drogproblemet kommer restriktiva
            åtgärder lätt att uppfattas som byråkratiskt intrång i grundläggande
            ”mänskliga” rättigheter. Drogfria och fullödiga kulturaktiviteter
            ökar möjligheterna att föra in människor med alkohol- och narkotikaproblem
            i samhällslivet. Så länge stora grupper ungdomar inte är välkomna
            i vare sig arbetsliv eller samhälle kommer de också att vara opåverkbara
            för attitydpåverkande insatser från det etablerade samhällets
            sida, antingen detta sker med ”skräckaffischer” eller med mer
            sofistikerade metoder. Kampen mot ungdomsmissbruket blir aldrig
            trovärdig, om den inte kombineras med kamp för rätt till arbete
            och ytterst kamp för ett annat samhälle. När det gäller narkotika
            råder en bred enighet och insikt om nödvändig- heten av en restriktiv
            politik. På detta område kan man inte heller tänka sig några uppmjukningar.
            All langning och allt innehav av narkotika måste föranleda rättsliga
            åtgärder. Det bör inte existera någon åtalseftergift för innehav
            av mindre mängder narkotika. Ingen legal förskrivning av metadon
            bör tillåtas. Krav måste ställas på en effektivare kontroll och
            kraftfullare ingripanden mot de affärer där narkotikapengar tvättas
            vita och sugs upp i ”respektabla” börsnoterade företag, trots
            att inget tvivel råder om pengarnas ursprung. Att allt privat
            vinstintresse måste bort ur läkemedelsindustrin är i det här sammanhanget
            en självklarhet. Även de måttliga åtgärder som hittills har vidtagits
            i syfte att försvåra förskrivningen av vanebildande mediciner
            har visat sig ha en påtaglig effekt. Det finns med all sannolikhet
            möjligheter att minska förskrivningen av beroendeskapande mediciner
            till en bråkdel av den nuvarande utan att några berättigade medicinska
            intressen träds för när. När det gäller alkohol har redan tidigare
            visats att en konsumtionsminsk- ning minskar både antalet storkonsumenter
            och volymen alkoholskador. Vill man inom överskådlig tid minska
            alkoholskadorna, måste man minska totalkonsumtionen. Någon annan
            väg gives inte. Det är en illusion att tro att det räcker med
            attitydpåverkande insatser eller åtgärder som bara vänder sig
            mot vissa konsumenter.
          </p>
          <p xml:id="i-WNth9VjUEAi4soqotpiyEh">
            Förändrad vård
          </p>
          <p xml:id="i-LvbJaQw2YRiDSBv7KxP4km">
            Drogproblemen kan lika litet som andra samhällsproblem vårdas
            bort. Vård- och behandlingsarbetet är dock nödvändigt dels av
            självklara humanitära skäl, dels som ett nödvändigt komplement
            till mer genomgri- pande åtgärder. Landsting och kommuner har
            huvudansvaret för samhällets vårdansvar när det gäller drogproblemen.
            De måste tillföras ekonomiska resurser som möjliggör en långsiktig
            planering av vårdens utbyggnad. Tillfälliga uppräk- ningar är
            därför icke särskilt meningsfulla. I stället bör en väsentlig
            del av
          </p>
          <pb facs="riksdagen-motions-pdf/data/197980/mot_197980__1885/mot_197980__1885-007.pdf"/>
          <fw xml:id="i-Tfcuf18jaTAAGEFNrYKB5E">
            Mot. 1979/80:1885 12
          </fw>
          <p xml:id="i-As4B4LP3QxA8pexf13fD8g">
            statens inkomster av alkoholbeskattningen tillföras landsting
            och kommu- ner. Överläggning bör upptas med Kommun- och Landstingsförbunden
            om detta. Den nuvarande missbrukarvården är ett ideologiskt och
            organisatoriskt träsk. Det finns två huvudorsaker till detta:
            1. Man förmår inte koppla vårdinsatserna till en genomtänkt syn
            på drogproblemet i stort. 2. Kopplingen mellan behandling och
            arbetsrehabilitering är dålig. Praktfulla exempel på oförmågan
            att se drogproblemen är den nu aktuella propositionen om socialtjänsten
            och den bakomliggande socialutredningen. På 1 600 trycksidor lyckas
            man undvika att diskutera alkohol och narkotika, trots att detta
            är det allvarligaste problemet hos majoriteten av klienterna.
            Inom sjukvården slåss socialstyrelse och läkarförbund för att
            alkoholbero- ende skall ses som en psykisk sjukdom (vilket det
            inte är!) samtidigt som Sveriges psykiatrer värjer sig mot LPV-lagen
            som hotar att öka på antalet sjukhusvårdade alkoholister. Slutresultatet
            blir en ytterst förvirrad organi- sation uppsplittrad på flera
            huvudmän. Möjligheterna är stora att gå på flera ställen samtidigt,
            samtidigt som andra missbrukare inte är välkomna någonstans. Nerdrogning,
            passivisering, långvarig sjukskrivning, slentrian- mässig socialhjälp
            är tyvärr alltför vanliga inslag i vårdapparatens insat- ser.
            Under de senaste decennierna har alkoholvården tappat en stor
            del av kopplingen till arbetslivet. Numera går man sjukskriven
            ”på torken” under medicinsk eller psykiatrisk diagnos. Arbetsdriften
            har på många håll försvunnit eller tunnats ut och ersatts med
            terapi av diffust slag. Missbrukarvården har blivit en tummelplats
            för reaktionärt, terapeutiskt bråte. Miljöterapi, utexperimenterad
            på soldater under andra världskriget och på fångar i amerikanska
            fängelser, har länge varit i ropet. Under en period drev man sensiträning
            och fascistoid, antiintellektuell s. k. encoun- terverksamhet.
            F.n. förefaller det som beteendeterapin är på fram- marsch. Debatten
            på senare tid har till stor del kommit att handla om huruvida
            man skall bura in missbrukare eller inte. Denna debatt är på många
            sätt svårbegriplig. Egentligen är frågan inte särskilt komplicerad.
            Tvångsvård kan aldrig bli någon framgångsrik väg till rehabilitering
            av vuxna missbrukare. Å andra sidan måste det vara en behandlares
            skyldighet att gripa in om klienter eller patienter riskerar att
            gå under eller gör tillvaron helt outhärdlig för sin närmaste
            omgivning. I en del fall är då tvångsåtgärder nödvändiga. Detta
            tvång skall givetvis ligga där arbetet bedrivs. Att bolla över
            det till andra delar av vårdapparaten är enbart destruktivt. Särskilt
            dåligt är förslaget att föra över tvånget till psykiatrin genom
            den s. k. LPV-lagen. Grundproblemet är att sjukvård och socialvård
            isolerats alltmer från samhället i övrigt. Huvuduppgiften har
            blivit att dölja problem, att kanalisera utslagning, inte att
            återföra människor till en produktiv tillvaro.
          </p>
          <pb facs="riksdagen-motions-pdf/data/197980/mot_197980__1885/mot_197980__1885-008.pdf"/>
          <fw xml:id="i-3GzrCZBoetEG6cfGp4Faa2">
            Mot. 1979/80:1885 13
          </fw>
          <p xml:id="i-5wGzyAsVA3AhMHVkNHXqhf">
            Med den utgångspunkten för sitt arbete kommer missbrukarvården
            alltid att misslyckas, med eller utan tvång, med eller utan serviceideologi
            och med eller utan den senaste amerikanska modeflugan på flumterapins
            område. i Man måste börja med att ställa vårdapparatens insatser
            på fötter. Arbetsrehabiliteringen, jobben, måste stå i centrum
            och övriga insatser knytas till dem. Det finns konkreta erfarenheter
            som visar att sådana behandlingsformer fungerar. Missbrukare både
            kan och vill jobba och vill delta i samhällslivet, om de får konkreta
            möjligheter till detta. Problemet är att möjligheterna stannar
            på papperet eller förfuskas i en alltmer byråkratisk vårdapparat.
            Miljöer som är drogfria och erbjuder meningsfulla uppgifter kommer
            också att vara bra baser för behandlingsarbete. Den ideologi som
            genomsyrar arbetet bör vara arbetarrörelsens och klasskampens.
            Under hänvisning till det anförda föreslås” att riksdagen hos
            regeringen begär att en ny drogpolitisk utredning tillsätts och
            att i dess direktiv bl. a. bör ingå att belysa a) den sociala
            utslagningens roll i drogmissbruket, b) hur alkoholproblem skall
            kunna förebyggas genom en mer restriktiv alkoholpolitik, c) vårdens
            roll i en sådan alkoholpolitik, d) resursfrågor, e) fördelning
            av ansvar mellan socialtjänst och sjukvård, f) institutionsvården
            och dess samarbete med öppenvården, g) behovet av särskild utbildning,
            gemensam för socialtjänst och sjukvård, när det gäller missbruksfrågor,
            h) hur missbrukare skall kunna nås på ett tidigare stadium än
            vad som sker i dag, i) hur folkrörelserna skall kunna ges en mer
            aktiv och central roll i kampen mot alkohol- och annat drogmissbruk.
          </p>
          <p xml:id="i-DHfcmZuorGw813ftKfgs8y" type="date">
            Stockholm den 25 januari 1980
          </p>
          <p xml:id="i-M6tZieAw7nE2ZU7Mkgv7Rx">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk)
          </p>
          <p xml:id="i-XYtyf6MGaVwRgZbgDS3U5V">
            "Se även motion 1979/80:1886.
          </p>
        </div>
      </div>
    </body>
  </text>
</TEI>
