<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00367">
  <teiHeader>
    <fileDesc>
      <titleStmt>
        <title>En ny sjukförsäkring</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny sjukförsäkring</title>
          <idno type="rdwebb">GY02Sf367</idno>
          <rs type="number">Sf367</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf367/text</ref>
          <ref type="dokument_url_html">http://data.riksdagen.se/dokument/GY02Sf367</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf367</ref>
          <ref type="doc">http://data.riksdagen.se/fil/2CF7373B-7BC2-40B0-8712-29B1979ED88F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CogtWvYUZToebFY6oLjjGG" type="signed"/>
        <correspContext corresp="i-CogtWvYUZToebFY6oLjjGG">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-5DuCoRwFuWVUqzdHTRZZ1G" type="numbering">
          <date when="2010-10-29"/>
        </correspAction>
        <correspAction xml:id="i-XvH6Y83vdhK1CvDhgMjmhJ" type="submission">
          <date when="2010-10-27"/>
        </correspAction>
        <correspAction xml:id="i-VxjckxacEDut9ZBavYyYuz" type="transfer">
          <date when="2010-10-27"/>
        </correspAction>
        <correspAction xml:id="i-CLKV7iadqb5eZRELUtL1NG" type="assigned"/>
        <correspContext corresp="i-CLKV7iadqb5eZRELUtL1NG">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8CmHtpJvBbRQr8wuxqLjPn" type="motBody">
        <div xml:id="i-FaJUcdFbYuC4yjtpTrgiLF" type="motProposal" subtype="förslag">
          <head xml:id="i-EJD6s1mtztN6oseyoxCoEi">
            1 Förslag till riksdagsbeslut
          </head>
          <list xml:id="i-QVG6FKmQJYjC2Xd6eLP8hK" style="ol">
            <item xml:id="i-VSTodgkNE1JF2BTLByq55B">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att avskaffa den bortre tidsgränsen i sjukförsäkringen.
            </item>
            <item xml:id="i-CV2GZicwiMuQPFccYf1UXN">
              Riksdagen tillkännager för regeringen som sin mening vad som
              anförs i motionen om att en individuell bedömning av den sjukskrivnes
              arbetsförmåga ska göras av Försäkringskassan senast sex veckor
              efter den första sjukskrivningsdagen.
            </item>
            <item xml:id="i-A2AJfFwefJj5XemVSN4vE5">
              Riksdagen tillkännager för regeringen som sin mening vad som
              anförs i motionen om att varje individ ska ha rätt till en individuell
              rehabiliteringsplan under sin sjukskrivningsperiod.
            </item>
            <item xml:id="i-4WYAqxDcyJovZU1a8TSMGa">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att avskaffa de absoluta tidsgränserna i sjukförsäkringen.
            </item>
            <item xml:id="i-9jPSBrhYSauxREvevybdbE">
              Riksdagen tillkännager för regeringen som sin mening vad som
              anförs i motionen att regeringen bör återkomma med förslag om
              att avskaffa den stelbenta prövningen mot en fiktiv arbetsmarknad.
            </item>
            <item xml:id="i-952pFJjtV1qCs6NXg3W8QC">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som innebär förbättrade möjligheter för den som får nedsatt arbetsförmåga
              att kunna studera på deltid.
            </item>
            <item xml:id="i-PEXMLSLeyo19vpu8RXscGb">
              Riksdagen tillkännager för regeringen som sin mening vad som
              anförs i motionen om att samla statens resurser i en rehabiliteringsfond.
            </item>
            <item xml:id="i-WnkUuLEvoKui9BaxoqzCVY">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om möjlighet till sjukpenning även under längre tid.
            </item>
            <item xml:id="i-JtEbkjbiCtSPP6LNTUt2NS">
              Riksdagen tillkännager för regeringen som sin mening vad som
              anförs i motionen om att ge dem som utförsäkrats möjlighet att
              ta sig tillbaka till arbete.
            </item>
            <item xml:id="i-CAWMRh9YQegD98qvg7UUSG">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till en överenskommelse
              med arbetsmarknadens parter.
            </item>
          </list>
        </div>
        <div xml:id="i-ykUQD3LTzervX1PvvwwDK" type="motContent">
          <head xml:id="i-WTTUDujBoiX6mmmki4bpqn" type="h1">
            2 Inledning
          </head>
          <p xml:id="i-ph8pRgUntJcihE9Jusk1E">
            Vår utgångspunkt är att alla människor vill och kan vara med
            och bidra i samhället. Alla vill ha möjlighet att försörja sig
            själva. Det är grunden för att skapa en förutsägbar och modern
            sjukförsäkring.
          </p>
          <p xml:id="i-BEQCUExiL8crJYqcX6kP3C">
            Arbetets betydelse är för oss central, inte bara som grund för
            den egna försörjningen, utan också för att det bidrar till delaktighet
            i samhället och ett bra liv. Därför ingår också rätten till aktiva
            insatser och i förlängningen också rätten till ett arbete. Det
            är det vi menar med en fungerande arbetslinje.
          </p>
          <p xml:id="i-Nx1oe5mdHhkXXmtaU7smtU">
            I dagsläget trängs dock många människor ut från arbetsmarknaden
            eller ges aldrig någon chans. Detta gäller inte minst många av
            dem som drabbats av ohälsa. Bra arbetsvillkor och ett arbetsliv
            som tar vara på individers kreativitet och delaktighet är viktiga
            förutsättningar för att människor ska kunna och vilja bidra efter
            förmåga. Lika viktigt är att hitta nya lösningar till arbete för
            personer som inte kan arbeta heltid, eller bara klarar av en viss
            typ av arbete. Det måste bli lättare att bidra efter förmåga,
            oberoende av hur många timmar eller vilket jobb det handlar om.
          </p>
          <p xml:id="i-Qbv43Lvb1uanCSx2XNeL74">
            Regeringen har skapat ett högst otryggt system för att få människor
            att lämna sjukförsäkringen, minska statens utgifter och möjliggöra
            skattesänkningar. Skillnaden i människosyn är tydlig. Regeringen
            utgår ifrån att människor måsta jagas för att vilja arbeta. Fokus
            ligger nu på att räkna antalet ersättningsdagar inte på att ge
            aktiv medicinsk och arbetsinriktad rehabilitering.
          </p>
          <p xml:id="i-DMpoRTmwbfiynRqWvoGKET">
            Det är ett cyniskt system som har ett högt pris. Det skapar stor
            oro hos sjuka kvinnor och män och deras familjer, men även hos
            alla andra som i dag befinner sig i arbete finns en berättigad
            oro för vad som händer om man blir sjuk eller skadad. Många människor
            ser hur rigida regler drabbar och riskerar att drabba människor.
            Försäkringskassans personal är hårt pressad och fråntagen möjligheten
            till individuella bedömningar av vad som är bäst för enskilda.
          </p>
          <head xml:id="i-X62L6oyceFgG2AQ5zhgHRi" type="h1">
            3 Utgångspunkter för en generell sjukförsäkring
          </head>
          <p xml:id="i-9auhfMf1TUTt1Qw55SS8TH">
            Alla människor löper risk att drabbas av långvarig sjukdom, skada
            och funktionsnedsättning. De flesta av oss blir gamla, men ingen
            vet i förväg hur gammal. Vissa har förmånen att vara och få förbli
            friska och ha ett arbete under i princip hela sin aktiva ålder,
            medan andra råkar ut för ohälsa som leder till svårigheter med
            att arbeta och försörja sig.
          </p>
          <p xml:id="i-J2sYUhLS4kmCHPZ6MtWKBj">
            Ingen kan dock på förhand veta huruvida hon eller han kommer
            att drabbas. Sjukdom och arbetsskada är omständigheter som dessutom
            ofta ligger utanför vår egen kontroll. Ena dagen är man frisk
            och stark; nästa dag kan man ha råkat ut för en olycka som gör
            att det tar flera månader innan man kan komma tillbaka i arbete.
          </p>
          <p xml:id="i-DiZDrCsKqBv9DgnaKnCpMr">
            En solidariskt finansierad sjukförsäkring måste omfatta alla
            de sjukdomar och skador människor kan råka ut för. Sjukförsäkringen
            ska fungera för den som drabbas av en övergående infektion, den
            som blivit sjuk på grund av sitt arbete, den som brutit benet,
            den som har mycket komplexa problem och behöver stöd från många
            håll, den som tvingas genomgå en tuff och långvarig cancerbehandling
            och den som är kronisk sjuk och vars arbetsförmåga varierar över
            tid.
          </p>
          <p xml:id="i-4eXhdpbd3Vp4ZwbUZLCim1">
            I Sverige har vi valt att ha ett försäkringsskydd som omfattar
            alla, ersätter inkomstbortfall och finansieras solidariskt. Alla
            försäkringar omfördelar mellan dem som inte drabbas och dem som
            drabbas. Det är själva idén med försäkring. Var och en kan då
            leva i tryggheten att vara fullt försäkrad till en bråkdel av
            den kostnad det skulle innebära att själv behöva sätta av pengar
            till en riskbuffert som verkligen skulle räcka till om det värsta
            inträffar. Dessutom skulle en del människor inte ens kunna teckna
            någon försäkring om vi inte delade på riskerna. Det gäller till
            exempel personer med vissa sjukdomar och funktionsnedsättning,
            men också personer som jobbar i vissa arbetsmiljöer eller i branscher
            där risken för skador eller sjukdomar är hög. För att öka legitimiteten
            i sjukförsäkringen måste taket höjas så att människor känner att
            de verkligen får ersättning för sitt inkomstbortfall vid sjukdom.
          </p>
          <p xml:id="i-3RnW9wWuUpg62FNsYjcEnq">
            När välfärden och tryggheten omfattar alla, då vågar människor
            mer: byta jobb, starta företag, flytta eller börja studera. Det
            skapar ett positivt förändringsklimat, vilket i sin tur gynnar
            den ekonomiska och sociala utvecklingen och en hög rörlighet på
            arbetsmarknaden. Detta är viktigt i en modern globaliserad ekonomi
            med ett högt förändringstryck.
          </p>
          <p xml:id="i-E4pTHwxYWRr1YaZT4goyzu">
            Människor måste i tid erbjudas ett stöd som är individuellt anpassat
            och som förmår öka förutsättningarna för den enskilde att återgå
            till arbete, i en eller annan form. En väl fungerande arbetslinje
            förutsätter inte bara insatser från den enskildes sida utan också
            från samhällets. Krav på individen att vara aktiv ska alltid balanseras
            av motsvarande rätt till aktiva insatser. Broarna tillbaka till
            arbetslivet måste bli bredare och mer stabila.
          </p>
          <p xml:id="i-2CvdcircF62mewaCRiWWxB">
            Vi som värnar om socialförsäkringarna är också de som har störst
            anledning att uppröras över felaktiga utbetalningar. Enbart själva
            misstanken om att bedrägerier förekommer bidrar till att förtroendet
            för sjukförsäkringen urholkas. Lika viktigt är att människor får
            de utbetalningar de är berättigade till i tid. Försäkringskassan
            måste ges förutsättningar att utföra sitt uppdrag. Därför menar
            vi att det är viktigt att arbeta för att öka förtroendet och legitimiteten
            för sjukförsäkringen.
          </p>
          <p xml:id="i-X38eHkRGe5QkHS1PMK51mQ">
            Vi behöver ge tillgång till aktiv medicinsk och arbetsinriktad
            rehabilitering. Alla ska ha rätt till vård och rehabilitering
            i syfte att komma tillbaka i arbete och kunna leva ett bättre
            liv.
          </p>
          <p xml:id="i-G7rifa8WFXuPiLGwkiw4QP">
            Alla ska ha rätt till vård och rehabilitering för att kunna leva
            ett bättre liv och för att kunna arbeta efter egen förmåga. Ingen
            ska som i dag bli försäkringslös bara för att en administrativ
            gräns passeras. Hittills i år har knappt 38 000 personer utförsäkrats.
            Under helåret 2010 räknar Försäkringskassan med att cirka 43 000
            personer kommer att utförsäkras. Det är helt oacceptabelt.
          </p>
          <p xml:id="i-BVhKgNVdaSJX5Qb6iFXhAW">
            Många kan återvända till arbete om de får rätt stöd och om arbetsvillkoren
            utformas utifrån människors olika förutsättningar. Även de som
            inte kan återvända till arbetsmarknaden har rätt till trygghet,
            rehabilitering och ett värdigt liv.
          </p>
          <p xml:id="i-YPx7mHKVvvHYQYY3YGarzD">
            Vi föreslår en förutsägbar och modern sjukförsäkring. Stelbenta
            tidsgränser ska ersättas med individuella rehabiliteringsplaner.
            Stupstocken ska avskaffas. Den som har utförsäkrats av regeringens
            regeländringar och som behöver det ska återförsäkras. Sjukförsäkringen
            ska ge verklig inkomsttrygghet.
          </p>
          <head xml:id="i-AtreQ5Z4wUtB2xErGv6rsn" type="h2">
            3.1 Avskaffa stupstocken
          </head>
          <p xml:id="i-MZc6ZBb2EaW3itRujq1kov">
            Alla ska ha rätt till vård och rehabilitering för att kunna leva
            ett bättre liv och för att kunna arbeta efter egen förmåga. Ingen
            ska som i dag bli försäkringslös bara för att en administrativ
            gräns passeras. Regeringen bör därför återkomma med förslag om
            att avskaffa den bortre tidsgränsen i sjukförsäkringen. Detta
            bör riksdagen som sin mening ge regeringen tillkänna.
          </p>
          <head xml:id="i-9rvsyhR4kiMn52D6e85Wr9" type="h2">
            3.2 Rätt till snabb individuell bedömning
          </head>
          <p xml:id="i-FpfYk6bmKYwzAETGka9hxV">
            Ju tidigare insatser planeras desto bättre. I många fall kommer
            det endast att handla om okomplicerade sjukdomstillstånd där mer
            tid behövs för läkning/återhämtning. I andra fall kommer det att
            finnas behov av särskilt stöd eller rehabiliteringsåtgärder, vilka
            är viktiga att uppmärksamma tidigt. En individuell bedömning av
            den sjukskrivnes arbetsförmåga ska göras av Försäkringskassan
            senast sex veckor efter första sjukskrivningsdag. Detta bör riksdagen
            som sin mening ge regeringen tillkänna.
          </p>
          <head xml:id="i-5Wm2SreWq162SYWY2WVkqi" type="h2">
            3.3 Rätt till individuell rehabiliteringsplan
          </head>
          <p xml:id="i-XsZ3yvSQX5NN5aq3bTHdVv">
            Försäkringskassan ska inom tre månader i samarbete med den enskilde,
            arbetsgivare, läkarkontakt, och då det är aktuellt även annan
            kontakt, utforma en individuell plan. Planen ska innehålla en
            beskrivning av de insatser som behövs för att den enskilde ska
            kunna återgå i arbete, beslut om resurser, vem som ansvarar för
            att insatserna utförs samt inom vilken tidsram dessa ska vara
            påbörjade. Det ska finnas en lagstadgad skyldighet för arbetsgivare
            att vara med i utformningen av den individuella planen. Planen
            ska löpande följas upp och stämmas av vid de tidpunkter som finns
            angivna i planen. Varje individ ska under sin sjukskriningsperiod
            ha rätt till en individuell rehabiliteringsplan i enlighet med
            det ovan angivna. Detta bör riksdagen som sin mening ge regeringen
            tillkänna.
          </p>
          <head xml:id="i-9PYagUaPbpkGGfna8FgnC3" type="h2">
            3.4 Avskaffa de stelbenta tidsgränserna
          </head>
          <p xml:id="i-8qUrRfG2WFQbXgZoWppGap">
            Dessa ska ersättas med tydliggöranden om när individen ska ha
            rätt att få aktiva insatser. Sjukförsäkringen ska täcka många
            olika sjukdomstillstånd. Människor reagerar dessutom olika på
            samma diagnos och arbetsförmågan varierar på grund av typ av arbete.
            Detta måste sjukförsäkringen ta hänsyn till samtidigt som besluten
            ska vara likvärdiga och rättssäkra. Regeringen bör därför återkomma
            med förslag om att avskaffa de absoluta tidsgränserna i sjukförsäkringen.
            Detta bör riksdagen som sin mening ge regeringen tillkänna.
          </p>
          <head xml:id="i-d3fa8YcKkbxqc3yXK5LrY" type="h2">
            3.5 Avskaffa den stelbenta prövningen efter 180 dagar
          </head>
          <p xml:id="i-AdMynst18Q2zZ9HPjk3Wpx">
            I dag görs efter 180 dagar en bedömning av den enskildes arbetsförmåga
            i förhållande till hela arbetsmarknaden. I många fall innebär
            detta att individen prövas mot en fiktiv arbetsmarknad. Vi avvisar
            en sådan prövning som medför att människors arbetsförmåga ställs
            i relation till en icke befintlig arbetsmarknad. Detta medför
            konsekvenser som inte är rimliga utifrån krav på omställning och
            chanserna att faktiskt kunna återgå till ett arbete. Ingen hänsyn
            tas till individuella förutsättningar och möjligheterna till anpassning.
            Vi anser i stället att det senast efter sex månader ska göras
            en fördjupad utredning om möjligheterna till att återgå i arbete.
            Regeringen bör därför återkomma med förslag om att avskaffa den
            stelbenta prövningen mot en fiktiv arbetsmarknad i enlighet med
            det ovan angivna. Detta bör riksdagen som sin mening ge regeringen
            tillkänna.
          </p>
          <head xml:id="i-V12tR17HTsyZ1A46ETRnze" type="h2">
            3.6 Gör det möjligt att kombinera studier och sjukskrivning
          </head>
          <p xml:id="i-HjGwyzrY2boD7H3EpLRrLF">
            Vi vill göra det möjligt att bedriva deltidsstudier och få sjukpenning
            på deltid, i ett första skede på halvtid. Regeringen bör återkomma
            till riksdagen med förslag som innebär förbättrade möjligheter
            för den som får nedsatt arbetsförmåga att kunna studera på deltid.
            Detta bör riksdagen som sin mening ge regeringen tillkänna.
          </p>
          <head xml:id="i-V2TZCGYQe8AoueZvN39xmQ" type="h2">
            3.7 Skapa en rehabiliteringsfond
          </head>
          <p xml:id="i-RBoy9QigjhkC8Jazv6nsDp">
            För att säkerställa att människor verkligen får tillgång till
            rehabiliterande insatser bör statliga resurser samlas i en ny
            rehabiliteringsfond. Detta bör riksdagen som sin mening ge regeringen
            tillkänna.
          </p>
          <head xml:id="i-7RXU3is2bX6YSyxm74yA3Q" type="h2">
            3.8 Den som behöver ska kunna få sjukpenning även under längre
            tid
          </head>
          <p xml:id="i-Rv5KFuyjxsbxV3xLkYBJX8">
            Där så är nödvändigt ska individen kunna få sjukpenning även
            under längre tid. Det finns sjukdomstillstånd, t.ex. vissa psykiska
            sjukdomstillstånd men även andra, där människor under längre perioder
            kan behöva få sjukskrivning när återkommande prövning kan påverka
            sjukdomstillståndet negativt. Tidigare har tidsbegränsad sjukersättning
            funnits för bland annat dessa grupper. Regeringen bör återkomma
            till riksdagen med förslag om möjlighet till sjukpenning även
            under längre tid i enlighet med det ovan angivna. Detta bör riksdagen
            som sin mening ge regeringen tillkänna.
          </p>
          <head xml:id="i-RuF4DfkfQmSafVuUTpGTNC" type="h2">
            3.9 Ge möjligheter för dem som utförsäkrats att ta sig tillbaka
          </head>
          <p xml:id="i-YHZ7n49HZXmYEA8R5HkhQW">
            De människor som utförsäkrats och lämnats i sticket av regeringen
            bör erbjudas en rehabiliteringspenning, aktiv rehabilitering eller
            andra insatser från Arbetsförmedlingen så att de ges reella möjligheter
            att komma tillbaka till arbetsmarknaden och till ett värdigt liv.
            Detta bör riksdagen som sin mening ge regeringen tillkänna.
          </p>
          <head xml:id="i-NPv1NesKMsxc4wssoKKaXv" type="h2">
            3.10 Central roll för arbetsmarknadens parter
          </head>
          <p xml:id="i-HQEv6SMNd8T8vrkwnmserx">
            En överenskommelse mellan parterna och staten bör aktivt sökas,
            där rehabilitering och aktiva insatser för långtidssjukskrivna
            som är anställda sker i arbetslivet. Regeringen bör ta ett sådant
            initiativ. Detta bör riksdagen som sin mening ge regeringen tillkänna.
          </p>
        </div>
        <div xml:id="i-3HGKQhB4U4Dr9hKKHXzzw2" type="signatureBlock">
          <list xml:id="i-9NzxL1CmqErDvgaDc3UdMp">
            <item xml:id="i-HK9WTu4MrN7ezgncMZ8XW6" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-5P6YwBSZeojrYw5Wf4DdYT" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-kF9DRM2Lmx86ACNdoqowW" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-3bouhe4j3uYnMf11281NHm" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-RYk7fmHbEfxgVcMxMWzMST" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-64UYVZkJjyv7wa7mov1MJh" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-VCVVQCkXc4oKaEygP1VdDX" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
