<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00360">
  <teiHeader>
    <fileDesc>
      <titleStmt>
        <title>Fler miljövänliga deltagare på elnätet</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fler miljövänliga deltagare på elnätet</title>
          <idno type="rdwebb">GV02Sk360</idno>
          <rs type="number">Sk360</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk360/text</ref>
          <ref type="dokument_url_html">http://data.riksdagen.se/dokument/GV02Sk360</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk360</ref>
          <ref type="doc">http://data.riksdagen.se/fil/F1FADF8D-4528-46B5-A8E4-EDDB7A5B5C45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2FsdsAhLFsYV6bb6zc8nPE" type="signed"/>
        <correspContext corresp="i-2FsdsAhLFsYV6bb6zc8nPE">
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-85cUxpbJjxNNoNLqptfAVL" type="referral">
          <date when="2007-10-16"/>
        </correspAction>
        <correspAction xml:id="i-BUz9Bmihce2bdBWZi2Kyxb" type="dismissal">
          <date when="2007-10-16"/>
        </correspAction>
        <correspAction xml:id="i-ARZxjbz7UnbgZ9UtYKLTYU" type="numbering">
          <date when="2007-10-09"/>
        </correspAction>
        <correspAction xml:id="i-SxfMrUXA7dXfu3g3GNKY6E" type="submission">
          <date when="2007-10-05"/>
        </correspAction>
        <correspAction xml:id="i-6fBh7TRcGVZVDoz8V7n1fG" type="transfer">
          <date when="2007-10-04"/>
        </correspAction>
        <correspAction xml:id="i-EVRhcrwDfX6yE7hjnrp3Py" type="assigned"/>
        <correspContext corresp="i-EVRhcrwDfX6yE7hjnrp3Py">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vm5UVqsgHEcPQBrt2yUVBJ" type="motBody">
        <div xml:id="i-UHhb51t5PrPhgJThUHSxdZ" type="motProposal" subtype="förslag">
          <head xml:id="i-8EjUgMaWeJJBFznfzMaaW8">
            Förslag till riksdagsbeslut
          </head>
          <list xml:id="i-WietvQKsRrjXdhvLkkcU4w" style="ol">
            <item xml:id="i-CcEo3idssqLytRveLJWL87">
              Riksdagen tillkännager för regeringen som sin mening vad som
              anförs i motionen om att alla elproducenter ska befrias från nättariffer.
              1
            </item>
            <item xml:id="i-6HFq2tJVvapnwDP149dkJh">
              Riksdagen tillkännager för regeringen som sin mening vad som
              anförs i motionen om att införa ett garantipris för nya leverantörer
              av el från sol-, vind-, bio- eller vågenergi. 1
            </item>
            <item xml:id="i-D84oM4psGJ979hvJttz5Yh">
              Riksdagen tillkännager för regeringen som sin mening vad som
              anförs i motionen om att alla elkunder på begäran ska få en nettomätare
              av el för att mäta såväl köp som leverans av el till nätet. 1
            </item>
            <item xml:id="i-SWqWXmofRR9y7Lf2urcaXP">
              Riksdagen tillkännager för regeringen som sin mening vad som
              anförs i motionen om att elkunder som säljer el till nätet understigande
              den egna förbrukningen ska befrias från kravet på att betala energiskatt
              för konsumtion av egenproducerad el.
            </item>
            <item xml:id="i-3CfcSu3aQP7J7md1NBg6Wf">
              Riksdagen tillkännager för regeringen som sin mening vad som
              anförs i motionen om att små producenter ska slippa betala för
              förstärkningar av nätet till följd av den nya anläggningen. 1
            </item>
          </list>
          <p xml:id="i-EqyHqQgTYcAqeXXraBbYz1">
            1 Yrkandena 13 och 5 hänvisade till NU.
          </p>
        </div>
        <div xml:id="i-GHeDU1kCkAfy6wnwEXun3F" type="motContent">
          <head xml:id="i-4RDbZ8ZLoAfR5jborWL45u" type="h1">
            Motivering
          </head>
          <head xml:id="i-3cyKSPoft2sXHpskGY4SUL" type="h2">
            Vi behöver fler elproducenter
          </head>
          <p xml:id="i-T4GSNvLzbhS5xSY5AnG4B2">
            Framtiden kräver att vi gör stora investeringar för att bygga
            om Sverige till ett klimat­mässigt hållbart samhälle. Vissa drömmer
            om att bygga kärnkraftverk eller ren kolkraft. Ett alternativ
            till det storskaliga tänkandet vore att stötta småskaliga elproducenters
            möjligheter att leverera och sälja miljövänlig el på elnätet.
            Detta skulle förutom miljövinsterna ge oss mindre sårbarhet samtidigt
            som fler skulle bli delaktiga i omställningen.
          </p>
          <p xml:id="i-3Caf3CNKLxsskyzJNmoADh">
            Runt om i Sverige finns redan idag småskaliga elproducenter.
            Ett köpcentrum som försett taket med solceller för att göra en
            miljöinsats eller bönder som byggt ett vindkraftverk för att försörja
            gården med miljövänlig energi och samtidigt minska sina elkostnader
            är bara två exempel. Problemet är att det är dyrt och komplicerat
            att sälja sin el till konsumenterna. Dagens system gynnar de stora
            elproducenterna och vi går miste om stora ekonomiska och miljömässiga
            fördelar.
          </p>
          <p xml:id="i-72Cgs7dwnteHCevehzADum">
            En ny lagstiftning kan lägga grunden för teknikutveckling kring
            småskalig elproduktion. När det blir möjligt att på ett enkelt
            sätt leverera el till nätet förbättras möjligheten att få lönsamhet
            i småskaliga anläggningar. Det kan exempelvis gälla småskaliga
            former för kraftvärmeproduktion från biobränslen eller biogas
            eller kombination av el- och värmeproduktion av solenergi. När
            fastighetsägare och småföretag kan bli elproducenter och få intäkter
            från sina anläggningar kan vi stimulera teknikutveckling som är
            bra för både miljön och enskilda.
          </p>
          <p xml:id="i-QvHrpneqdwaf7NGJNkR6Uq">
            Ett mer decentraliserat produktionssystem minskar också sårbarheten
            i samhället. Elnätet blir mindre beroende av ett fåtal stora producenter
            och behovet av stora överföringskablar minskar. Vid stora stormar
            och andra störningar på elnätet blir skadorna mindre och mer begränsade.
            Det gäller framför allt på glesbygden och i områden som drabbas
            extra hårt av ett förändrat klimat.
          </p>
          <p xml:id="i-CTugYWWKeTDS2Fn3ref8oZ">
            Vissa vill lägga stora skattepengar på att bygga ut kärnkraften;
            en dålig affär för alla inblandade. I stället borde vi bjuda in
            fler människor att delta i den gröna omställningen av samhället.
          </p>
          <head xml:id="i-T35i3JM8fcXRKpNvNtjivy" type="h2">
            Internationellt
          </head>
          <p xml:id="i-Pqgz2LmiRXBsZ9RGCVR6Gq">
            Danmark, Tyskland och Spanien har varit betydligt mer framgångsrika
            i att bygga ut vindkraften än i Sverige. Tyskland har mer än 30
            TWh vindkraftsproduktion jämfört med blygsamma 1 TWh i Sverige.
            Detta trots att Sverige har minst lika goda vind­mässiga förutsättningar,
            längre kust och är glesare befolkat.
          </p>
          <p xml:id="i-BPvvLpT3KwKECyBKSAkPkj">
            I Tyskland har man också en ambitiös satsning på solceller. Där
            fanns 2004 nästan 800 000 kW installerade solceller, varav 97
            procent var nätanslutna. I Sverige fanns knappt 4 000 kW varav
            bara 5 procent var nätanslutna. 1 Tyskland är numera världsetta
            både när det gäller utbyggd vindkraftskapacitet och solelskapacitet.
            Vad gäller det sistnämnda svarade landet för 55 procent av den
            totala globala kapaciteten år 2006. 2
          </p>
          <p xml:id="i-39gqEFuCiq6c8ZVhuxhi9F">
            Styrmedlen och reglerna för nätanslutning ser naturligtvis olika
            ut i de olika länderna. Gemensamt är dock att man gjort det lätt
            och billigt för små elleverantörer att ansluta till elnätet samt
            att man erbjudit producenter ett fast stöd som gäller över fler
            år framöver. Därmed har producenterna kunnat räkna hem investeringarna
            i den förnybara elproduktionen. Vi föreslår nu att Sverige gör
            liknande förändringar i sin lagstiftning.
          </p>
          <p xml:id="i-AgHY9PburvSRGFo39LPixa">
            I Danmark är det nätbolagen som står för förstärkningar av elnäten
            till följd av vindkraftsanslutningar. Kostnaderna betalas av samtliga
            elkunder. Vindkraften får förutom marknadspriset ett politiskt
            fastställt pristillägg på 10 danska öre/kWh plus 23 öre som ska
            täcka balanseringskostnader.
          </p>
          <p xml:id="i-XW9WxnbJBLFbgQFLQJBDsB">
            I Tyskland finns ett fast pris på förnybar el beroende på produktionsslag.
            För vind­kraft betalas 4070 öre/kWh beroende på om vindkraftverket
            står på land eller till havs. Det fasta priset ändras över tid,
            men utbetalas under 20 år.
          </p>
          <head xml:id="i-CEYhREGShfLUKzAoSf6aYw" type="h2">
            Hinder för småskaliga elproducenter
          </head>
          <p xml:id="i-CBXoFF8Seg3TJyDoy5fzqs">
            För den småföretagare som har solceller på taket behövs normalt
            inga stora investeringar för att kunna leverera strömmen till
            elnätet, utöver själva anläggningen. I de flesta fall kan den
            enskilde producenten med existerande nät inte bara konsumera el
            utan även skicka tillbaka el ut genom samma nät.
          </p>
          <p xml:id="i-RGaEwVfSQSCSuCGtNem2tn">
            Men om det är förhållandevis enkelt rent tekniskt så är anslutningen
            till elnätet rejält komplicerat rent administrativt. Problemet
            uppstår när samma fastighetsägare ska försöka få betalt för det
            som levererats. Reglerna kring anslutning till elnätet är anpassade
            till stora anläggningar som producerar stora volymer. När man
            börjar leverera ström till nätet blir man en elproducent med allt
            vad det innebär av avgifter, skatter och administration.
          </p>
          <p xml:id="i-HiziJsX4knVPNTsFhuXMH8">
            Problemen som behöver lösas handlar i första hand om kostnader
            och administrativa hinder.
          </p>
          <list xml:id="i-UrYg97JrwJKhFoboKHCc2M" style="ul">
            <item xml:id="i-WkVW5rf71JR5NVcsmCGdia">
              Alla producenter av el, även småskaliga, måste betala anslutningsavgift
              för själva anläggningen och dessutom kostnader för eventuell förstärkning
              av nätet till följd av den nya anläggningen. Det innebär en oförutsägbar
              kostnad för den enskilde elproducenten som kan upplevas som allt
              annat än rättvis. Den nya anläggningen kan vara droppen som får
              bägaren att rinna över och gör att nätet måste byggas ut för ökad
              överföringskapacitet i området. I sådana fall kan det handla om
              mycket stora belopp för den enskilde producenten och i praktiken
              utgöra ett stopp för utbyggnad av mindre anläggningar i området.
            </item>
            <item xml:id="i-PL4kGJnkynZceYrGr2Wg9P">
              Mindre elproducenter under 1 500 kW betalar bara kostnaden för
              mätning och rapportering av mätuppgifterna till nätbolaget. För
              en riktigt liten anläggning kan kostnaden bli ganska stor och
              utgör en tröskel för småskaliga leverantörer, exempelvis solceller.
              Den kostnad som nätbolagen tar ut för mätning, beräkning och rapportering
              överstiger inte sällan vad en liten producent får betalt för strömmen.
            </item>
            <item xml:id="i-86Be9prmzBBs1fWx2L4o2F">
              Osäkerhet om hur mycket pengar man får för den producerade elen.
              Om en fastighetsägare ska investera i t.ex. ett litet vindkraftverk
              vet han eller hon inte vad priset på de gröna elcertifikaten kommer
              att vara varken nu eller senare. Bankerna är ytterst tveksamma
              att låna till anläggningar vars lönsamhet baseras på den osäkra
              marknaden för certifikat. Detta är idag en hämsko på nödvändiga
              investeringar i miljövänlig teknik.
            </item>
            <item xml:id="i-PBcYpmfY5hDaEnd9RUervv">
              De gröna elcertifikaten riskerar att utgöra ett tak för den utbyggnad
              av ny förnybar elproduktion, snarare än att garantera ett stöd
              oavsett hur mycket som produceras. Lagen ålägger konsumenter att
              köpa en viss andel förnybar el från nya anläggningar. När produktionen
              av förnybar el ökar sjunker priset på certifikaten. När produktionen
              av förnybar el närmar sig den fastställda andelen (kvotplikten)
              sjunker priset mot noll. Då får inte heller de anläggningar som
              byggts när det var stor brist på förnybar el något betalt för
              sina certifikat. På det här sättet utgör systemet ett tak för
              utbyggnaden av förnybar elproduktion.
            </item>
            <item xml:id="i-DPEUJJifj8AmMJwG2Ts7so">
              Ett krångligt regelverk. Ett exempel på detta är att producenten
              med solceller blir skatteskyldig för all produktion i det ögonblick
              han eller hon börjar leverera el. Detta innebär att man även blir
              skatteskyldig för den el man själv konsumerar.
            </item>
          </list>
          <head xml:id="i-SypT5kHSRTDo4FQaK4UPrx" type="h2">
            Förslag till nytt regelverk
          </head>
          <p xml:id="i-JcgyK9Vi3UytwuGjrHbjt7">
            Grundtanken är att alla elkunder också ska kunna sälja förnybar
            el till nätet när de har överskott. För att lyckas med detta föreslår
            Miljöpartiet följande förenklingar för små elproducenter:
          </p>
          <list xml:id="i-Gr2HcYJQ95NkdWtiyVpdfF" style="ol">
            <item xml:id="i-2ec3LCC3xc51YHdxv4KVje">
              Alla producenter av el ska befrias från nättariffer. Nättarifferna
              bör i stället betalas direkt av konsumenterna.
            </item>
            <item xml:id="i-UCCBMrZtW4ehLTJMyMPPCv">
              Staten ska erbjuda nya leverantörer av el från exempelvis sol,
              vind, lokala pellets­brännare eller vågenergi ett fast pris under
              de första femton åren de producerar el. Det fasta priset bör fastställas
              årsvis och gälla för de anläggningar som färdigställs under respektive
              år för de kommande 15 åren. Detta gör att vi gynnar vind, sol
              och vågenergi (vattenkraft bör ej vara stödberättigat då effekterna
              på naturvården ofta är orimligt stora för sådana anläggningar)
              samtidigt som de får stabila villkor under en uppbyggnadsfas.
            </item>
            <item xml:id="i-EtHce9Cg6zRnWRcyjXD4JP">
              Alla elkunder ska på begäran få en nettomätare av el som kan
              användas för att mäta både ström som man köper från nätet och
              ström som man säljer till nätet. Alla nätbolag ska erbjuda nettomätare
              till dem som så önskar för högst 500 kronor i engångskostnad.
            </item>
            <item xml:id="i-Ah6RVNyEFGWy1W3mjTj71B">
              Elkunder som säljer el understigande den egna förbrukningen ska
              befrias från kostnader för mätning och från kravet på att betala
              energiskatt för konsumtion av egenproducerad el.
            </item>
            <item xml:id="i-N5KGFHztiSDMR8sPrjsp1e">
              Små producenter ska inte behöva ta eventuella kostnader för förstärkningar
              av elnätet till följd av att den nya anläggningen kopplas in,
              så kallat investeringsbidrag. Detta är något som Svenska Kraftnät
              redan överväger för anslutning av ny elproduktion till stamnätet.
              Motsvarande förändring bör genomföras även för lokala och regionala
              nät.
            </item>
          </list>
          <head xml:id="i-JnF9pviX53Rrjjhbo9Lz5T" type="h2">
            Olika typer av småskaliga anläggningar
          </head>
          <p xml:id="i-7MqqmEWHKWE91kxs2GqaHR">
            Småskaliga elproduktionsanläggningar definieras enligt 4 kap.
            10 § ellagen som en anläggning som kan leverera en effekt på högst
            1 500 kilowatt. Det är ofta en ägare till en jord- eller skogsbruksfastighet
            som byggt ett litet vind- eller vattenkraftverk på de egna markerna.
            En utbyggnad av småskalig biogasproduktion för el- och värme­produktion
            kan förväntas framöver. Det är särskilt intressant för att utvinna
            energi ur gödsel då detta kan medföra en dubbel klimateffekt.
          </p>
          <p xml:id="i-ECsoXuVVUh82QL41FgN9i4">
            Anläggningar under 1 500 kilowatt har idag specialregler i lagstiftningen.
            Sådana anläggningar ska betala sin fulla anslutningskostnad. Däremot
            ska små anläggningar bara betala den del av nätavgiften som motsvarar
            den årliga kostnaden för mätning, beräkning och rapportering.
          </p>
          <p xml:id="i-LRSqBaWXV8tyYJ3BWpDr7u">
            Ännu mindre anläggningar kan vara en enskild individ eller grupp
            av individer (en bostadsrättsförening) som har investerat i att
            förminska sina energikostnader i sin bostad. Kanske har de installerat
            solceller på taket eller kommer i framtiden att producera småskalig
            kraftvärme med biobränslen eller biogas.
          </p>
          <p xml:id="i-7d74Bz6acMhi2hBe6wTiRm">
            I Sverige finns 1,4 miljoner villor. Många av dessa har förhållandevis
            goda förutsättningar att installera solceller på tak och väggar.
            Det ger möjligheter att minska behovet av att köpa el från elnätet
            för att därmed minska sin sårbarhet för elavbrott och att under
            perioder även kunna sälja överskottsel till andra via elnätet.
          </p>
          <p xml:id="i-9Gixdh3ZdHCoHfYyyh36ot">
            Men att sälja el till nätet är förenat med mycket byråkrati.
            Så snart man vill sälja några enstaka kilowattimmar när solen
            skiner som mest eller när pannan producerar mer el än man gör
            av med så blir man formellt en elproducent med alla de lagar och
            regler som detta innebär.
          </p>
          <p xml:id="i-29WpLQp6XasNnNmBuU1SEz">
            En solcellsanläggning om 25 kvadratmeter på ett villatak kan
            ha en effekt om ca 3 kW. På en genomsnittlig svensk sommar kan
            den producera uppskattningsvis 2 500 kWh.
          </p>
          <p xml:id="i-SewAkz5DcZNpCtUCbaZt8B">
            En annan teknik som diskuterats länge är möjligheten att producera
            småskalig kraftvärme i bioenergibaserade pannor, exempelvis med
            pellets eller biogas. Det skulle ge fastighetsägare möjlighet
            att bli självförsörjande på el samtidigt som de producerar värme
            för fastighetens uppvärmning. Att värma småhus med kraftvärme
            är en hittills outnyttjad möjlighet. Småskalig kraftvärme kan
            ersätta gamla värmepannor i flerbostadshus och samtidigt göra
            hushållen mindre sårbara vid strömavbrott. En av de stora fördelarna
            med tekniken är att elproduktionen blir som störst när elbehovet
            samtidigt är som störst, det vill säga kalla vinterdagar. Tekniken
            finns ännu inte på marknaden, men mindre försök har genomförts
            i såväl Sverige som andra europeiska länder.
          </p>
        </div>
        <div xml:id="i-HoWhfBgAex6bU7TL3wwtMM" type="signatureBlock">
          <list xml:id="i-RA8DYH8DZWdFjdTcd8BMbj">
            <item xml:id="i-Lfw2XTGqm6jp8yDjtdVV9Y" who="i-9BUsH2Bn1bGihptNC5r7uq" type="signature">
              Peter Eriksson (mp)
            </item>
            <item xml:id="i-RVY6zGggpNH3VsHNkSgqT5" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-A8cZWccgrEmzNKLdiTWnxY" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-Nea62WEC3VUDDenJqBVNPT" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
            <item xml:id="i-At6EL7ios5FL6Xgo5LMNza" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-GUDEBDPGjNA2tmx5uxgXAv" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
