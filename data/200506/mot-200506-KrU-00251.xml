<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KrU-00251">
  <teiHeader>
    <fileDesc>
      <titleStmt>
        <title>Kirunasvenskarnas okända öde</title>
        <author corresp="i-XcAqMe3ntVBboWUxqACfz i-P9fVT6wJo29FgZWPQLxr6o">av Gunnar Andrén och Anna Grönlund Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarnas okända öde</title>
          <idno type="rdwebb">GT02Kr251</idno>
          <rs type="number">Kr251</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GT02Kr251/text</ref>
          <ref type="dokument_url_html">http://data.riksdagen.se/dokument/GT02Kr251</ref>
          <ref type="dokumentstatus_url_xml">http://data.riksdagen.se/dokumentstatus/GT02Kr251</ref>
          <ref type="doc">http://data.riksdagen.se/fil/2622AAFA-F99B-4191-9791-7F0357CBD52D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TjDWsefG2nVMdXBEjt4WSV" type="signed"/>
        <correspContext corresp="i-TjDWsefG2nVMdXBEjt4WSV">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-P9fVT6wJo29FgZWPQLxr6o"/>
        </correspContext>
        <correspAction xml:id="i-YEYRJ7k5UANrYstvfmgQZg" type="referral">
          <date when="2005-10-13"/>
        </correspAction>
        <correspAction xml:id="i-eTpQ3cxhc6oQ7bSAbWZ1c" type="dismissal">
          <date when="2005-10-13"/>
        </correspAction>
        <correspAction xml:id="i-EQuszYgpThrTCKehtbfcze" type="submission">
          <date when="2005-10-05"/>
        </correspAction>
        <correspAction xml:id="i-85T4Yg6mFFoTYhh86AvvfY" type="assigned"/>
        <correspContext corresp="i-85T4Yg6mFFoTYhh86AvvfY">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Kr_251/mot_200506_Kr_251-0001.pdf"/>
      <div xml:id="i-Dks96WgyCtHDgzUEFtef3a" type="motHeader">
        <div xml:id="i-69YzpeTgHW5UXrU6daNwA1" type="motTitle"/>
        <div xml:id="i-ATyqTEvsuLB5k741TB1xLi" type="motSubmissionInfo"/>
      </div>
      <div xml:id="i-KawD9KquWNfsQE64HwDExG" type="motBody">
        <div xml:id="i-4h7niZ8PFQfg5MXmufFfJP">
          <p xml:id="i-4UB7qsjZSuPLV4t8KT6Fj5">
            2005/06 mnr: Kr251 pnr: fp416
          </p>
          <p xml:id="i-JLmtSg5AyHwFNuD3TMAv7B">
            Motion till riksdagen 2005/06:Kr251
          </p>
          <p xml:id="i-QNrJW2fwo5HNqTrexnenr">
            är y nar Andrén och Anna Grönlund Krantz P
          </p>
          <p xml:id="i-MvvGXgc2Hd6NmgAXpUGDn6">
            Kirunasvenskarnas okända öde
          </p>
          <p xml:id="i-RFeAHbzSvwHQjdLZtXbHXT">
            Förslag till riksdagsbeslut
          </p>
          <p xml:id="i-L33vfuQeVm5c1XetLRpLwL">
            1. Riksdagen tillkännager för regeringen som sin mening vad som
            i motionen anförs om ”Kirunasvenskarna” och deras okända öde i
            Sovjetunionen. 2. Riksdagen tillkännager för regeringen som sin
            mening vad som i motionen anförs om behovet av granskning av vad
            som hände på Sveriges ambassad i Moskva i samband med att svenskar
            och deras anhöriga sökte hjälp under slutet av 1930-talet.
          </p>
          <p xml:id="i-ACMPqxvfdZEs2rbu15hpug">
            Motivering
          </p>
          <p xml:id="i-Jz9RL9LCX7adVurfLri3pn">
            Upptäckten av den nedskjutna DC-3:an år 1952 över Östersjön väckte
            för cirka två år sedan berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett. Det kommunistiska Sovjetunionen (1917-1990) var ingen
            möjlig samtalspartner, sanningen var omöjlig att spåra. Historieskrivningen
            var under mer än sju decennier politiskt styrd och tillrättalagd
            för att passa makthavarna i Moskva. På samma sätt kunde diplomaten
            Raoul Wallenbergs öde efter försvinnandet i Budapest 1945 inte
            klarläggas förrän Sovjetstaten förintades av inre spänningar.
            Båda dessa händelser spelade på sin tid stor roll i vårt land
            för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0002.pdf"/>
          <p xml:id="i-AN7wUhYhayfF3nQ8z6MQUf">
            2005/06:Kr251
          </p>
          <p xml:id="i-5S3PFPjPRa7rXSh3RbYNCd">
            Kirunasvenskarnas dystra öde
          </p>
          <p xml:id="i-riZii3AqoGWML6Yr8R45Y">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            DC-3:an och Raoul Wallenberg är inte de enda ouppklarade affärerna
            — de till Sovjetunionen utvandrade svenskarna har också rätt att
            få en sanningsenlig beskrivning av vad som hände dem i deras nya
            hemland. De voro svenskar också de, om än avrättade i främmande
            land. Det är en skam på Sveriges banér att så litet intresse genom
            åren visats deras öde. Man kan fråga sig varför. Finns det ännu
            okända skäl att dölja vad som inträffade? Har politiska partier
            ett sådant intresse? Svenska staten? Ryssland? Den svenska diplomatin?
            Oavsett hur det förhåller sig är det mycket otillfredsställande
            att inte långt större forskningsintresse visats de svenskar som
            gav sig iväg för att aldrig återvända. Det är bakgrunden till
            denna motion. Kirunasvenskarnas öden är värda att berätta, deras
            tragiska öde gör det om möjligt än angelägnare att göra så. Låt
            oss samtidigt påpeka att år 1944, efter att ha varit internerade
            på olika håll i Sverige men i huvudsak i Västmanland — namnet
            Ryssvägen i Skinnskattebergs kommun minner ännu om vad som hände
            — deporterades den 12 oktober det året cirka 900 ryska soldater
            via Gävle till dåvarande Sovjetunionen. Genom intensivt forskningsarbete
            har journalisten Hans Lundgren, verksam vid Upsala Nya Tidning,
            bland annat genom en större artikelserie 2001 kartlagt vad som
            hände dessa i Sverige internerade ryska soldater. Därtill kommer
            naturligtvis den 1946 väldokumenterade utlämningen till dåvarande
            Sovjetunionen av 148 balter som varit i tysk krigstjänst. Här
            skall dock en annan fråga som kräver både forskning och återupprättelser
            av människor, varav ett fåtal ännu lever, att beskrivas.
          </p>
          <p xml:id="i-4mBgaAKs7hghBuDPnyHERU">
            Det som hände dem som begåvo sig till det socialistiska lyckoriket
          </p>
          <p xml:id="i-7pra44iN5RNams4hUVkSvA">
            Låt oss beskriva bakgrunden: Under 1920- och 30-talen reste ett
            betydande antal svenskar till dåvarande Sovjetunionen, både från
            Stockholm och andra orter i södra Sverige men framför allt från
            Norrbotten. De utresande har därför ofta kommit att benämnas Kirunasvenskarna.
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
            Verkligheten de mötte blev svart — och blodröd. Många, i själva
            verket flertalet, kom att möta döden i Sovjetunionen, ytterst
            få kom någonsin åter till
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0003.pdf"/>
          <p xml:id="i-26GZ6fU3vFvNdxbK7UFShJ">
            Sverige. De flesta mötte döden av sjukdomar och/eller dåliga
            levnadsförhållanden, andra — dokumentationen är som lätt inses
            ofullständig — mötte döden genom skenrättegångar och exekutioner.
            För Sveriges del handlar det om ett blodrött men nattsvart hål
            i vår historia. Denna mörka del måste nu belysas, praktiskt och
            ideologiskt. Det är enligt vår mening lämpligt att detta sker
            genom projektet Levande historia, hittills mest inriktat på mycket
            allvarliga mänskliga förbrytelser under andra världskriget, mindre
            på enskilda svenskars öden under första delen av 1900-talet. Den
            tidigare journalisten på Dagens Nyheter, Kaa Eneberg, har gjort
            ett pionjärarbete genom privat forskningsarbete som 1999 resulterade
            i de första mycket uppmärksammade artiklarna om svenskarnas tragiska
            öden i Sovjetunionen, och hösten 2000 i boken Tvingade till tystnad
            (Hjalmarson och Högberg, Stockholm 2000). Dåvarande statsrådet
            och chefen för Kulturdepartementet Marita Ulvskog (s) lovade i
            sammanhanget att nu skulle tidigare ovända stenar i fråga om svenskarnas
            öden vändas. Dessvärre har de goda ambitionerna inte följts av
            konkreta åtgärder. Också Vänsterpartiet, tidigare Sveriges Kommunistiska
            Parti och däremellan Vänsterpartiet kommunisterna, lovade i högstämda
            ordalag att gräva i sin egen historia. Ingen torde väl vara förvånad
            över att den högtidliga retorik som hördes vid den tiden inte
            följts av minsta synligt resultat vare sig ideologiskt eller forskningsmässigt.
            Vänsterpartiets ledning är som tidigare totalt handlingsförlamad
            när det gäller partiets tidigare ideologiska ogärningar och föredrar
            att likt strutsen sticka huvudet i sanden så snart varje tänkbar
            uppgörelse med partiets ryggradslösa historia kommer på tal. Förtigandet
            av sanningen, väl illustrerad genom omskrivningar av brev där
            både de nuvarande och tidigare partiordföranden i Vänsterpartiet,
            Lars Werner, Gudrun Schyman och Lars Ohly, varit inblandade. Problemen
            med sanningen har väl skildrats i ett tv- program av redaktören
            Josefsson i programserien Uppdrag granskning i Sveriges television
            hösten 2004.
          </p>
          <p xml:id="i-69isSko5PgSpM6MGDWpmAN">
            De avrättade — och de som bara försvunnit
          </p>
          <p xml:id="i-7MrXcwaoi37mJ1WFTyQ4id">
            Journalisten Kaa Eneberg har intensivt arbetat med kartläggning
            av så många som möjligt av de avresta svenskarnas öden i Stalins
            Sovjetunionen. I boken Förnekelsens barn (2003) konstaterade hon
            att ”ännu har ingen svensk forskare tagit itu med detta 'svarta
            hål”. Hon säger: — Jag kan bara beklaga att mitt journalistiska
            arbete, som väckt stort intresse, ännu inte lockat till professionellt
            forskningsarbete. Vi nödgas konstatera att, bortsett från någon
            vetenskaplig konferens där frågan berörts, hittills har svenska
            historiker avhållit sig från att systematiskt söka klarlägga vad
            som hände.
          </p>
          <p xml:id="i-MkeToL1n58BVz39Z52yyDg">
            2005/06:Kr251
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0004.pdf"/>
          <p xml:id="i-LtZpsyC7FNbuuxdaTBy6kX">
            2005/06:Kr251
          </p>
          <p xml:id="i-AdwpRSjd5XQtYDvZU2zwBC">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna förblivit obesvarade. Vi vet i dag, fem-sex år efter
            de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            bokutgåvor. Eneberg har funnit att 33 svenskar avrättats i 1930-talets
            Stalinland — och att minst 45 fortfarande är ”bara försvunna”.
            Källan är i samtliga de 33 klarlagda fallen NKVD:s arkiv. Eneberg
            har genom studium av dessa tidigare hemliga arkiv funnit att de
            slutat sina dagar efter att ha anklagats för att vara ”sovjetfiender”.
            Det finns skäl att tro att de ovan 45 ännu försvunna svenskarna
            mött samma öde som de 33 som hittats i arkiven: De slutade i en
            massgrav med en kula i nacken, flertalet i Karelens tallbevuxna
            grusåsar åren 1937-1939. Detta, den fortsatta historiska forskningspassiviteten
            gränsande till ideologiskt överslätande eftergivenhet, kan komma
            att resultera i — eftersom åren går — inte bara att värdefull
            förstahandsinformation från fåtalet ännu kvarlevande resenärer
            eller deras barn går förlorad — utan också i något som har likheter
            med historisk skandal. Därför måste Enebergs hittills privata
            forskningsprojekt få omfattande vetenskapligt stöd, både i vårt
            land och inte minst i de sovjetiska arkiv som ännu finns tillgängliga
            eller kan komma att öppnas. En mycket angelägen forskningsuppgift
            är att klarlägga, om det är möjligt, vad som hände de svenskar
            eller anhöriga som under de aktuella åren, uppenbarligen huvudsakligen
            förgäves, sökte stöd hos Sveriges ambassad i Moskva. Finns det
            diplomater — eller andra diplomatiska skäl — som gör att det ännu
            inte anses möjligt att kartlägga vad som hände på vår beskickning
            i Moskva? 2004/05 års riksmöte beslöt att lämna denna hemställan
            utan bifall. Vi finner den därför än mer angelägen: Ytterligare
            ett år har gått, fortfarande finns diplomater som var verksamma
            vid Sveriges ambassad i Moskva i början på 1940-talet i livet
            och kan tillfrågas. Vi anser också att en officiell undersökning
            om vilka dokument som kan finnas från denna tid bör göras. Att
            vänta är att undandra historien värdefullt källmaterial, främst
            genom att ännu levande kan minnas.
          </p>
          <p xml:id="i-8nAWgkwwwWdNdAihhMoKx9">
            Breddad undersökning — med vetenskapligt stöd
          </p>
          <p xml:id="i-XidYq984SV1yvhkWmF1mEb">
            Det tycks fortfarande bara vara Kaa Eneberg som med rysk hjälp
            letar efter svenskar i den en gång så fruktade sovjetiska säkerhetstjänstens,
            NKVD, olika redovisningar. I sin senaste bok skriver hon att ”flera
            unga forskare har hört av sig och förvånats över bristen på samlad
            historieskrivning, men
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0005.pdf"/>
          <p xml:id="i-DxNe6J3ReKHHnuDPgRi1iP">
            tydligen lagt sina egna uppsatsplaner på is tills vidare. Ämnet
            är definitivt lågprioriterat.” Den historiska skandalen väntar
            bakom nästa hörn. Men inte ens tidens gång kan utplåna en annan
            tids ideologiska ogärningar. Det är värt att notera att forskningsarbeten
            utgivits i våra grannländer. I Norge utkom 2001 journalisten Morten
            Jentoft med boken De som dro östover (Gyldendal, utgivningen bekostad
            delvis av norska UD) om norska kommunisters öden på Kolahalvön.
            I Finland har åtskilliga böcker om rysslandsfarare och deras öden
            utgivits. Emigrantinstitutet i Åbo, statligt finansierat, bekostade
            2001 utgivningen av den karelska journalisten Eila Lahti-Argutinas
            andra bok om finska terroroffer (Olimme joukko vieras vaan — Vi
            var bara en skara främlingar). Dåvarande statsrådet Ulvskog talade
            våren 2001 i en riksdagsdebatt om vikten av att forskning om kommunismens
            historia nu kommer i gång även i Sverige. Bakgrunden torde bland
            annat ha varit att flera böcker av fransmannen Stéphane Courtoise,
            exempelvis Kommunismens svarta bok (svensk översättning Bokförlaget
            DN 1999 av Le livre noire du communisme, Paris 1997), då hade
            kommit ut i Sverige och väckt insikten om behovet av en granskning
            av den svenska kommunismens historia. Vetenskapsrådet fördelade
            2002 bland annat mot bakgrund av statsrådet Ulvskogs riksdagsuttalanden
            drygt nio miljoner kronor, särskilt öronmärkta, på sju vetenskapliga
            treårsprojekt för att studera ”kommunistiska regimer”. Men dessvärre
            hade bara några få kopplingar till Sverige, däribland medieforskaren
            Göran Leths studie om den svenska nyhetsförmedlingen i Sverige
            på 1930-talet, redovisat tillsammans med Ester Pollack under rubriken
            ”Varför teg den svenska pressen?” i publikationen Arbetarhistoria
            4:2001 (Arbetarrörelsens arkiv).
          </p>
          <p xml:id="i-K1rSKFcx24Z8rw2exHpPpo">
            Men ingen forskning om Kirunasvenskarna!
          </p>
          <p xml:id="i-SW3jQgPeru8H2A7EdcHxkq">
            Varför har inga grundläggande svenska forskningsprojekt kommit
            att riktas mot Kirunasvenskarnas öden? Förmodligen kan förklaringen
            finnas i historieprofessorn Arne Jarricks förklaring till hur
            han, som ledde den vetenskapliga grupp som fördelade forskningsmedel
            2002, sett på vad han benämner kampanjforskning. Han har beklagat
            att han som ”ledamot av Vetenskapsrådet hade olyckan att utses
            till ordförande för den grupp som nu fattat beslut om medelsfördelning
            — en obekväm position för en anhängare av fri och icke-ideologisk
            forskning”. Vad menas med fri och icke-ideologisk? I bästa fall
            kan förklaringen vara att forskningen ska vara vetenskaplig, fri
            och ideologiskt förutsättningslös, i värsta fall innebär den en
            omedveten begränsning av just den forskningens obundenhet som
            var syftet. Låt det år 2005 stå alldeles klart: Den ideologiska
            uppgörelsen med kommunismen och Stalinterrorn går trögt i Sverige.
            Ett exempel är hur den planerade minnesplaketten över
          </p>
          <p xml:id="i-KzfLCUAXYo4EK3E5JMASqw">
            2005/06:Kr251
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0006.pdf"/>
          <p xml:id="i-5T5T1xQEMB3wzeoLbNenFs">
            2005/06:Kr251
          </p>
          <p xml:id="i-Qk8jzawQTCZmAfcu8qfbzW">
            Rysslandsfararna som riksdagsledamöter (s) från Norrbotten ville
            ha 2001 i Kiruna inte finns uppsatt ännu. Projektet är lika dött
            som många av de svenskar som utvandrade. Kaa Eneberg som symbol
            för ett eftersatt forskningsområde i vår tid behöver vetenskapligt
            stöd, tiden går fort — och det är bråttom, bråttom. Enebergs grundläggande
            studier av dömda svenskars personakter i Ryssland har stärkt henne
            i övertygelsen om att renläriga kommunister far med osanning då
            de än i dag hävdar att deras försvunna partivänner gjort sig skyldiga
            till ett lagbrott i Sovjetunionen — underförstått att dödsdomarna
            och avrättningarna mot dem var helt i sin ordning. Har hon rätt
            eller fel? Det måste klarläggas nu!
          </p>
          <p xml:id="i-T2Mq4M5dhBWDdjneHpcvRQ">
            Forskningens sanningssträvanden
          </p>
          <p xml:id="i-4YHrVqE2jGhTwid7g8T2gc">
            Historieforskningen får inte och behöver inte väja för sanningen.
            Vänsterpartiets roll i sammanhanget är värd ett särskilt studium
            — och forskningsklarlägganden. Partiet och dess föregångare har
            enligt Eneberg ”inte visat minsta intresse för att hjälpa till
            att belysa detta sorgliga kapitel i svensk historia”. Varför?
            Varför vill eller orkar det enligt egen uppfattning så demokratiskt
            trovärdiga Vänsterpartiet inte ifrågasätta den gamla lojaliteten
            med centrala direktiv? Det intressanta är ju att tystnaden till
            trots har partiet hjälpt några partivänner, som drabbades av Stalins
            terror att komma tillbaka till Sverige, dock har det inte i något
            känt fall gällt utresta Kirunasvenskar. Liken i garderoben finns
            kvar. Inom den socialdemokratiska arbetarrörelsen har det också
            varit svårt att väcka frågan om forskning om vad som hände de
            ideologiska emigranterna till Sovjetunionen. Som framgick av Anna-Lena
            Lodenius bok Tvåfrontskrig (Hjalmarson och Högberg, Stockholm
            2002) är den fackliga rörelsens udd i dag riktad mot nynazisterna,
            inte som tidigare mot både nazister och kommunister. En intressant
            utrikespolitisk aspekt gäller Sveriges förhållande till Sovjetunionen,
            i dag Ryssland. Har eftergivenhet mot den förr så militärt mäktige
            grannen kommit att påverka också svensk historieforskning? Eneberg
            har antytt att anhöriga till svenskar i Sovjetunionen har, oftast
            förgäves, vädjat om hjälp hos politiker av olika schatteringar.
            Även icke- socialistiska statsråd har tillrått efterlevande släktingar
            att inte störa pågående dialog med Kreml. Ofta har sökandet efter
            den 1945 i Budapest av Sovjetarmén bortförde svenske diplomaten
            Raoul Wallenberg använts som förevändning att inte göra någonting.
            Detta måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande? Professor Gunnar Richardson
            i Skara, tidigare riksdagsledamot (fp), har på ett förtjänstfullt
            sätt tagit sig an uppgiften att belysa detta ifråga om svensk
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0007.pdf"/>
          <p xml:id="i-NKLj333ku3nRGnVq2GTTvs">
            eftergiftspolitik gentemot Nazityskland. Men fanns samma attityd,
            och kanske under mycket längre tid, gentemot Stalins Sovjetunionen
            och därefter? Att diskutera ödet för svenskar, som frivilligt
            eller under tvång blivit sovjetiska medborgare, skulle kunna komplicera
            den diplomatiska diskussionen. Det resonemanget förekom ända in
            på 1990-talet. Det politiska samförståndet om att inte irritera
            ryssarna bestod mycket länge. Var finns mer material om Sverigeemigranterna
            till Sovjet att hämta? Lars Björlin, verksam vid Södertörns högskola,
            konstaterar att det saknas så kallad grundforskning att utgå från.
            Ett projekt, som kan få betydelse för Sverige, är den bearbetning
            av den internationella partiorganisationen Kominterns arkiv (officiellt
            benämnt Ryska statens arkiv för social och politisk historia)
            som den amerikanske forskaren John Heynes arbetar med. Sverige
            deltar här via Riksarkivet. Av intresse för oss är de 1 300 svenskar
            som finns i dessa arkiv som aktiva i den kommunistiska rörelsen.
            Enligt Björlin är det inte endast kommunisters namn som finns
            upptecknade.
          </p>
          <p xml:id="i-Aq71Umdy8TYRAX9ej9nYZT">
            Mycket material i Ryssland idag
          </p>
          <p xml:id="i-DwubphoSi1ExdNE2HKrRb2">
            I Ryssland trycks numera oräkneliga dokument över dömda och arkebuserade
            människor under terroråren 1937-1938. Under 2003 gavs bland annat
            ut en 600 sidor tjock bok om 13 000 offer enbart i Karelen — där,
            det bör påpekas, också de flesta svenskarna mördades. I boken
            Pominaljnije Spiskij Karelij 1937-1938 (Listor över avlidna i
            Karelen, Petrozavodsk 2002) har forskaren Jurij Dmitrijev, Petrozavodsk,
            sammanställt mycket material, av mördande karaktär. Det märkliga
            är att denna forskning bekostats med offentliga medel i dagens
            Ryssland. De öden som svenskar, som av ideologiska skäl emigrerade
            på 1920- och 30-talen till Sovjetunionen, gick till mötes utgör
            en del av vår okända historia. De finns inte i våra historieböcker
            — dessa många hundra, kanske tusen svenska arbetare som sökte
            lyckan österut. Men visst finns mycket forskningsmaterial att
            arbeta med, inte minst personliga som arkivchefen Carl-Uno Hannu
            i Luleå gjorde på 1970-talet med återvända svenskar, intervjuer
            som stannat i arkiven. Berättelserna om dessa svenska arbetares
            öden i Sovjetunionen, skriver Kaa Eneberg, har begränsat sig till
            någras personliga vittnesbörd. Kritik av sovjetsystemet har av
            kommunistpartiet uppfattats som propagandistisk och lögnaktig.
          </p>
          <p xml:id="i-D6ay4Qh2VBPDWv4k2D7quL">
            2005/06:Kr251
          </p>
          <pb facs="riksdagen-motions-pdf/data/200506/mot_200506_Kr_251/mot_200506_Kr_251-0008.pdf"/>
          <p xml:id="i-97Agn7MVYHFmmqVsJgoT5Y">
            2005/06:Kr251
          </p>
          <p xml:id="i-A8WFhsJbWFqkg4t83YGf2e">
            Begreppet Kirunasvenskarnas ursprung
          </p>
          <p xml:id="i-85u9zBp681GBhgrqoAvzo1">
            Varifrån kommer begreppet Kirunasvenskarna? Svaret är en UD-dossier.
            Det är emellertid ett vilseledande samlingsbegrepp för den svenska
            arbetaremigrationen till Stalins Sovjetunionen. De flesta kom
            visserligen från Norrbotten, ”men en mer systematisk inventering
            än den jag själv är kapabel till” — skriver” Eneberg — skulle
            redovisa stora grupper även från andra industriområden än malmfälten”.
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverksområdena kring Sundsvall som
            Njurunda och från Hallstavik norr om Norrtälje. Den historiska
            forskningsuppgiften är stor, källorna många, möjligheterna närmast
            obegränsade — men det behövs stöd och ledning och beprövade vetenskapliga
            forskningsmetoder. Och det är bråttom, bråttom!
          </p>
          <p xml:id="i-F1nM2bsHTaRSnXNDXL9hb9" type="date">
            Stockholm den 29 september 2005
          </p>
          <p type="signatureBlock" id="i-F6A88TFMZe1eJZqZ4gPUv6">
            Gunnar Andrén (fp) Anna Grönlund Krantz (fp)
          </p>
        </div>
      </div>
    </body>
  </text>
</TEI>
