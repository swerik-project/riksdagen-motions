<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00670">
  <teiHeader>
    <fileDesc>
      <titleStmt>
        <title>Modernisera folkhälsopolitiken och tydliggöra ansvar</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Modernisera folkhälsopolitiken och tydliggöra ansvar</title>
          <idno type="rdwebb">H102So670</idno>
          <rs type="number">So670</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So670/text</ref>
          <ref type="dokument_url_html">http://data.riksdagen.se/dokument/H102So670</ref>
          <ref type="dokumentstatus_url_xml">http://data.riksdagen.se/dokumentstatus/H102So670</ref>
          <ref type="doc">http://data.riksdagen.se/fil/1E057021-0C1A-437F-8DF9-58711895DBE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-57GwrysVVe1dxvLEZgbqPU" type="signed"/>
        <correspContext corresp="i-57GwrysVVe1dxvLEZgbqPU">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-7dgcScSYyzJxMvMPPYB6R1" type="numbering">
          <date when="2013-10-08"/>
        </correspAction>
        <correspAction xml:id="i-58h7KhcctCW5xvkpF8Hb8v" type="submission">
          <date when="2013-10-04"/>
        </correspAction>
        <correspAction xml:id="i-32sZiatAhcLirX3Wof2LGY" type="transfer">
          <date when="2013-10-03"/>
        </correspAction>
        <correspAction xml:id="i-KV2pYz9jHuNSS9yf465WY5" type="assigned"/>
        <correspContext corresp="i-KV2pYz9jHuNSS9yf465WY5">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Mtmmg1piufFqHS8ijV1xaG">
            Förslag till riksdagsbeslut
          </head>
          <list style="ol">
            <item xml:id="i-4D4CpPF2YerFkAdVsQxyFh">
              Riksdagen tillkännager för regeringen som sin mening vad som
              anförs i motionen om att ta fram en svensk folkhälsolag som moderniserar
              folkhälsoarbetet och tydliggör ansvar.
            </item>
            <item xml:id="i-MdT59jrH3XVHUEajub5XCv">
              Riksdagen tillkännager för regeringen som sin mening vad som
              anförs i motionen om att tillsätta en nationell kommission för
              jämlik hälsa som tar fram förslag på åtgärder.
            </item>
            <item xml:id="i-GRFDFJR5C9JxMSLbREsJFx">
              Riksdagen tillkännager för regeringen som sin mening vad som
              anförs i motionen om ny strategi för folkhälsopolitiken som tydliggör
              mål och på vilket sätt de ska följas upp och vem som ansvarar
              för vad.
            </item>
            <item xml:id="i-A9p3tmx7gkToAuviEiKKYb">
              Riksdagen tillkännager för regeringen som sin mening vad som
              anförs i motionen om ökad samverkan mellan myndigheter och inom
              politiken för att löpande lyfta fram och driva frågor om social
              hållbar utveckling och minskade skillnader i hälsa.
            </item>
          </list>
        </div>
        <div type="motContent">
          <head xml:id="i-LmJqECDsXMKsorveqKPpRW" type="h1">
            Rätten till en god folkhälsa
          </head>
          <p xml:id="i-8M3Cs83LrsDcckR79rPQhC">
            Hälsa är en grundläggande mänsklig rättighet som är beskriven
            i många internationella dokument.
          </p>
          <p xml:id="i-LfAHx1AHjkZkVdM6Sb7kfa">
            Sverige har genom undertecknandet av olika konventioner förbundit
            sig att skapa en god folkhälsoutveckling genom att förbättra befolkningens
            livsvillkor. Rättsperspektivet på folkhälsoutvecklingen behöver
            förstärkas och kunskapen om medborgarnas rätt till förbättrade
            förutsättningar för att öka sin hälsa måste utvecklas.
          </p>
          <p xml:id="i-7HKChrQBobfrxyLeuEbDVL">
            Rätten till en god folkhälsa har fastställts ett flertal gånger
            av världssamfundet. Sverige har ratificerat dessa stadgar och
            konventioner. I FN:s allmänna förklaring om de mänskliga rättigheterna
            från 1948 slår artikel 25 fast att alla har rätt till en levnadsstandard
            tillräcklig för den egna och familjens hälsa och välbefinnande.
            Denna rättighet förstärktes ytterligare 1966 då konventionsstaterna
            förband sig till att främja hälsan genom att arbeta för ständigt
            förbättrade levnadsvillkor. Konventionsstaterna beslutade också
            att prioritera förebyggande arbete för att begränsa ohälsan (Konventionen
            om ekonomiska, sociala och kulturella rättigheter, 1966, artikel
            11 och 12). Var och en har också rätt att komma i åtnjutande av
            alla åtgärder som kan bidra till att ge honom eller henne bästa
            möjliga hälsotillstånd (Europeisk social stadga, 1961, reviderad
            1996, artikel 11).
          </p>
          <p xml:id="i-41om7LFhh37kQj6tTFGQCG">
            Sverige har således förbundit sig att skapa en god folkhälsoutveckling
            genom att förbättra befolkningens livsvillkor. Det är dags att
            visa politisk handlingsstyrka på nationell nivå och ta ansvar
            för dessa löften! 1
          </p>
          <p xml:id="i-BEhpX8Uax3Cdj76j7kekLf">
            Miljöpartiet instämmer att det är hög tid att ta ansvar och lyfter
            i denna motion fram ett antal förslag som bidrar till det.
          </p>
          <p xml:id="i-TDDMsVJKKNaz1MbzPMrgLs">
            God hälsa innebär att ha kraft och energi för att klara vardagens
            behov. En god hälsa ger frihet att välja och förmåga att leva
            självständigt. Varje individ har ett stort ansvar för sin egen
            hälsa och inflytande över sitt eget liv, men detta ansvar kan
            inte bara begränsas till en enskild människa. Förutsättningarna
            för att träffa fria val begränsas av samhälleliga skillnader i
            resurser och resultat. Vi kan nästan aldrig göra val utan att
            det sker i ett visst sammanhang eller situation som påverkar valet,
            och som vi som individer ofta har begränsad kontroll över.
          </p>
          <head xml:id="i-UtFaie7ArKvnZQCjLcABtv" type="h1">
            Folkhälsa en del av social hållbarhet
          </head>
          <p xml:id="i-Lrobho4jE2YkhRRXjAWe1e">
            Det genomsnittliga hälsoläget i Sverige blir allt bättre, men
            trots förbättringen ökar hälsoskillnaderna mellan grupper i samhället:
            Risken att drabbas av och dö i hjärt-kärlsjukdomar påverkas allt
            mer av sociala faktorer som boende och utbildningsnivå. Ny forskning
            visar att det är mer än dubbelt så vanligt med hjärt-kärlsjukdom
            och tre gånger så vanligt med diabetes bland de som bor i ekonomiskt
            mindre välbeställda områden. 2
          </p>
          <p xml:id="i-4Emm5hbFgWWoJTgg3sofwB">
            Befolkningens hälsoutveckling (folkhälsa) har grundläggande betydelse
            för samhällsutvecklingen och påverkar också direkt behoven av
            hälso- och sjukvård.
          </p>
          <p xml:id="i-UuQpm6t8eUCw5XwLc4KKYG">
            De ökande skillnaderna i hälsa är en stor utmaning som inte kan
            mötas genom att enbart lägga fokus på den enskilda individens
            ansvar för sin egen hälsa som alliansregeringen nu gör. Det behövs
            mer strukturella insatser som förbättrar de faktorer i samhället
            (indikatorer) som är hälsofrämjande och som påverkar människors
            livsvillkor och möjligheter. Det behövs en moderniserad folkhälsopolitik
            som bygger på kunskap inom folkhälsoforskningen och som bidrar
            till ett långsiktigt hållbart samhälle både socialt, ekologiskt
            och ekonomiskt.
          </p>
          <p xml:id="i-WqgnXBvZa4qLKboA1tJTVp">
            Att främja hälsa är ett sätt att utveckla samhället mot långsiktig
            hållbarhet. Begreppet hälsa utgår från den enskilda individen
            och handlar om ett samspel mellan människan själv och det omgivande
            samhället. Begreppet folkhälsa är ett uttryck för befolkningens
            samlade hälsa och beskriver både hur hälsa fördelas mellan olika
            grupper och den totala nivån på befolkningens hälsoläge. Folkhälsa
            har en tydlig koppling till både miljöfrågor och fördelningspolitik.
          </p>
          <p xml:id="i-5TKR12u26ZERmp6Ei3DSBu">
            Begreppet Hållbar utveckling fick spridning i samband med FN-rapporten
            Vår gemensamma framtid (1987), kallad Brundtlandrapporten. Den
            definierar hållbar utveckling som en utveckling som något som
            tillgodoser dagens behov utan att äventyra kommande generationers
            möjligheter att tillgodose sina behov.
          </p>
          <p xml:id="i-YXVJs2Nf73fmNKwUCq7F2n">
            Hållbar utveckling består av tre delar:
          </p>
          <list style="ul">
            <item xml:id="i-PmNQz4jWfBusYgBLM2uMRH">
              Ekologisk hållbarhet, som handlar om att långsiktigt bevara vattnens,
              jordens och ekosystemens produktionsförmåga och att minska påverkan
              på naturen och människans hälsa till vad de klarar av.
            </item>
            <item xml:id="i-4JuH7yawBU7TDdEifRB5Jf">
              Social hållbarhet, som handlar om att bygga ett långsiktigt stabilt
              och dynamiskt samhälle där grundläggande mänskliga behov uppfylls.
            </item>
            <item xml:id="i-JPcD7y5VRTjLLH47pWpdLB">
              Ekonomisk hållbarhet, som handlar om att hushålla med mänskliga
              och materiella resurser på lång sikt.
            </item>
          </list>
          <p xml:id="i-PAzZCUzx9MVDsD3t3mFqJP">
            Dessa delar är samtliga ömsesidigt beroende av varandra. För
            att uppnå social hållbarhet krävs en god miljö och ekonomiska
            förutsättningar. Samhällsekonomin, klimatet och miljön påverkas
            i sin tur av att människor mår bra, är delaktiga och har kunskap
            och resurser att göra hållbara livsval. De globala, nationella,
            regionala och lokala skillnader som finns när det gäller hälsans
            sociala bestämningsfaktorer och som uttrycks i Marmotrapporten
            (se avsnitt om WHO) är därför ett hot mot den hållbara utvecklingen.
          </p>
          <p xml:id="i-J7ai6FjSZaMM7xfz3EPPMb">
            Folkhälsovetenskapen studerar hälsotillståndet och dess förändringar
            och fördelning i befolkningen och de faktorer som inverkar samt
            hur man påverkar hälsoutvecklingen och klyftorna i hälsa mellan
            olika grupper i samhället. 3
          </p>
          <p xml:id="i-E8jEvKMTEstPgoKXEQCUMv">
            Det är ett tvärvetenskapligt område som tittar på samhällsstrukturens,
            arbetslivets, miljöns och vårdsystemets betydelse för befolkningens
            hälsa liksom hälso- och sjukvårdens effektivitet. Dessa kunskaper
            behöver tydligare påverka politiska åtgärder om vi ska nå ett
            socialt hållbart samhälle.
          </p>
          <p xml:id="i-2kFMnqSiGupsyA7zNUExLp">
            Begreppet socialt kapital är något som förekommer i det moderna,
            vetenskapliga folkhälsoarbetet. Socialt kapital kan till exempel
            bestå av frivilligt engagemang och ömsesidigt förtroende mellan
            människor, något som kan ta sig uttryck i ett starkt frivilligt
            organisationsliv. Detta i sin tur skapar ekonomisk utveckling.
          </p>
          <p xml:id="i-LADGdUA9YmW8gxyFhVYqDS">
            När socialt kapital minskar dramatiskt, påverkar det inte bara
            tillväxten i ett samhälle utan även brottsligheten, sjukdomars
            utbredning, social utslagning och skolornas möjlighet att fungera.
            (Robert Putnamn Den fungerande demokratin ).
          </p>
          <p xml:id="i-49PoGMv9YYYDVM56AKD2dU">
            För att förebygga framtida social och ekonomisk marginalisering
            kan utökade satsningar under de tidiga uppväxtåren göra stor skillnad.
            Detta låter sig göras genom konceptet med en social investeringsfond.
            En social investering är en ekonomisk investering som görs i syfte
            att lösa framtida samhällsutmaningar. Miljöpartiet anser att en
            statlig social investeringsfond bör upprättas som kommuner och
            landsting kan söka medel ur (så kallade SIV-pengar). Syftet med
            att fondera pengar och specifikt anslå dem för sociala insatser
            är att garantera att medel för dessa insatser finns tillgängliga
            oavsett konjunktur och politisk majoritet. Detta bidrar till att
            skapa den uthållighet och de långsiktiga förutsättningar som krävs
            för att komma till bukt med vissa svårlösta samhällsproblem.
          </p>
          <p xml:id="i-Db1RJYFuaUnM8GyiQXixgY">
            Se vidare motion 2013/14:Fi259 Sociala investeringar.
          </p>
          <head xml:id="i-Fqn88aUyUxA1KoQCNF1AMw" type="h1">
            Större skillnader i livslängd mellan utbildningsgrupper än mellan
            könen
          </head>
          <p xml:id="i-MrZTfG8jHX9ubbGhBqfexs">
            Medellivslängden i Sverige har länge ökat. År 2010 var medellivslängden
            83,5 år för kvinnor och 79,5 år för män. Den återstående medellivslängden
            vid 65 års ålder var för kvinnor 21,1 år och för män 18,2 år.
            De senaste decennierna har skillnaderna i medellivslängd minskat
            mellan könen; mäns medellivslängd har ökat mer än kvinnors (Statistiska
            centralbyrån, 2011a). Det har dock blivit större skillnader i
            livslängd mellan utbildningsgrupper än mellan könen.
          </p>
          <p xml:id="i-CUXFcTNLiya6BASGAjk7sM">
            Kvinnor lever alltså längre än män, men skillnaderna i livslängd
            är större mellan personer med för- respektive eftergymnasial utbildning
            än mellan könen. De med kortast utbildning har minst chans att
            få uppleva sin 65-årsdag. 4
          </p>
          <p xml:id="i-ddg58gA82vEzMJy31xPYa">
            År 1986 förväntades en 30-årig kvinna med lång utbildning leva
            två år längre än en kvinna i samma ålder med kort utbildning.
            År 2010 hade denna skillnad ökat till 4,5 år. För män med lång
            respektive kort utbildning var skillnaden 1986 3,4 år. År 2010
            var skillnaden nästan fem år (Statistiska centralbyrån).
          </p>
          <p xml:id="i-TjayoaGWkzT3Let5AiwaVb">
            Samtidigt som kvinnor lever längre är de dock mer sjukskrivna
            än män och skillnaden ökar. Sedan 2010 har skillnaderna mellan
            könen vad gäller sjukpenningtalet ökat. I juli 2013 var kvinnors
            sjukpenningtal 77 procent högre än mäns. Som minst var skillnaden
            i maj 2010 då kvinnors sjukpenningtal var 54 procent högre än
            mäns. Kvinnor har ett sjukpenningtal på 10,38 dagar jämfört med
            män som har 5,86 dagar. För kvinnor har det ökat med 1,06 dagar
            sedan juli 2012 och för män med 0,47 dagar. 5
          </p>
          <p xml:id="i-DvzJ7V5rJrPUm3u1hFxb6w">
            Den vanligaste orsaken till långa sjukskrivningar är psykiatriska
            diagnoser.
          </p>
          <p xml:id="i-To66B4MWEJb5vhh92Tq1Bb">
            Psykisk ohälsa är ett stort problem, varje år dör fler på grund
            av självmord än som dödas i trafiken. 70 procent av alla självmord
            begås av män. Det finns en tydlig skillnad mellan kvinnor och
            män i statistiken. År 2010 var det 411 kvinnor som tog sitt liv,
            vilket motsvarar ett självmordstal på 10,4 fall per 100 000 kvinnor
            15 år och äldre. År 2010 var det mer än dubbelt så många män som
            begick självmord, 1 031. En oroande trend är den ökande psykiska
            ohälsan hos unga tjejer.
          </p>
          <p xml:id="i-7HwUBhL8i66whQWCdGNXRP">
            Att vi ser ökande skillnader i hälsa och livslängd är ett problem
            för samhällsutvecklingen. Ojämlikhet i hälsa går att undvika,
            eftersom den har sin grund i de förhållanden under vilka människor
            växer upp, lever, arbetar och åldras och de system som tillämpas
            för att hantera sjukdomar.
          </p>
          <p xml:id="i-HKAcAtPzU3N1XpRbNPAESu">
            De villkor under vilka människor lever och dör påverkas i sin
            tur av politiska, sociala och ekonomiska krafter. Den sociala
            och ekonomiska politiken har därför avgörande betydelse för om
            ett barn ska kunna växa upp och utvecklas till sin fulla potential
            och uppnå en hög livskvalitet, eller om dess utveckling kommer
            att hämmas.
          </p>
          <head xml:id="i-J28iBnTrXUQwhjJVo9hB9m" type="h1">
            FN – WHO uppmaning om folkhälsoarbete
          </head>
          <p xml:id="i-DkQrnPY2VrHJvjk5cK4BWs">
            Världshälsoorganisationen, WHO, ett av FN:s fackorgan antog 2009
            en resolution som ställde sig bakom Marmotkommissionens rapport
            Closing the Gap in a Generation. I rapporten hävdas bland annat:
            Social orättvisa dödar människor i överväldigande omfattning.
            Rapporten påvisade enorma skillnader i hälsa mellan människor
            i olika delar av världen. Även inom länder, som Sverige, finns
            betydande skillnader. Det är ett etiskt imperativ för regeringar
            att göra något åt detta, hävdade WHO-kommissionen.
          </p>
          <p xml:id="i-5qxztw1ZZtheLFRkH8q9Xt">
            WHO ger tre övergripande rekommendationerna (och strategiska
            områden)
          </p>
          <list style="ol">
            <item xml:id="i-ThGeiQLhGHJUQe6f3WhvbK">
              Förbättra vardagslivets villkor – De strategiska områden som
              lyfts fram är jämlikhet från livets början, stödjande miljöer
              och friska människor, rättvis sysselsättning och det goda arbetet,
              sociala skyddsnät under hela livet, hälso- och sjukvård för alla.
            </item>
            <item xml:id="i-Ckvgs73wAfdrpi1nHWEof3">
              Motverka den orättvisa fördelningen av makt, pengar och resurser
              – De strategiska områden som lyfts fram är jämlikhet i hälsa i
              all politik genom alla system och program, marknadens ansvar,
              jämställdhet mellan könen, ökat politiskt inflytande, god styrning
              av det globala samhället.
            </item>
            <item xml:id="i-8VUKbZ3SGEZkbsAQVFinUC">
              Mät och förstå problemet och bedöm effekterna av olika åtgärder
              – De strategiska områden som lyfts fram är löpande uppföljning,
              forskning och utbildning gällande de sociala bestämningsfaktorerna
              för hälsa.
            </item>
          </list>
          <p xml:id="i-765gjJTtAUqsSUmFocAnco">
            År 2009 antog WHO också en resolution om klimatförändringar och
            hälsa. The resolution included a work plan to scale up WHOs technical
            assistance to countries to assess and address the implications
            of climate change for health and health systems. Där uppmanas
            medlemsstaterna att identifiera strategier och åtgärder för att
            skydda människors hälsa, särskilt för de mest utsatta grupperna.
            Vidare sägs att medlemsstaterna ska utveckla verktyg, för vägledning,
            information och utbildning samt öka medvetenheten i syfte att
            skydda hälsan från klimatförändringarna på nationell och regional
            nivå. Men det har inte heller resulterat i några initiativ eller
            åtgärder av alliansregeringen. Klimatfrågans påverkan på hälsa
            lyftes inte ens upp som ett område i den senaste folkhälsoskrivelsen
            till riksdagen. 6
          </p>
          <p xml:id="i-LXiaBwbvk1D7kjf82Brk1Z">
            WHO har alltså ställt upp målet att utjämna hälsoklyftorna inom
            en generation genom att påverka hälsans sociala bestämningsfaktorer,
            framför allt ojämlikhet i makt, inflytande och människors levnadsförhållanden.
            Detta förtydligas ytterligare i ett policyramverk, "Health 2020",
            som antogs av WHO:s Europakommitté i september 2012, där jämlik
            hälsa ses ur ett rättighetsperspektiv och nödvändigheten av sektorsövergripande
            insatser betonas.
          </p>
          <p xml:id="i-6i2D1YK8Ue2fSUsHfJi4su">
            Sverige har undertecknat ramverket men något tydligt strukturerat
            arbete på nationell nivå utifrån dessa principer är svårt att
            finna i alliansregeringens folkhälsopolitik. I Sverige har dock
            olika regioner och kommuner samverkan inom SKL:s projekt Samling
            för hållbar utveckling, som på ett intressant sätt vidareutvecklat
            folkhälsoarbetet för ökad jämlikhet i hälsa. Exempel på andra
            lokala initiativ är Malmökommissionen som tagit fram ett kunskapsbaserat
            åtgärdsprogram Malmös väg mot en hållbar framtid 7 och Östgötakommissionen
            som tillsatts av regionförbundet Östsam 8 .
          </p>
          <head xml:id="i-GAwNVr2GRw6L5pNEkR5b6T" type="h1">
            Förnya svensk folkhälsopolitik med hjälp av en folkhälsolag
          </head>
          <p xml:id="i-Kiq1v3cXbHBYcHqtAGvcG9">
            Effektivt hälsofrämjande arbete och förebyggande av sjukdomar
            kräver gemensamma ansträngningar på bred front från samtliga samhällssektorer,
            inte enbart hälsosektorn. Åtgärder krävs från politiska beslutsfattare,
            vårdgivare, kommuner, företagssektorn, icke-statliga organisationer
            och medier med flera.
          </p>
          <p xml:id="i-C36TayEtYY9QscXC1C8WUH">
            Det övergripande målet som riksdagen antog 2003 lyder: Skapa
            samhälleliga förutsättningar för en god hälsa på lika villkor
            för hela befolkningen.
          </p>
          <p xml:id="i-2B6tHQjAhjT4XFoYqtM19n">
            Trots det målet har skillnaderna i hälsa ökat. Därför behövs
            nya sätt att arbeta tillsammans för ökad jämlikhet och förbättrad
            samhällsstyrning för hälsa, med fokus på de miljömässiga, sociala
            och ekonomiska faktorer som påverkar hälsan.
          </p>
          <p xml:id="i-U3gdohG2KH4yLBE6ooWLv6">
            Vi står inför stora utmaningar när det gäller att hantera effekterna
            av den ökande ojämlikheten i hälsa. Det kan handla om den generella
            utarmningen av landsbygden, ökad bostadssegregation i storstäderna,
            uppkomsten av otrygga miljöer, social oro och konflikter samt
            ett klimat där förtroende och tillit för demokratin vacklar.
          </p>
          <p xml:id="i-M92RmGP5utQHECiHvoQEbx">
            I flera nordiska länder är folkhälsoarbetet lagstadgat men inte
            i Sverige. År 2012 antog Norge en ny folkhälsolag God hälsa allas
            ansvar. Den bygger på ett brett folkhälsovetenskapligt synsätt.
            Finland och Danmark har sedan länge haft folkhälsolagar.
          </p>
          <p xml:id="i-FtdVvm7FQm927UjWmVJ5hQ">
            Finland reviderade sin lag och slog ihop folkhälsolagen från
            1970-talets början med hälso- sjukvårdslagen som trädde i kraft
            den 1 maj 2011. Syftet var att förnya folkhälsoarbetet samt tydliggöra
            uppgifterna. Befolkningens hälsa och välfärd ska enligt lag följas
            upp och årligen rapporteras till kommunfullmäktige.
          </p>
          <p xml:id="i-2kopkoG1EbeX9maBxAFpbf">
            Det är dock tydligt att länderna i Norden är mer olika än vad
            man kan tro, vilket bland andra professor Signhild Vallgårda har
            beskrivit. I Danmark, Norge och Finland ger lagstiftning kring
            (folk)hälsoarbetet helt andra möjligheter än vad som finns i Sverige.
            Trots de nordiska ländernas breda syn på hälsobegreppet så är
            det framförallt i Finland och Norge som man verkligen behandlar
            frågan sektorsövergripande. Danmark har en hälsolagstiftning som
            förvisso tydligt fördelar ansvaret för hälsofrågor mellan regionen
            och kommunen men kopplingen till sjukvården och medicinen är alltjämt
            stark. Att man ser på folkhälsa som en välfärdsfråga blir tydligt
            i Norge, där den nya folkhälsolagstiftningen kopplas samman med
            både hälsolagstiftning och lagstiftning kring samhällsplanering
            och byggande. Det borde vi göra i Sverige också. Sverige borde
            låta sig inspireras av den norska lagstiftningen för att modernisera
            folkhälsoarbetet.
          </p>
          <p xml:id="i-5ENfe68X952KcyMkYkqBDu">
            Kommuner, landsting och regioner bär ett stort ansvar för flera
            av de verksamheter som påverkar människors livsvillkor och levnadsvanor,
            bland annat hälso- och sjukvård, förskola och skola, individ och
            familjeomsorg, fysiska planering av till exempel bostadsområden
            och kultur- och fritidsverksamhet. Även om kommuner och landsting
            eller regioner inom sina respektive geografiska områden är naturliga
            initiativtagare till samarbeten på lokal och regional nivå tillsammans
            med näringsliv, idéburen sektor, forskning eller statliga myndigheter
            så haltar det om inte nationella nivån drar åt samma håll.
          </p>
          <p xml:id="i-L8bW5AcYNnRjBguigYNUoU">
            Samarbete behövs för att minska skillnaderna i hälsa. På den
            nationella statliga nivån påverkar lagstiftning, riktlinjer, handlingsplaner,
            ersättningssystem, forskning, statliga satsningar, statistik,
            statliga myndigheters verksamheter samt strategiska politikområden
            den lokala och regionala nivån vad gäller spelregler och handlingsutrymme.
          </p>
          <p xml:id="i-AN4xAdfwqMTLmNHqjL5CyJ">
            Den nationella, regionala och lokala nivån påverkas dessutom
            av en europeisk och global agenda där bland annat EU och WHO är
            strategiskt viktiga aktörer.
          </p>
          <p xml:id="i-E3Qopws47PhZQtHsz4FiHZ">
            Vi behöver en ny strategi för folkhälsopolitiken som tydliggör
            mål och på vilket sätt de ska följas upp och vem som ansvarar
            för vad. Det räcker inte att riksdag och myndigheter sätter mål.
            Målen måste förankras i det civila samhället. Det gäller organisationer,
            volontärer, fackföreningar, näringslivet och arbetsgivare inom
            både den offentliga och privata sektorn.
          </p>
          <p xml:id="i-BGhG3Bo8R2YpgCLqKWCCrB">
            Det är en brist för det strategiska arbetet att lagstiftning
            om vem som ansvarar för vad på nationell nivå respektive i landsting,
            regioner, regionalförbund och kommuner saknas i Sverige. Hälso-
            och sjukvårdslagen säger dock att landstingen ska arbeta preventivt
            och bedriva folkhälsoforskning, men i övrigt är det tunt.
          </p>
          <p xml:id="i-MyogGr3PsgMtgmtnRR2n1r">
            Det nu är drygt 10 år sedan Sverige antog det övergripande målet
            för folkhälsoarbete. 9 I det beslutet angavs att ett folkhälsoperspektiv
            ska genomsyra samtliga politikområden och att ansvaret för folkhälsoarbetet
            inte enbart bör ligga på de myndigheter, och organisationer som
            har ett uttalat ansvar för folkhälsofrågor. 10 Men något förtydligande
            om vem som har ansvar i lag gjordes inte. I regeringens proposition
            2002/03:35 Mål för folkhälsan bilaga 3 fanns dock förslag på ansvarsfördelning
            mellan olika myndigheter, men det kom aldrig att genomföras.
          </p>
          <p xml:id="i-29nQ33ZYhQ17j83c28WJjs">
            Trots att det övergripande målet och de elva målområdena återfinnes
            även i prop. 2007/08:110 En förnyad folkhälsopolitik så har inte
            folkhälsoperspektiv kommit att genomsyra politiken och det strukturella
            arbetet utan mer fokus har lagts på individen och dess levnadsvanor.
          </p>
          <p xml:id="i-QScm5vWAMZum4f8HGRNx7g">
            Statskontoret har utvärderat uppföljningssystemet för den nationella
            folkhälsopolitiken. 11
          </p>
          <p xml:id="i-LLjLcsayga632agnZDwr1a">
            De föreslår att det övergripande målet kompletteras med nya avgränsade
            och uppföljningsbara delmål liksom att antalet indikatorer och
            bestämningsfaktorer ses över. Statskontoret har vidare pekat på
            vikten av bra folkhälsopolitisk rapportering. Vi delar uppfattningen
            om att komplettera med nya delmål och att det behövs en bättre
            rapportering av Folkhälsodata. Det är viktigt att de uppgifterna
            kan användas både lokalt och nationellt och att de möjliggör jämförelser
            mellan olika grupper.
          </p>
          <p xml:id="i-8hURFgYBohTP46gXa7sdLH">
            Det bör också prövas om nya områden ska läggas till, till exempel
            läkemedelsberoende under målområde 11 som handlar om hur bruket
            av beroendeframkallande medel liksom spelberoende påverkar hälsan.
            Ett helt nytt målområde våld i nära relationer bör läggas till
            då det är ett stort folkhälsoproblem.
          </p>
          <p xml:id="i-Jfovanw81JJGX9Sr6qGDD5">
            Bristen på lag i Sverige gör att även om många kommuner jobbar
            mycket aktivt med folkhälsofrågor kan andra prioritera bort strategiskt
            folkhälsoarbete trots att det är en investering för framtiden
            som gynnar samhället som helhet. Och även om kommunerna inte direkt
            kan se intäkterna från de investeringarna så kan det bli mindre
            kostnader i både sjukvård och socialtjänst på sikt.
          </p>
          <p xml:id="i-9y8C25MF5THDvc8mmUH9rR">
            En statlig utredning Hälsa på lika villkor – nationella mål för
            folkhälsan – SOU 2000:91 – lade fram förslag på folkhälsolag även
            i Sverige, men det kom aldrig att realiseras av regeringen.
          </p>
          <p xml:id="i-DpeGZo92yRUQHS42LCZ9yb">
            Många som jobbar med folkhälsoarbete på lokalnivå berättar om
            upplevelse av omtag gång på gång. Eller som en person uttryckte
            det: Hur länge måste vi upprepa och förstärka vikten av politiskt
            ansvar, styrning och ledning, långsiktighet, hållbarhet, helhetsperspektiv
            och sektorsövergripande ansvar? Det tar så mycket tid, så mycket
            kraft, att försvara och förklara vad folkhälsoarbete handlar om,
            nu borde hela Sverige vara med på banan. (Folkhälsomagasinet 1/2013)
          </p>
          <p xml:id="i-VG7D6kLYJurpqm7LyhsJBU">
            Sverige kan ta lärdom av Norge. Där infördes 2010 Lag om Folkhälsoarbetes
            organisering för fylkeskommuner och kommuner samt Samhandlingsloven
            2012-09-13. Den upprättar en tydlig prioriteringskedja av åtgärder
            där preventionen betonas. Staten öronmärker pengar för att stödja
            den evidensbaserade lokala preventionen. Norsk Folkhelseinstitutt
            (som även inkluderar smittskydd) ges ett bredare uppdrag att ge
            underlag och data till kommunerna och följa upp resultaten för
            att de skall kunna satsa sina resurser där det behövs. 12
          </p>
          <p xml:id="i-XnB8yzhaTqoeUur7UF2kyj">
            En folkhälsolag kan utformas så att statens ansvar tydliggörs.
            Det betyder för det första att staten har ett nationellt ansvar
            för att identifiera folkhälsoutmaningar genom att följa utvecklingen
            i hälsotillstånd och faktorer som påverkar hälsan. För det andra
            innebär det att beskrivningen av folkhälsans utmaningar kommer
            att ligga till grund för planeringen och utformningen av nationella
            åtgärder. För det tredje har nationella myndigheter ansvarar för
            att bistå kommunerna och underlätta ett systematiskt och evidensbaserat
            folkhälsoarbete.
          </p>
          <p xml:id="i-73r5DMVZy7Wfy9SXPfZxsJ">
            Statens ansvar bör knytas till WHO:s initiativ Health in All
            Policy. Det är centralt att verka för att folkhälsa blir en aspekt
            som tas med i allt beslutsfattande. Det bör tydligt framgå i regleringsbrev
            till myndigheter vad deras uppgifter inom folkhälsopolitiken är.
          </p>
          <p xml:id="i-PtTzoxKiXtnVgMH39kQ2Cm">
            Målen för den svenska folkhälsopolitiken bör ses över och kvantifieras
            så att utvecklingen av hälsans bestämningsfaktorer och jämlikhet
            kan följas upp i ett genusperspektiv och socioekonomiskt perspektiv.
          </p>
          <p xml:id="i-GUddsxt7AZxqe1xuTLvYD2">
            Statsvetaren Olof Petersson har gjort en översikt över dagens
            offentliga sektor som ett bidrag till diskussionen om förhållandet
            mellan demokrati och byråkrati. Där tas upp att den offentliga
            makten utövas i ett samspel mellan många olika myndigheter och
            organisationer och att maktstrukturen i Sverige kan illustreras
            utifrån formen av ett timglas. Det antyder att vi har en stark
            central- och lokalmakt, medan regionalmakten är svag i relation
            till den lokala och centrala makten. På regional nivå verkar dock
            en hel del aktörer som har inflytande över och betydelse för flertalet
            olika samhällsområden. I Folkhälsoinstitutets rapport Folkhälsa
            och regional utveckling så slår FHI fast att folkhälsa som politikområde
            betecknas som ett tvärsektoriellt sådant. Idag finns det ett större
            intresse för att koppla samman folkhälsofrågorna med regional
            tillväxt och utvecklingsfrågor, samt samhällsutvecklingen i stort.
            Det tycker vi är bra.
          </p>
          <p xml:id="i-JboPnwZjFWuvY97cLvLWRF">
            En folkhälsolag bör lyfta fram mål och tydliggöra ansvar på både
            nationell, regional och lokal nivå så att målen nås. Från att
            helt sätta fokus på individ kan politikens ansvar synliggöras
            för att se vad varje politikområde kan bidra med som främjar befolkningens
            hälsa och därigenom samhällsutvecklingen. Inom klimatpolitiken
            föreslår Miljöpartiet att en klimatlag ska antas för att få ett
            strukturerat arbete. Precis som det finns ett finanspolitiskt
            ramverk så bör det finnas ett klimatpolitiskt ramverk. Och liksom
            Norge nu gjort bör en folkhälsolag inrättas i Sverige som tydliggör
            mål och sätter fokus på folkhälsa och livskvalitet som en självklar
            del i välfärdspolitiken och samhällsutvecklingen.
          </p>
          <head xml:id="i-E5jo4pE3frgY96JiNhUDxn" type="h1">
            Nationell folkhälsokommission
          </head>
          <p xml:id="i-6PUzx3eCp3Ccpj42jx4p33">
            Att värna människors behov av god miljö, gemenskap, uppskattning,
            meningsfullhet och självförverkligande leder till bättre folkhälsa
            och tillfredsställelse i vardagen.
          </p>
          <p xml:id="i-zc5VQM41qRnHK1qCVRR8B">
            För att möta nya utmaningar behöver folkhälsopolitiken utvecklas
            och ansvar tydliggöras.
          </p>
          <p xml:id="i-N6cdbTLZFHz9YXbNaN3wq3">
            Den svenska folkhälsopolitikens portalmål är att skapa samhälleliga
            förutsättningar för hälsa på lika villkor. Fokuseringen på bestämningsfaktorer
            för hälsa, formulerade som målområden, har varit kännetecknande
            för Sverige och har vunnit stor internationell respekt.
          </p>
          <p xml:id="i-5JhZbQQ4sKFseBuHEpgjCn">
            Även om det gjorts bra arbete för att förverkliga WHO:s intentioner
            om att minska skillnaderna i hälsa på lokalnivå behövs ett strategiskt
            arbete nationellt.
          </p>
          <p xml:id="i-SVkV5T3FeiCx9mq9eG4SCz">
            Det behövs en genomgripande diskussion mellan politiker, forskare
            och experter för att förstå orsakerna till, och identifiera åtgärderna
            mot, den växande sociala ojämlikheten i hälsa i Sverige. Detta
            för att åtgärder även ska kunna sättas in på nationell nivå.
          </p>
          <p xml:id="i-U6N7FCRFawCDFMf6FFSQG2">
            Vi föreslår att en nationell kommission med vetenskapligt expertstöd
            tillsätts för att göra en grundläggande översyn av den svenska
            folkhälsopolitikens förutsättningar samt föreslå åtgärder mot
            ojämlikheten i hälsa. Kommissionen skall både ge en översikt av
            den sociala ojämlikheten i hälsa i Sverige, analysera orsakerna
            till denna och ge förslag till åtgärder som samtidigt förbättrar
            folkhälsan och reducerar ojämlikheten i hälsa. Det handlar om
            att hitta metoder att lyfta fram hälsan för alla grupper i samhället
            över hela det sociala spektrumet. Man ska utveckla dialog med
            de aktörer i samhället som förfogar över de strategiska insatser
            som behöver komma till stånd.
          </p>
          <p xml:id="i-SX7gMqZn2N4efWaPgthD7x">
            Kommissionen skall speciellt ta del av lärdomarna från WHO:s
            Commission on Social Determinants of Health, från den brittiska
            Marmot Review of Health Inequalities in England post-2010 samt
            från den översikt som genomförts av WHO-Europa men också de erfarenheter
            som gjorts på lokal nivå, t.ex. Malmökommissionen och Östgötakommissionen.
          </p>
          <head xml:id="i-WWYxoUoRiYXs2SNmB6kdbJ" type="h1">
            Framgångsrikt folkhälsoarbete – samarbete
          </head>
          <p xml:id="i-K2Uc4iCQ5XHaZZCGvmk8jk">
            Professor Per Tillgren, Mälardalens högskola, har beskrivit hur
            samverkan över olika sektorer kan styra folkhälsoarbetet. Att
            inom hälsoområdet styra genom nätverk och partnerskap kallas för
            health governance . De elva nationella målområdena är ett exempel
            på målstyrning. Andra sätt kan vara styrning via lagstiftning,
            ekonomisk styrning, kunskaps- och informationsstyrning (t.ex.
            SBU:s eller FHI:s kunskapsöversikter) och styrning genom uppföljning
            och utvärdering (t.ex. Välfärdsbokslut). 13
          </p>
          <p xml:id="i-RrRciA1aMWp5JTrpFtAcq1">
            Folkhälsofrågorna finns som ett ansvarsområde i Socialdepartementet
            och är fördelat mellan socialministern och äldreministern. Det
            finns ingen särskild folkhälsominister med fokus på det breda
            folkhälsoarbetet. Socialdepartementet har en tydlig koppling till
            hälso- och sjukvård och socialtjänst men effektivt hälsofrämjande
            arbete kräver gemensamma ansträngningar på bred front från samtliga
            samhällssektorer, inte enbart hälsosektorn.
          </p>
          <p xml:id="i-JNZTApEZ2oB1DNaD3Th8ef">
            Det behövs ett mer strukturellt arbetssätt och bättre samverkan
            på nationell nivå. Ett sätt som vi skulle vilja föreslå är att
            en tvärdepartemental samordningsgrupp inrättas som får i uppdrag
            att löpande lyfta upp och driva frågor om social hållbar utveckling
            och minskade skillnader i hälsa. Nu kan inte riksdagen besluta
            om hur regeringen formar sin departementsstruktur eller hur regeringen
            ordnar samverkan dem emellan, men vi vill på detta sätt uppmärksamma
            regeringen på vikten av samverkan mellan olika politikområden.
            Något som många folkhälsoforskare skrivit om genom åren. Värdet
            av ökad samverkan mellan myndigheter och inom politiken för att
            löpande lyfta upp och driva frågor om social hållbar utveckling
            och minskade skillnader i hälsa bör riksdagen som sin mening ge
            regeringen tillkänna.
          </p>
          <p xml:id="i-5K8QeN3XArZfAPwbhNfWcK">
            Att få till ett kontinuerligt samarbete är betydelsefullt för
            att hitta nya lösningar och strategiskt jobba för att nå det folkhälsopolitiska
            målet. Att skapa interdepartementalt samarbete liksom myndighetssamarbete
            och en förbättrad samverkan mellan länsstyrelser, regioner och
            kommuner är av stor betydelse. I detta samarbete behöver även
            andra aktörer bli delaktiga som idéburna sektorn och näringslivet.
            Hur det ska gå till kan vidareutvecklas i den nationella kommission
            som tidigare föreslagits i denna motion.
          </p>
        </div>
        <div type="motSignatures">
          <list>
            <item xml:id="i-MbaSm25yZ59JCjSTcuX7kT">
              Gunvor G Ericson (MP)
            </item>
            <item xml:id="i-YJErn1pJKMvbKUCzqrUmju">
              Jonas Eriksson (MP)
            </item>
            <item xml:id="i-8n8Ls3zH5fhaxnGvKF9wJ5">
              Agneta Börjesson (MP)
            </item>
            <item xml:id="i-SMgRDQb6o7Ju1yr7JGNvzF">
              Agneta Luttropp (MP)
            </item>
            <item xml:id="i-L3R6THVw9GBFP92TZJBNce">
              Jan Lindholm (MP)
            </item>
            <item xml:id="i-QAtCm7MRfh1uSgxgfLYYeS">
              Mats Pertoft (MP)
            </item>
            <item xml:id="i-QnDjr4oEAcZZxegn1RBxeF">
              Stina Bergström (MP)
            </item>
            <item xml:id="i-FLQu8PhGbVNVVVPxgYQvLa">
              Magnus Ehrencrona (MP)
            </item>
            <item xml:id="i-9eqbWepWMc17rKiKgyA7Kv">
              Bodil Ceballos (MP)
            </item>
            <item xml:id="i-WfRU1Td7EUJuUX5RxYdn4j">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
