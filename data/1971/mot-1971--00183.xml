<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00183">
  <teiHeader>
    <fileDesc>
      <titleStmt>
        <title>om upphävande av lagen om tillsättning av fluor till vattenledningsvatten.</title>
        <author>av herr Dahlberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om upphävande av lagen om tillsättning av fluor till vattenledningsvatten.</title>
          <idno type="rdwebb">FU02183</idno>
          <rs type="number">183</rs>
          <ref type="dokument_url_text">http://data.riksdagen.se/dokument/FU02183/text</ref>
          <ref type="dokument_url_html">http://data.riksdagen.se/dokument/FU02183</ref>
          <ref type="dokumentstatus_url_xml">http://data.riksdagen.se/dokumentstatus/FU02183</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2cLoxXq5VAxu3RYfzsD3qx</idno>
            <name>THURE DAHLBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WWVHy5fVgZxU1tYXeRXqDH</idno>
            <name>NILS HJORTH</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-GCXDiYHk8XQHSVvqFgbEFv</idno>
            <name>INGA THORSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-A299eggckA8HS7jSxqrvbz</idno>
            <name>STURE PALM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-91SAXsUbmLaUj8YfQKHZ1n</idno>
            <name>PER-ERIC RINGABY</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RfNeesgBmvjdVGmmWEZYfe</idno>
            <name>KURT HUGOSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2aCkbaJ99wF32spUH4H4FW" type="signed"/>
        <correspContext corresp="i-2aCkbaJ99wF32spUH4H4FW">
          <note type="signatory" corresp="i-2cLoxXq5VAxu3RYfzsD3qx"/>
          <note type="signatory" corresp="i-WWVHy5fVgZxU1tYXeRXqDH"/>
          <note type="signatory" corresp="i-GCXDiYHk8XQHSVvqFgbEFv"/>
          <note type="signatory" corresp="i-A299eggckA8HS7jSxqrvbz"/>
          <note type="signatory" corresp="i-91SAXsUbmLaUj8YfQKHZ1n"/>
          <note type="signatory" corresp="i-RfNeesgBmvjdVGmmWEZYfe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__183/mot_1971__183-001.pdf"/>
      <fw xml:id="i-NXgKx7j9uJQzacmcDpDR7S">
        Mot. 1971: 183 2
      </fw>
      <div xml:id="i-BmdSPBuAL881ZN4sJ4f7gM" type="motHeader">
        <div xml:id="i-9sJ7EnJeco4jdZUfbvQY3A" type="motTitle"/>
        <div xml:id="i-TnybnpgE7iyyHgSN3hdqi1" type="motSubmissionInfo"/>
      </div>
      <div xml:id="i-8teFmsLis7765CgysuiS2G" type="motBody">
        <div xml:id="i-7C5wrs9RKyrNA63YGSP6s3">
          <p xml:id="i-9NsFGKq6KySzfg87GNbz3t">
            Motioner nr 183—189 år 1971 Mot. 1971 183—189
          </p>
          <p xml:id="i-XAEwE6m7ZJp83qJY5EKieK">
            Nr 183
          </p>
          <p xml:id="i-5AzcZU12wSfz5NDGEdzZN8" type="titleString">
            av herr Dahlberg m. fl. om upphävande av lagen om tillsättning
            av fluor till vattenlednings- vatten.
          </p>
          <p xml:id="i-84JhxDvSkStVF54xepXRzf">
            Enligt lagen om tillsättning av fluor till vattenledningsvatten
            (SFS 1962: 588), som antogs av riksdagen 1962 och trädde i kraft
            den 1 januari 1963, bemyndigas Kungl. Maj:t eller den myndighet
            som Kungl. Maj:t bestämmer (sedan 1968 socialstyrelsen) att efter
            framställning av kom- mun medge, att fluor må på de villkor som
            föreskrivs i medgivandet i kariesförebyggande syfte tillsättas
            vatten som inom kommunen tillhan- dahålles genom allmän anläggning
            för vattenförsörjning. Hittills har följande kommuner erhållit
            tillstånd att fluoridera vattenledningsvattnet: Norrköping, Västerås,
            Landskrona, Falun, Frösö kommun samt kom- muner anslutna till
            Görvälnverket i Stockholmsområdet. Ytterligare ett antal kommuner
            har ansökt om tillstånd. På grund av olika omständig- heter har
            dock ingen enda kommun ännu påbörjat artificiell vatten- fluoridering.
            Bara detta faktum att lagen, nära tio år efter dess anta- gande,
            ännu icke i realiteten tillämpats, finner vi vara anmärkningsvärt.
            Andra omständigheter som framkommit i en allmän offentlig debatt,
            som pågått länge och icke synes avta, visar att tiden är inne
            att på allvar ifrågasätta hela fluorlagens existensberättigande.
            Sedan riksdagen 1968 behandlade frågan i samband med motion om
            att avskaffa fluorlagen har också nya fakta och synpunkter tillkommit,
            som motiverar att frågan tas upp till förnyad prövning. Att fluor
            har en kariesförebyggande effekt råder inga delade meningar om
            vare sig bland förespråkare eller kritiker av artificiell vattenfluori-
            dering. I många landsting och kommuner pågår också i skolornas
            och barnavårdsmyndigheternas regi en aktiv verksamhet i kariesförebyggan-
            de syfte genom lokal fluorapplikation, varvid sedvanlig individuell
            medi- cinsk prövning och kontroll kan ske. Resultaten av denna
            verksamhet anses vara goda. Skulle däremot fluor tillsättas vattenledningsvattnet
            uppstår många medicinska, tekniska och juridiska problem. Eftersom
            alla som bor inom ett vattendistributionsområde måste begagna
            sig av det allmänna vattenledningsvattnet blir det fråga om en
            tvingande mass- medicinering. Enligt vår mening talar främst två
            skäl för att fluorlagen bör avskaf- fas. För det första utgick
            såväl departementschefen som riksdagen 1962
          </p>
          <p xml:id="i-HdU3vR9Z8MnRbz3xp9RRzR">
            Riksdagen 1971. 3 saml. Nr 183—189
          </p>
          <pb facs="riksdagen-motions-pdf/data/1971/mot_1971__183/mot_1971__183-002.pdf"/>
          <p xml:id="i-4ut6hCxFBjk9DfpHjTP6KH">
            ifrån, att den medicinska och odontologiska expertisen var praktiskt
            taget ense om att vattenfluoridering under givna omständigheter
            icke skulle innebära några hälsorisker genom biverkningar. För
            det andra var hela lagens tillkomst förknippad med den försöksverksamhet
            som pågått i Norrköping sedan 1952 men som avbröts genom regeringsrättens
            utslag över besvär den 7 december 1961, varvid landets högsta
            förvaltnings- domstol förklarade att vattenfluoridering innebar
            missförhållanden i hälsovårdshänseende. Regeringen och riksdagen
            ville 1962 genom fluor- lagen skapa legala möjligheter för Norrköpings
            stad att fortsätta en vetenskaplig försöksverksamhet som avbrutits.
            I båda dessa hänseenden som här nämnts kan man säga att förutsättningarna
            nu är annorlunda än vid fluorlagens antagande, varför lagen mer
            eller mindre hänger i luften och har en svag rättslig grund. Den
            allmänna debatt, bl.a. i Läkartidningen, som pågått de senaste
            åren visar otvetydigt att den medicinska sakkunskapen verkligen
            icke är enig om att vattenfluoride- ring är riskfri från hälsosynpunkt.
            Vid en specialistkonferens i social- styrelsens regi den 11 juni
            1970 framkom, att en rad framstående medi- cinska forskare och
            kliniker uttalade stark tveksamhet mot vattenfluori- dering på
            grund av risker för biverkningar i olika avseenden. Inte minst
            har företrädare för modern farmakologisk forskning påtalat allvarliga
            riskmoment vid eventuell vattenfluoridering. Med hänvisning till
            dessa nya synpunkter har också socialstyrelsen beslutat att för
            närvarande icke rekommendera någon vattenfluoridering, förrän
            frågan på nytt utretts av svenska experter (se Läkartidningen
            1970, nr 26, s. 2955). Beträffande fluorlagens rättsliga grundval
            bör det framhållas, att lagen antogs av riksdagen först sedan
            departementschefen i riksdagens kamrar uttryckligen deklarerat,
            att lagen, ehuru den hade generell form, endast skulle tillämpas
            i Norrköping under ytterligare en femårsperiod. Efter denna femårsperiods
            slut (1967) borde enligt departementschefen förut- sättningarna
            vara bättre att bedöma nödvändigheten av att i större om- fattning
            tillgripa vattenfluoridering. Realiter har alltså riksdagen för
            sin del genom att anta fluorlagen blott tillstyrkt vattenfluoridering
            i Norr- köping. Uppenbart önskade statsmakterna som grundval för
            mera gene- rella och definitiva beslut om vattenfluoridering ha
            försök som utformats med hänsyn till vårt eget lands speciella
            förhållanden i fråga om klimat, levnadsförhållanden, kontrollmetoder
            m. m. Vid den ovan omtalade expertkonferensen 1970 fastställdes
            också, att amerikanska undersök- ningsresultat inte utan vidare
            kan appliceras på svenska förhållanden. Det är också i hög grad
            sannolikt, att om inte departementschefen hade gjort deklarationen
            om lagens avsedda begränsning, skulle denna inte ha antagits av
            riksdagen. Så stor var tveksamheten vid riksdagsbe- handlingen
            av ärendet. Men den försöksverksamhet i Norrköping som skulle
            ligga till grund för statsmakternas mera definitiva ställningstagande
            har nu icke fullföljts, trots att Norrköping 1966 erhöll tillstånd
            till vat-
          </p>
          <pb facs="riksdagen-motions-pdf/data/1971/mot_1971__183/mot_1971__183-003.pdf"/>
          <fw xml:id="i-LF6EtW3PairE5JCprHHXYo">
            Mot. 1971: 183 3
          </fw>
          <p xml:id="i-6rzXYRvKqbyxvJ2g1hzKn8">
            tenfluoridering. Staden ville nämligen icke efter det långa uppehållet
            återuppta försöksverksamheten, då det ansågs meningslöst och omöjligt
            att åtaga sig de omfattande medicinska kontrollåtgärder som krävdes
            av dåvarande medicinalstyrelsen. Det material som riksdagen och
            regeringen räknade med skulle stå till förfogande 1967 som ett
            resultat av försöken i Norrköping finns alltså inte. Därför har
            också förutsättningarna radi- kalt ändrats beträffande lagens
            rättsliga grund. (Se A. Gustafsson, Spelet om fluorlagen, Läkartidningen
            1970: 23, s. 2676 ff.) Härtill kommer ytterligare att de preliminära
            siffror beträffande effek- ten i kariesprofylaktiskt avseende
            av försöken i Norrköping åren 1952— 1961, som regeringens proposition
            (1962: 182) utgick från, visat sig alltför optimistiska. Departementschefen
            räknade med en kariesreduk- tion med 52,4 procent hos 7-åringar,
            som sedan födseln erhållit fluor genom vattenledningsvattnet,
            och 31,4 procent hos 14-åriga barn, som sedan sjuårsåldern erhållit
            fluor. De mera definitiva siffror som nyligen redovisats visar
            ett mera blygsamt resultat. Kariesreduceringen blir blott 38 procent
            hos 7-åringar, som sedan födseln erhållit fluor, och 27 pro- cent
            hos 14-åringar, som under 7—10 år exponerats för fluor. Men för
            14-åringarna föreligger alltså en genomsnittligt längre exponeringstid
            enligt de definitiva siffrorna än vad man utgick från i propositionen.
            Jämte andra data visar dessa nya siffror också att vattenfluoridering
            i vårt land sannolikt inte kan förväntas ge en tillnärmelsevis
            lika god effekt, som den som meddelats från exempelvis amerikanska
            undersökningar. Karies- reduceringen blir således inte, så som
            man tidigare antagit, avsevärt större genom vattenfluoridering
            än genom andra metoder. De goda resultat som redovisats vid försök
            med lokal fluorapplikation visar, att denna metod ger sammantaget
            lika god kariesreducerande effekt som vattenfluoridering. (Se
            Sellman, S., &amp; Syrrist, A., The Norrköping fluoridation study.
            Odont. Revy 19: 23, 1968; jfr Carlsson, A., Farmakologiska synpunkter
            på vat- tenfluoridering, Läkartidningen vol. 67, 1970: 9). Även
            beträffande den avsedda effekten av vattenfluoridering kan man
            således nu konstatera helt andra förutsättningar än vad man utgick
            från vid fluorlagens tillkomst 1962. Med hänsyn till ovan anförda
            synpunkter framgår, att fluorlagen för närvarande icke kan anses
            medverka till några påtagliga resultat, som verkar förebyggande
            mot karies. Snarare torde förekomsten av lagen utgöra ett hinder
            för en angelägen diskussion om snabbt verkande meto- der. Lagen
            kan skapa illusioner om en effektiv, billig och riskfri genväg
            till bättre tandvård i vårt land. En djuplodande tandvårdsdebatt
            bör även inbegripa den allt vanligare tandlossningssjukdomen,
            beträffande vilken vattenfluoridering inte anses ha någon direkt
            förebyggande effekt. I nu- varande läge borde det således vara
            angeläget att fluorlagen upphäves, så att uppmärksamheten i stället
            kan koncentreras till behovet av att få fram sådana effektiva,
            förebyggande åtgärder mot karies och andra
          </p>
          <pb facs="riksdagen-motions-pdf/data/1971/mot_1971__183/mot_1971__183-004.pdf"/>
          <fw xml:id="i-9QrxK2R6RtSN2Snf95odbC">
            Mot. 1971: 183 4
          </fw>
          <p xml:id="i-Ra7ppY2vkrxRw6s8CQ2v5p">
            tandsjukdomar, som kan vinna allmänt förtroende. Med hänvisning
            till ovanstående synpunkter hemställes att riksdagen måtte besluta
            att i skrivelse till Kungl. Maj:t anhålla om förslag till upphävande
            av 1962 års lag om fluoridering av vattenledningsvatten.
          </p>
          <p xml:id="i-Awwow3PHTDoeeYf8sFr82" type="date">
            Stockholm den 21 januari 1971
          </p>
          <div xml:id="i-PBJCmwSJPZw1sf6DZgNKHV" type="signatureBlock">
            <list xml:id="i-4HbSX6ygyaEm7qMdsdht2C">
              <item xml:id="i-AduMfe9K9LGcy1CxiMwMMS" who="i-2cLoxXq5VAxu3RYfzsD3qx" type="signature">
                THURE DAHLBERG (s)
              </item>
              <item xml:id="i-GVzuEQ9J6QRYcCtXAuKTu6" who="i-A299eggckA8HS7jSxqrvbz" type="signature">
                STURE PALM (s)
              </item>
              <item xml:id="i-Ws9z555XppdYwUNdQgWa8U" who="i-WWVHy5fVgZxU1tYXeRXqDH" type="signature">
                NILS HJORTH (s)
              </item>
              <item xml:id="i-8QYHnkCS7Bd7VjSvkVwniv" who="i-91SAXsUbmLaUj8YfQKHZ1n" type="signature">
                PER-ERIC RINGABY (m)
              </item>
              <item xml:id="i-FSZ1E2d95VQZvbiTazy1pe" who="i-GCXDiYHk8XQHSVvqFgbEFv" type="signature">
                INGA THORSSON (s)
              </item>
              <item xml:id="i-9dSbXoD5NVoLPFSoNVrk3k" who="i-RfNeesgBmvjdVGmmWEZYfe" type="signature">
                KURT HUGOSSON (s)
              </item>
            </list>
          </div>
        </div>
      </div>
    </body>
  </text>
</TEI>
