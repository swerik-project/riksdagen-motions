<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00203">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels ockupation av Palestina</title>
          <idno type="rdwebb">GX02U203</idno>
          <rs type="number">U203</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U203/text</ref>
          <ref type="dokument_url_html">http://data.riksdagen.se/dokument/GX02U203</ref>
          <ref type="dokumentstatus_url_xml">http://data.riksdagen.se/dokumentstatus/GX02U203</ref>
          <ref type="doc">http://data.riksdagen.se/fil/D5B39F20-A27C-49F4-9299-C0455A4BD9FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F6XxTagzQ2CbJ5iH8yU87m" type="signed"/>
        <correspContext corresp="i-F6XxTagzQ2CbJ5iH8yU87m">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-GTNzA9kYjBx5P7Fb2PYE8s" type="numbering">
          <date when="2009-09-29"/>
        </correspAction>
        <correspAction xml:id="i-UT77gkfZxcjALzkkUMg7yH" type="submission">
          <date when="2009-09-25"/>
        </correspAction>
        <correspAction xml:id="i-S5KoBkt35H1zNac5kEQaXy" type="transfer">
          <date when="2009-09-24"/>
        </correspAction>
        <correspAction xml:id="i-8vnNuYgo8SMAxWsH714gcB" type="assigned"/>
        <correspContext corresp="i-8vnNuYgo8SMAxWsH714gcB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XaAosJU7MQfig4LCNxXLp8" type="motBody">
        <div xml:id="i-C3d1Mb9udxDhSKqE31kTg4" type="TOC">
          <head xml:id="i-KbdivsnNJeRAFUwkyYPzLb">
            1 Innehållsförteckning
          </head>
          <list xml:id="i-CvSFc2BEiGWdQbwm859JgK">
            <item xml:id="i-RWJPS5hUXhGPWNhuoj52m">
              2 Förslag till riksdagsbeslut 2
            </item>
            <item xml:id="i-PM1KdDknoCDYAYrC3QVEhH">
              3 Förra årets motion 3
            </item>
            <item xml:id="i-LewAUXyMMwNvpu6EXvdnD8">
              4 Inledning 3
            </item>
            <item xml:id="i-17j97DUu4Z8uDVQLvxQeNY">
              5 Israels anfallskrig mot Gazaremsan 3
            </item>
            <item xml:id="i-K5aYdxCAL3PCCFQwKct4wi">
              6 Efter kriget utredningen av krigsförbrytelser 4
            </item>
            <item xml:id="i-5H9dPHbtJLVLgz11nvxYtj">
              7 Ansvaret för återuppbyggnaden av Gaza 5
            </item>
            <item xml:id="i-KYWkfgSLKfZiLcSe3Urms8">
              8 Sveriges och EU:s skyldigheter gentemot Palestina 6
            </item>
            <item xml:id="i-D8YNCi7kftcBAzff2pvm34">
              8.1 Fredsförhandlingar 6
            </item>
            <item xml:id="i-8nvkJrJZHQKi6yAhpmJv9X">
              8.2 Associationsavtal 7
            </item>
            <item xml:id="i-3JZdHWP2567FxU2Tj17Rka">
              8.3 Krigsmateriel 7
            </item>
            <item xml:id="i-3Hn4cV4XoCtUzQhGWFqH8r">
              9 Mäns våld mot kvinnor i Gaza 8
            </item>
            <item xml:id="i-9fYmcV2jMLwx5pdX9m7zgT">
              10 Israels nya regering ett steg i fel riktning 8
            </item>
            <item xml:id="i-McSnypGUhRhfYnmn8LQs2k">
              10.1 Regeringens bosättningspolitik 9
            </item>
          </list>
        </div>
        <div xml:id="i-Xwi4WArPWH7ZncADBYUut8" type="motProposal" subtype="förslag">
          <head xml:id="i-NJxxtgUj1hU8aoEDee3Vh7">
            2 Förslag till riksdagsbeslut
          </head>
          <list xml:id="i-FJ4wu7yLUtW9tjhmR1SZNN" style="ol">
            <item xml:id="i-8syHKmkMQWVMHb7gu7Td91">
              Riksdagen tillkännager för regeringen som sin mening vad som
              anförs i motionen om att Sverige som enskilt land, som medlem
              i FN, bör agera för att de skyldiga för krigsförbrytelser under
              Israels anfallskrig mot Gazaremsan ställs inför rätta.
            </item>
            <item xml:id="i-DeCKcAhsw7WZdfHhvs6FLV">
              Riksdagen tillkännager för regeringen som sin mening vad som
              anförs i motionen om att Sverige inom ramen för EU och FN ska
              verka för att Israel hålls ekonomiskt ansvarigt för den omfattande
              förstörelsen under landets anfallskrig mot Gazaremsan.
            </item>
            <item xml:id="i-SBLTvPGeDjiZNd1GS3oBLL">
              Riksdagen tillkännager för regeringen som sin mening vad som
              anförs i motionen om att Sverige ska kräva ekonomisk ersättning
              från Israel för svenskfinansierade biståndsprojekt på Gazaremsan
              som förstördes under Israels anfallskrig.
            </item>
            <item xml:id="i-K7Lhaueo25f879K3rC8yau">
              Riksdagen tillkännager för regeringen som sin mening vad som
              anförs i motionen om att Sverige bör återuppta kontakterna med
              Hamas och verka inom EU och FN för att Hamas inkluderas i fortsatta
              förhandlingar.
            </item>
            <item xml:id="i-NxzaCzeEu7hBLzbQ3LUTAu">
              Riksdagen tillkännager för regeringen som sin mening vad som
              anförs i motionen om att Sverige bör motsätta sig att EU fördjupar
              sitt samarbete med Israel på något område så länge som Israel
              inte avvecklar bosättningarna och vägspärrarna på ockuperat område,
              avbryter blockaden av Gaza och upphör med byggandet av muren på
              Västbanken.
            </item>
            <item xml:id="i-KcTPBTBWnDXC8zLXdzHuPs">
              Riksdagen tillkännager för regeringen som sin mening vad som
              anförs i motionen om att Sverige bör utnyttja det svenska ordförandeskapet
              i EU till att initiera ett vapenembargo mot Israel.
            </item>
            <item xml:id="i-DhKFtXNWpwd2wCdSSyNGGg">
              Riksdagen tillkännager för regeringen som sin mening vad som
              anförs i motionen om att Sverige inom FN ska verka för ett vapenembargo
              mot Israel och Hamas som en följd av de överträdelser mot krigets
              lagar som har skett och sker i Gaza.
            </item>
            <item xml:id="i-FzjqsuwGrUE3MSHCZnGcfo">
              Riksdagen tillkännager för regeringen som sin mening vad som
              anförs i motionen om att Sverige ska stoppa all vapenhandel och
              avbryta allt militärt samarbete med Israel.
            </item>
            <item xml:id="i-VzQhRwufP2XDwRxrGYoYUd">
              Riksdagen tillkännager för regeringen som sin mening vad som
              anförs i motionen om att Sverige inom ramen för sitt utvecklingssamarbete
              på de palestinska områdena bör stärka stödet till arbetet med
              mäns våld mot kvinnor.
            </item>
            <item xml:id="i-64gc8RhAEy3pKGa3QUoosC">
              Riksdagen tillkännager för regeringen som sin mening vad som
              anförs i motionen om att regeringen med omedelbar verkan kallar
              hem Sveriges ambassadör från Tel Aviv.
            </item>
            <item xml:id="i-Fs3NbkcqqkkMAuMnf4UmoQ">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att utbyggnaden
              av bosättningarna upphör och att en avveckling av de redan existerande
              bosättningarna inleds.
            </item>
          </list>
        </div>
        <div xml:id="i-AaDwZBR5V5H9mRpbQhcFCH" type="motContent">
          <head xml:id="i-BGnkHAfupxt2nXQPpCCbRa" type="h1">
            3 Förra årets motion
          </head>
          <p xml:id="i-AVsAmTeqMsYT5nNCwFfK3L">
            Vänsterpartiet väckte redan förra året en motion om Israels ockupation
            av Palestina (mot. 2008/09:U206) i vilken vi utförligt utvecklade
            vår syn på Israels ockupation av Palestina, bosättningarna, flyktingarnas
            rätt att återvända, Israels byggande av muren på Västbanken etc.
            Vi har därför valt att i årets motion fokusera på det gångna årets
            utveckling på Gaza och Västbanken.
          </p>
          <head xml:id="i-8STBTf9wBBpfaW7BE8d5uq" type="h1">
            4 Inledning
          </head>
          <p xml:id="i-9drKRZ2QDyyWp8NyMGwmmS">
            Israels övergrepp mot de mänskliga rättigheterna, folkrätten
            och det palestinska folket inte bara fortsätter utan har dessutom
            blivit allt grövre under det gångna året. Israels anfallskrig
            mot Gazaremsan och utbyggnaden av bosättningarna på Västbanken
            har visat hur ointresserat Israel är av att upphäva den ockupation
            av palestinsk mark som pågått i årtionden och därigenom hur ointresserat
            Israel tycks vara av en fredlig utveckling i Mellanöstern.
          </p>
          <p xml:id="i-VEAW7pD4VvNyDYJ3bdpyLb">
            Blockaden av Gaza fortskrider och den mur som sedan länge har
            fördömts av FN blir både högre och längre. Antalet illegala bosättningar
            på ockuperad mark fortsätter att växa och fördrivningen av palestinier
            från östra Jerusalem ökar. Ingen fred tycks vara i sikte, och
            så länge Israel vägrar att respektera palestiniernas mest grundläggande
            mänskliga rättigheter kommer inte fred vara möjligt att uppnå.
          </p>
          <p xml:id="i-D7vc2MpDRkwp2uMwcMFYK8">
            Israels ockupation av Palestina hade inte varit möjlig utan EU:s
            förmånliga handelsavtal med Israel eller utan USA:s militära bistånd
            till landet. När både EU och USA valde att isolera Palestina ekonomiskt
            och politiskt, efter att Hamas vann de demokratiska valen på de
            ockuperade områdena år 2006, fick Israel än en gång draghjälp
            åt sin ockupation. Isoleringspolitiken ledde inte bara till de
            inre motsättningar som än i dag lever kvar i Palestina, utan också
            till ytterligare lidande för det palestinska folket. Till sist
            och syvende är det Israel som har tjänat mest på både motsättningar
            mellan palestinska organisationer och på det växande lidandet
            för palestinierna.
          </p>
          <p xml:id="i-8oT9Ua3DusuwZJtcaogAg6">
            Vänsterpartiet har under det gångna året vid en rad tillfällen
            uppmärksammat och fördömt Israels grova och omfattande brott mot
            de mänskliga rättigheterna både i och utanför riksdagen. Men Vänsterpartiet
            har även varit starkt kritiskt mot den borgerliga regeringens
            agerande; vi ser att Sverige skulle kunna spela en betydligt större
            roll i Mellanöstern genom att vara tydligt och konsekvent för
            folkrätten och för ett fritt och demokratiskt Palestina.
          </p>
          <head xml:id="i-V6YSLyy3zYud7dDHpmzbrg" type="h1">
            5 Israels anfallskrig mot Gazaremsan
          </head>
          <p xml:id="i-3HGY4bqm19mp15SKKDBpCx">
            Den 27 december 2008 inledde Israel urskillningslösa beskjutningar
            av Gazaremsan. Israels anfallskrig under de kommande 22 dagarna
            skulle få katastrofala följder för Gazas 1,5 miljoner invånare
            och skapa en humanitär katastrof. Omfattningen av och styrkan
            i attackerna mot Gaza saknar enligt många bedömare motstycke.
            Mellan 300 och 400 barn, och flera hundra vuxna som inte deltog
            i striderna, fanns med bland de drygt 1 400 palestinier som dödades
            av de israeliska styrkorna. Åtskilliga tusen civila skadades och
            över 100 000 palestinier blev hemlösa. Hela områden på Gazaremsan
            lades i spillror när 20 000 byggnader träffades av granater. En
            redan ansträngd ekonomi har nu enorma problem att brottas med
            efter att ca 50 FN-byggnader och 21 hälsokliniker och sjukhus
            har blivit helt eller delvis förstörda. Den desperata situationen
            på Gaza förvärrades på bara några veckor från usel till fullständigt
            katastrofal. Kriget, i kombination med Israels tidigare isolering
            och blockad av landet liksom EU:s isoleringspolitik har resulterat
            i att det mesta i dag saknas. Följden är undernäring och bristsjukdomar,
            framför allt bland Gazaremsans barn.
          </p>
          <p xml:id="i-DsZE2kdJtERa92dGFZ5X72">
            På den israeliska sidan dog 13 människor, 10 var soldater i strid
            och 3 av dem var civila som dog till följd av raketattacker från
            palestinska grupper från Gaza.
          </p>
          <head xml:id="i-88Ry4fD9zjrjgMpuymAv53" type="h1">
            6 Efter kriget utredningen av krigsförbrytelser
          </head>
          <p xml:id="i-QGZFuvfo65C6e2FfqdBrFj">
            Folkrätten reglerar bl.a. hur parter får och inte får agera vid
            väpnande konflikter och under ockupation. Folkrätten ställer tydliga
            krav på Israel såväl som på de palestinska parterna, bl.a. att
            skilja på militära och civila mål. Samtidigt bär Israel, i egenskap
            av ockupationsmakt, huvudansvaret för civilbefolkningens säkerhet
            på Gazaremsan. Det är i dag uppenbart att omfattande och grova
            brott mot folkrätten begicks under Israels anfallskrig mot Gazaremsan.
            Det stora antalet dödade civila och förstörelsen av civila byggnader,
            såsom sjukvårdskliniker och FN-byggnader, i Gaza ledde till att
            bl.a. FN:s generalsekreterare Ban Ki Moon begärde ett rättsligt
            efterspel. Men även på andra håll har kritiken varit hård mot
            Israels framfart i den utfattiga landremsan. Alla stater har rätt
            att försvara sig, men ingen har rätt att använda ett sådant övervåld
            som Israel använde i Gaza vid årsskiftet.
          </p>
          <p xml:id="i-95u3Gg2U1Bu6VQTjxNJtRm">
            I de direkta efterdyningarna av kriget lyfte Amnesty International
            i en rapport (Operation cast lead: 22 days of death and destruction)
            fram frågan om hur straffrihet för krigsförbrytelser leder till
            mer lidande för civila. Man riktade skarp kritik mot Israel för
            dess agerande under offensiven och likaså kritiserades landet
            för att man vägrade samarbeta med Amnesty för att få fram sanningen
            om det som hade hänt under konflikten. Ända sen krigsslutet har
            Amnesty upprepade gånger bett om ett möte med företrädare för
            den israeliska armén för att diskutera de uppgifter som fanns
            med i rapporten. Israel har konsekvent vägrat.
          </p>
          <p xml:id="i-EB5eD4B2RsN76oiuJpgAz3">
            En första utredning angående krigsförbrytelser kom att genomföras
            i FN:s regi, med anledning av den om fattande förstörelsen av
            FN-byggnader under Israels anfallskrig. Utredningen var välkommen,
            men otillräcklig, eftersom den bara omfattade förstörda FN-byggnader.
          </p>
          <p xml:id="i-9Wrfv5YDMALwB4mNFf98Sj">
            Efter krav på en bredare utredning från bl.a. ärkebiskop Desmond
            Tutu och FN:s f.d. högkommissarie för mänskliga rättigheter, Mary
            Robinson, skapades i april en internationell oberoende undersökningskommission,
            ledd av den sydafrikanske domaren och forne krigsbrottsåklagaren
            Richard Goldstone.
          </p>
          <p xml:id="i-KuUAepDUNwaV37TDGMrjh2">
            En resolution i FN:s råd för mänskliga rättigheter gav kommissionen
            uppdraget att undersöka överträdelser, begångna av samtliga parter,
            av internationell humanitär rätt och mänskliga rättigheter i samband
            med stridigheterna i Gaza under perioden 27 december 2008 till
            18 januari 2009.
          </p>
          <p xml:id="i-3jcU8HTgSDPt9uL5Smhpms">
            I den 600 sidor långa rapporten som i dagarna presenterades bedömdes
            både Israel och Hamas ha gjort sig skyldiga till krigsbrott, kanske
            även brott mot mänskligheten. Hamas raketbeskjutning bedöms alltså
            vara ett krigsbrott, men det är framför allt Israel som får utstå
            svidande kritik när kommissionen gör bedömningen att ockupationsmakten
            använde oproportionerligt mycket våld under kriget och att man
            inte vidtog tillräckliga åtgärder för att undvika civila dödsoffer.
          </p>
          <p xml:id="i-9uJwW7mrPzg3z1gcgnLgRM">
            Kommissionens rekommendation är i första hand att de israeliska
            och palestinska myndigheterna inom ett halvår självmant ska utreda
            och åtala misstänkta. Om detta inte sker föreslår kommissionen
            att FN:s säkerhetsråd ska ta de misstänkta brotten till den internationella
            krigsförbrytardomstolen ICC i Haag.
          </p>
          <p xml:id="i-T8dsKT6eNyP2aJPbKEgm9S">
            Med tanke på att Israel under hela tiden har vägrat att samarbeta
            med Goldstonekommissionen är hoppet litet att man nu kommer att
            följa dess rekommendationer. Vänsterpartiet anser därför att det
            är av största vikt att Sverige på alla sätt verkar för att Goldstonerapporten
            verkligen går till åklagarna vid ICC om ett halvår såvida parterna
            då inte har fullföljt sina skyldigheter att utreda och åtala misstänkta.
          </p>
          <p xml:id="i-X8pP2yj6WGARUwzoAD4ANY">
            Vänsterpartiet tycker att det är oroande om ingendera part i
            konflikten visar någon vilja att följa internationell humanitär
            rätt eller erkänna att man brutit mot den. Om en kultur av straffrihet
            vid folkrättsbrott ska tillåtas etablera sig är risken överhängande
            att de förbrytelser som begåtts mot civilbefolkningen kommer att
            återupprepas.
          </p>
          <p xml:id="i-Y9PJZK8bv4KwsnayJBjVhj">
            Sverige bör som enskilt land, som medlem i FN, agera för att
            de skyldiga för krigsförbrytelser under Israels anfallskrig mot
            Gazaremsan ställs inför rätta. Detta bör riksdagen som sin mening
            ge regeringen till känna.
          </p>
          <head xml:id="i-EMztJvpbKCbkpyD5nxF4ff" type="h1">
            7 Ansvaret för återuppbyggnaden av Gaza
          </head>
          <p xml:id="i-SHZDLAys8ytg1vthc1LNNz">
            Förutom allt mänskligt lidande i form av död och skador ledde
            Israels militära angrepp mot Gazaremsan mellan den 27 december
            2008 och den 18 januari 2009 till fysiska skador på infrastruktur
            och byggnader för åtskilliga miljarder kronor. Det kommer att
            ta decennier innan Gaza återhämtar sig från den kris som två veckors
            israelisk attack skapade.
          </p>
          <p xml:id="i-4RtCsVe95Ai3qTAHy6DnVN">
            Ansvarsfrågan handlar alltså inte bara om krigsförbrytelser enligt
            folkrätten, utan även om ekonomi och om återuppbyggnaden av Gaza.
            Det är hög tid att Israel ekonomiskt ställs till svars för den
            förstörelse som man gång på gång åsamkar Palestina.
          </p>
          <p xml:id="i-XrDRAdPc3yMYTJfUYKRvRo">
            Efter Israels attacker mot Palestina i början av året annonserade
            många länder än en gång sin vilja att bistå Gazas befolkning.
            Även i Sverige visade sig bidragsviljan vara stor när insamlingarna
            satte igång efter krigsslutet.
          </p>
          <p xml:id="i-MZbgjwsQGx4mR8PF13PbJn">
            Den israeliska regeringen har dock inte tagit på sig något ansvar
            för all förstörelse och skada som den orsakat. I stället förlitar
            man sig helt på att framför allt EU betalar notan. Men det är
            helt enkelt inte rimligt att framför allt EU:s skattebetalare
            gång på gång ska betala räkningen för Israels folkrättsbrott och
            för det övervåld som ockupationsmakten använder sig av.
          </p>
          <p xml:id="i-JUapzrvvzUHt5Yfj3J3Dac">
            Ansvarsfrågan för återuppbyggnaden av Gaza får inte glömmas bort.
            Vänsterpartiet anser därför att Sverige inom ramen för EU och
            FN ska verka för att Israel hålls ekonomiskt ansvarigt för den
            omfattande förstörelsen under landets anfallskrig mot Gazaremsan.
            Detta bör riksdagen som sin mening regeringen till känna.
          </p>
          <p xml:id="i-DdNQxoKFkuNTm2VomWnk4z">
            Under längre tid har Sverige bedrivit ett omfattande utvecklingssamarbete
            på Gazaremsan. Israels beskjutning drabbade bl.a. en lång rad
            svenskfinansierade biståndsprojekt. Den borgerliga regeringen
            har varit ovillig att avkräva Israel ekonomisk ersättning för
            denna förstörelse. Vänsterpartiet anser dock att Sverige ska kräva
            ekonomisk ersättning från Israel för de svenskfinansierade biståndsprojekt
            på Gazaremsan som förstördes under Israel anfallskrig. Detta bör
            riksdagen som sin mening ge regeringen till känna.
          </p>
          <head xml:id="i-VKPRq1S7cE3hujYbWQxMoc" type="h1">
            8 Sveriges och EU:s skyldigheter gentemot Palestina
          </head>
          <head xml:id="i-LHmWFLNG7ERjQz2vf5fy6Z" type="h2">
            8.1 Fredsförhandlingar
          </head>
          <p xml:id="i-FTdu69npnH3hqGgy6FZhKk">
            EU:s linje att terrorstämpla Hamas och inte föra samtal med alla
            parter är orimlig. Om EU fortsätter att enbart ha kontakt med
            den ena parten i den interna palestinska konflikten kommer detta
            knappast att leda till dialog, fred och försoning. Tvärtom kommer
            fortsatta förhandlingar att vara meningslösa så länge det palestinska
            folkets demokratiskt valda representanter inte tillåts sitta med
            vid förhandlingsbordet.
          </p>
          <p xml:id="i-9YjjBCeox2M9Xr7t3YCGwg">
            Sverige bör återuppta kontakterna med Hamas och med kraft verka
            inom EU och FN för att Hamas inkluderas i fortsatta förhandlingar.
            Detta bör riksdagen som sin mening ge regeringen till känna.
          </p>
          <head xml:id="i-LFiHMvpcYbosTdu5amWWsC" type="h2">
            8.2 Associationsavtal
          </head>
          <p xml:id="i-WK6WH3x48Ji3nkb7BHYUtQ">
            Att Europeiska unionen år efter år betonar vikten av att gränserna
            till Gaza öppnas, ändrar tyvärr inte situationen för palestinierna.
            Inte så länge Israel fortsätter ignorera EU:s kritik och EU aktivt
            fortsätter att inte sätta tyngd bakom sitt budskap. Israels kollektiva
            bestraffning av Gazas befolkning fortskrider som vanligt, i strid
            med folkrätten.
          </p>
          <p xml:id="i-SywrzzhKswnQUjMMSYjA7X">
            Det skulle dock vara möjligt för Sverige och EU att sätta en
            betydligt större press på Israel. Om en fredlig utveckling ska
            vara möjlig att uppnå i regionen måste även EU använda sig av
            alla tillbuds stående medel, inklusive ekonomiska sanktioner,
            för att förmå ockupationsmakten Israel att respektera folkrätten.
            EU:s associationsavtal med Israel innefattar förmånliga handelsavtal
            som ger den israeliska industrin stora ekonomiska fördelar. På
            så vis bidrar EU till att stärka den ekonomiska basen för ockupationspolitiken.
          </p>
          <p xml:id="i-VfiwnAJ1iaYGGqHGcQvfsh">
            Sverige bör motsätta sig att EU fördjupar sitt samarbete med
            Israel på något område. Så länge Israel inte avvecklar bosättningarna
            och vägspärrarna på ockuperat område, avbryter blockaden av Gaza
            och upphör med byggandet av muren på Västbanken, bör inga förhandlingar
            om fördjupat samarbete på något område mellan EU och Israel genomföras.
            Detta bör riksdagen som sin mening regeringen till känna.
          </p>
          <p xml:id="i-4X9mrfEKJSQ36sEvYmGzYL">
            Tyvärr har det i Sveriges fall gått i motsatt riktning de senaste
            åren. Under 2008 ökade svensk export till Israel med 39 procent
            och motsvarar nu ett värde av nära 3,5 miljarder kronor. Även
            importen från Israel till Sverige har ökat och är nu värd nära
            1,1 miljarder, en ökning med 8 procent under 2008.
          </p>
          <p xml:id="i-BNMAYd28PXGjUSoTL2H6ay">
            I Sverige fortsätter dessutom utrikesministern upprepa att de
            förmånliga handelsavtal som Sverige och EU har med Israel är nödvändiga
            eftersom man inte bör isolera Israel, men efter Hamas valseger
            år 2006 tvekade man aldrig att isolera den palestinska myndigheten.
          </p>
          <head xml:id="i-FErqczRccidiLo1GkSuA79" type="h2">
            8.3 Krigsmateriel
          </head>
          <p xml:id="i-VLiUhBiMSAUG71wBNdxiAi">
            Sverige och det internationella samfundet kan inte låta ännu
            ett år av ockupation gå till ända. Att strypa vapentillförseln
            är ett effektivt verktyg för att sätta press på alla parter. All
            vapenexport från EU-länderna till Israel måste upphöra. Sverige
            bör utnyttja det svenska ordförandeskapet i EU till att initiera
            ett sådant vapenembargo inom EU. Detta bör riksdagen som sin mening
            regeringen till känna.
          </p>
          <p xml:id="i-LzPVMKwRst2YxRRUJJoe3e">
            Sverige bör också verka för att FN ska införa ett bindande vapenembargo
            mot Israel och Hamas som en följd av de överträdelser mot krigets
            lagar som har skett och sker i Gaza. Detta bör riksdagen som sin
            mening regeringen till känna.
          </p>
          <p xml:id="i-W6vcb1zNEMEg7kw1Rq2XMf">
            Sverige kan självt agera och avbryta vårt omfattande militära
            samarbete med Israel. Det innebär bl.a. att vi omedelbart kallar
            hem den militärattaché som är stationerad vid den svenska ambassaden
            i Tel Aviv. Det omfattande besöksutbyte som pågår mellan det svenska
            försvaret och den israeliska armén ska omgående avbrytas och det
            svenska försvarets import av krigsmateriel från Israel ska upphöra.
            Under de senaste tio åren har Sverige importerat militär utrustning
            från Israel för mer än 160 miljoner kronor och vi har på så vis
            bidragit till att finansiera den israeliska krigsmakten. Vi har
            dessutom låtit Israel testa förarlösa flygplan i Sverige plan
            som sedan använts av Israel i kriget i Gaza. Sverige bör stoppa
            all vapenhandel och avbryta allt militärt samarbete med Israel.
            Detta bör riksdagen som sin mening regeringen till känna.
          </p>
          <head xml:id="i-BY7cY1nj2VjCAUeFNp2Yqx" type="h1">
            9 Mäns våld mot kvinnor i Gaza
          </head>
          <p xml:id="i-8g5U1wb7jgcbALG59uVnbT">
            En färsk rapport från FN:s kvinnofond (Unifem) visar att mäns
            våld mot kvinnor i Gaza har ökat efter kriget. I mars 2009 genomförde
            organisationen ett stort antal intervjuer som syftade till att
            undersöka Gazabornas behov, känslor och livssituation efter vinterns
            krig. Mer än hälften av de 1 100 intervjuade kvinnorna och männen
            svarade då att mäns våld mot kvinnor och misshandel av barn hade
            ökat efter kriget. Den farligaste platsen för kvinnor och flickor
            att vistas på är i dag det egna hemmet medan de flesta av de tillfrågade
            bedömer att det för män och pojkar är farligast att vistas utanför
            hemmet.
          </p>
          <p xml:id="i-A6xHkBcwRfEwu4vMX2BQVk">
            Det viktigaste resultatet av Unifems undersökning är att rapporten
            så tydligt visar att säkerhetshoten för män och kvinnor ser så
            olika ut, något som alltför ofta glöms bort i arbetet för fred
            och säkerhet för civilbefolkningen. Hälften av de tillfrågade
            är missnöjda med det stöd de har fått utifrån efter kriget.
          </p>
          <p xml:id="i-Ey5SqVdvxQ3oTAPtwxvGuM">
            Kvinnors säkerhet måste tydligare uppmärksammas och prioriteras
            av omvärld och biståndsorganisationer. Sverige bör inom ramen
            för sitt utvecklingssamarbete på de palestinska områdena stärka
            stödet till arbetet mot mäns våld mot kvinnor. Detta bör riksdagen
            som sin mening regeringen till känna.
          </p>
          <p xml:id="i-8br5kXpdh3ycnwsoqHcx3a">
            I rapporten framkommer även att nio av tio, både kvinnor och
            män, inte alls har involverats eller ens tillfrågats gällande
            det humanitära stödet till deras område, vilket är en tydlig signal
            till omvärlden att vara mer lyhörd gentemot det civila samhället.
            Om en långsiktig fred ska kunna nås måste det civila samhällets
            aktörer få komma till tals.
          </p>
          <head xml:id="i-xqxBrZyuKQGnsVdiYRDPu" type="h1">
            10 Israels nya regering ett steg i fel riktning
          </head>
          <p xml:id="i-PwXTC8pzVYE2iCPsuPtfGS">
            När Israel i februari i år höll val till Knesset visade man tydligt
            att man valde konfrontationens väg snarare än en väg mot fred
            och försoning. Sällan har väl det israeliska folkets röst känts
            viktigare än då, direkt efter vinterns krig i Gaza.
          </p>
          <p xml:id="i-Q8HNnQP1eSqz7i7XnGWvDH">
            Efter valet fick Likudpartiets partiledare, Benjamin Netanyahu,
            i uppgift att bilda regering. Netanyahu bildade sin regering med
            hjälp av bl.a. det ultranationalistiska partiet, Yisrael Beitenu
            (Vårt hem Israel). Nationalisterna fick bl.a. ministerposterna
            för inre säkerhet, infrastruktur, turism och integration av nya
            immigranter samt posterna som utrikesminister, Avigdor Lieberman,
            och vice utrikesminister, Danny Ayalon.
          </p>
          <p xml:id="i-RQRkzTzhdyw1cJjZNhYF9T">
            Den nya regeringens bristande respekt för folkrätt och de grundläggande
            mänskliga rättigheterna har inte bara visat sig i dess agerande
            på de ockuperade områdena och mot Israels arabiska minoritet.
            Både Avigdor Lieberman och Danny Ayalon har krävt att den svenska
            regeringen ska bryta mot den svenska yttrande- och pressfriheten
            genom att fördöma en artikel i Aftonbladet, som berörde misstankar
            om israelisk organhandel. Den svenska regeringen valde klokt nog
            att vägra detta med hänvisning till svensk yttrandefrihet. Den
            officiella representanten för Sveriges regering i Israel, ambassadör
            Elisabet Borsiin Bonnier, tvekade däremot inte att på eget bevåg
            offentligt på ambassadens hemsida kritisera Aftonbladet för att
            man publicerat artikeln. UD tog relativt omgående avstånd från
            Borsiin Bonniers omdömeslösa initiativ, men regeringen har inte
            gett några besked om Borsiin Bonniers framtid som ambassadör.
          </p>
          <p xml:id="i-J9jyLkzR3Uo7Sy1kx2p1qF">
            Vänsterpartiet anser att Borsiin Bonnier har visat att hon är
            uppenbart olämplig på den post hon innehar. Regeringen bör med
            omedelbar verkan frikoppla den nuvarande ambassadören från sitt
            uppdrag och kalla hem henne från Tel Aviv. Detta bör riksdagen
            som sin mening regeringen till känna.
          </p>
          <head xml:id="i-Fo5UMumZ8p6PuKn4RGv1wK" type="h2">
            10.1 Regeringens bosättningspolitik
          </head>
          <p xml:id="i-MLXF6J1v3tJk1DypbMtZaA">
            Under året har Israels premiärminister, Benjamin Netanyahu, föga
            förvånande godkänt hundratals nya bostäder på Västbanken. Beskedet
            har mött skarpa protester av Fatah som kräver stopp för all utbyggnad
            av bosättningar för att gå med på att återuppta fredssamtalen
            med Israel, vilka är helt låsta sen i december 2008. USA:s president
            Barack Obama har riktat kritik mot Netanyahus bosättningspolitik,
            och även EU och det svenska ordförandeskapet har i ett uttalande
            nyligen uttryckt sitt missnöje med Israels beslut som strider
            mot folkrätten och utgör ett hinder för fred.
          </p>
          <p xml:id="i-4j1hZsMQv9dZBkFMLULPeB">
            Men Israel fortsätter att totalt ignorera landets skyldighet,
            enligt folkrätten, att upphöra med bosättningsexpansionen. Man
            fortsätter att ignorera EU och FN. Utbyggnaden av de illegala
            bosättningarna i det ockuperade Västbanken och östra Jerusalem
            fortsätter som förut.
          </p>
          <p xml:id="i-WFramNPxKKRWEQpdJkmvQY">
            Det finns i dag 149 bosättningar på Västbanken, inklusive östra
            Jerusalem. Antalet bosättare uppgår till omkring 260 000 på Västbanken
            och i östra Jerusalem cirka 200 000. Dessutom är den årliga befolkningstillväxten
            i bosättningarna 5,5 procent, jämfört med mindre än 2 procent
            för den israeliska befolkningen i Israel * 1 .
          </p>
          <p xml:id="i-RYwC4EtPXAze6mPj8zeFKS">
            Det måste bli ett omgående slut på Israels oacceptabla bosättningspolitik
            på Västbanken. Sverige måste mycket kraftfullare än hittills agera
            för att förhindra att nya israeliska bosättningar tillkommer på
            palestinsk mark och för att befintliga bosättningar avvecklas.
            Sverige måste inom EU verka för att utbyggnaden av bosättningarna
            upphör och att en avveckling av de redan existerande bosättningarna
            inleds. Detta bör riksdagen som sin mening ge regeringen till
            känna.
          </p>
        </div>
        <div xml:id="i-38vgjywSLmLUiEZARH7BBY" type="signatureBlock">
          <list xml:id="i-NUPuZ46wYwH2qvzwqvxjio">
            <item xml:id="i-FLgfHmasFkmhvxmGSTdusK" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-2XWDG3h2szLk7ujpY6M4qT" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-R8i4j7zcbBqmubRgMLsMNn" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-HSaCFYo9ndp3MpEsGsc4ck" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
