<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0381/mot_200203_MJ_0381-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ381 pnr: v366
          </p>
          <p>
            Motion till riksdagen 2002/03:MJ381
          </p>
          <p>
            av Lennart Gustavsson (v)
          </p>
          <p>
            Åtgärder för att gynna jordbruket i Norrlands inland och fjällområde
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en översyn och förändring av det
            rådande stödsystemet inom den gemensamma jordbrukspolitiken i
            syfte att bevara och utveckla det fjällnära jordbruket. 2. Riksdagen
            tillkännager för regeringen som sin mening vad i motionen anförs
            om behovet av en översyn och förenkling av regelverken inom jordbrukssektorn
            i syfte att underlätta lokal och regional livsmedelsproduktion.
          </p>
          <p>
            2 Inledning
          </p>
          <p>
            Antalet jordbruksföretag har under lång tid minskat mycket kraftigt
            i hela Norrland. Detta är särskilt tydligt i inlands- och fjällkommunerna.
            Jordbruket har i vissa områden försvunnit helt. Detta leder naturligtvis
            till en mängd negativa konsekvenser; jobb försvinner, mark växer
            igen, natur- och kulturvärden går förlorade, förutsättningen för
            lokal och regional livsmedelsproduktion saknas m.m. På grund av
            de klimatförhållanden som råder i norra Sverige, annorlunda struktur
            och de långa avstånden mellan gårdar, mejerier och slakterier,
            är förutsättningarna för att bedriva en lönsam produktion annorlunda.
            Behovet av särskilt riktade åtgärder är därför också motiverat.
          </p>
          <p>
            3 Särskilt stöd för det fjällnära jordbruket
          </p>
          <p>
            De mycket speciella förhållanden som råder i de fjällnära kommunerna
            har inte sin motsvarighet någon annanstans inom EU. Allt detta
            motiverar
          </p>
          <pb facs="riksdagen-motions-pdf/data/200203/mot_200203_MJ_0381/mot_200203_MJ_0381-0002.pdf"/>
          <p>
            2002/03:MJ381
          </p>
          <p>
            införandet av en särskild fjällmiljöersättning, ett stödprogram
            som kan skapa förutsättningar för det fåtal jordbruk som finns
            i det fjällnära området att överleva. En kombination av miljöstöd,
            öppet landskaps- och kulturmiljöstöd som kompenserar för stora
            avstånd och små enheter. År 1997 beslutade riksdagen att ett särskilt
            stöd bör utgå till fjälljordbruket. Beslutet har dock ännu ej
            genomförts. I samband med den översyn av jordbrukspolitiken som
            för tillfället pågår (Mid term review) bör det även göras en uppföljning
            och utvärdering av vilka effekter det nu rådande stödsystemet
            har haft för det fjällnära jordbruket. Om utvärderingen visar
            att fjälljordbruket i lägre grad kunnat ta del av de nya stöden
            än jordbruket inom övriga områden som kräver särskilt riktade
            stöd, och därför missgynnats av övergången till EU:s jordbrukspolitik,
            bör regeringen återkomma med förslag om åtgärder. Detta bör riksdagen
            som sin mening ge regeringen till känna.
          </p>
          <p>
            4 Förenklade regelverk
          </p>
          <p>
            För att försöka möta de ökade hoten mot basproduktionen har lantbrukare
            och andra livsmedelsföretag på olika sätt inlett ett aktivt samarbete
            med, bl.a. utbildningar, gemensam marknadsföring och satsningar
            på miljö och kvalitet. Flera lantbrukare samarbetar också med
            förädlingsföretag kring bl.a. lokala köttprodukter. Dessa egna
            initiativ försvåras dock av de lagar och regler som styr bl.a.
            produktion och livsmedelshantering. Förutom den gemensamma jordbrukspolitiken
            har det nationella regelverkets utformning stor betydelse för
            möjligheterna att utveckla jordbruket och livsmedelsproduktionen
            i Norrland, och då kanske speciellt i inlandet. Som exempel kan
            nämnas situationen för köttproducenter där reglerna runt exempelvis
            mobila slakterier och hanteringen av slaktavfall avsevärt försvårar
            en positiv utveckling av lokal och regional livsmedelsproduktion.
            En förenkling av det regelverk som gäller i dag skulle inte bara
            vara positivt regionalpolitiskt, utan även vara positivt ur ett
            miljö- och djurskyddsperspektiv då långa transporter skulle kunna
            undvikas. Många av besluten som rör jordbruket fattas på EU-nivå.
            En svensk hållning bör vara att driva frågan om möjligheten att
            genom nationella beslut möjliggöra en utveckling mot större lokal
            och regional livsmedelsproduktion. De möjligheter till nationella
            beslut för att skapa regelverk som kan anpassas utifrån lokala
            och regionala förutsättningar ska naturligtvis nyttjas. Sammantaget
            behövs en översyn av de regelverk som finns inom jordbrukssektorn.
            Ett av syftena bör vara att i större grad möjliggöra lokal och
            regional livsmedelsproduktion, inte bara i Norrlands inland och
            fjällnära områden utan även i andra delar av Sverige där en aktiv
            regionalpolitik är nödvändig. Detta bör riksdagen som sin mening
            ge regeringen till känna.
          </p>
          <pb facs="riksdagen-motions-pdf/data/200203/mot_200203_MJ_0381/mot_200203_MJ_0381-0003.pdf"/>
          <p>
            2002/03:MJ381
          </p>
          <p>
            Stockholm den 20 oktober 2002
          </p>
          <p>
            Lennart Gustavsson (v)
          </p>
          <p>
            10
          </p>
        </div>
      </div>
    </body>
  </text>
</TEI>
