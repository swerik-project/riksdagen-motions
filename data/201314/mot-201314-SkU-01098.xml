<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-01098">
  <teiHeader>
    <fileDesc>
      <titleStmt>
        <title>Snus</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Snus</title>
          <idno type="rdwebb">H102XM1098</idno>
          <rs type="number">M1098</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102XM1098/text</ref>
          <ref type="dokument_url_html">http://data.riksdagen.se/dokument/H102XM1098</ref>
          <ref type="dokumentstatus_url_xml">http://data.riksdagen.se/dokumentstatus/H102XM1098</ref>
          <ref type="doc">http://data.riksdagen.se/fil/DF7C9F99-DF04-4824-A079-B2BC33A20BB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U9NPrhqcEcAoxdHs3E49Jv" type="signed"/>
        <correspContext corresp="i-U9NPrhqcEcAoxdHs3E49Jv">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-QHRfz8ZBTRdeja1BXWitcY" type="numbering">
          <date when="2013-10-02"/>
        </correspAction>
        <correspAction xml:id="i-GBuT2yY3xGqppgxPTZetP8" type="submission">
          <date when="2013-10-01"/>
        </correspAction>
        <correspAction xml:id="i-S4JX16Hx4VgLtWXta1GMmg" type="transfer">
          <date when="2013-09-30"/>
        </correspAction>
        <correspAction xml:id="i-4tdDMfwo2e8qTjrRp7UahW" type="assigned"/>
        <correspContext corresp="i-4tdDMfwo2e8qTjrRp7UahW">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EHTB6Abe7bpvPPJjFjQHpP" type="motHeader"/>
      <div xml:id="i-XN1HAX8tyAmYsKY2iCrzts" type="motBody">
        <div xml:id="i-J7yJoVRzzGzDgbcBDHoLp3" type="motProposal" subtype="förslag">
          <head xml:id="i-uaKbWgBpupCvpYi8oucpN">
            Förslag till riksdagsbeslut
          </head>
          <list xml:id="i-VQ5YBHszqeNeC3ajCqq8XR" style="ol">
            <item xml:id="i-KZsD5iLeLdkbeS12nQpMdN">
              Riksdagen tillkännager för regeringen som sin mening vad som
              anförs i motionen om att se över möjligheten att sänka punktskatten
              på snus för att stimulera minskad rökning.
            </item>
            <item xml:id="i-STZPGtGHn6FX3o5W3e6zFB">
              Riksdagen tillkännager för regeringen som sin mening vad som
              anförs i motionen om att se över möjligheten att den mest hälsovådliga
              tobaksprodukten i form av cigaretter beskattas högre än vetenskapligt
              konstaterat mindre hälsovådliga tillåtna tobaksprodukter.
            </item>
            <item xml:id="i-DgijZqWV3FG5NUg6y14wi9">
              Riksdagen tillkännager för regeringen som sin mening vad som
              anförs i motionen om att se över möjligheten att lägga vetenskaplig
              motivering till grund för tobaksprodukters punktbeskattning.
            </item>
          </list>
        </div>
        <div xml:id="i-RtnARaTbQTVjbzBr2XHte6" type="motContent">
          <head xml:id="i-W8B6NkT7fjaAAgWMu2HgCJ" type="h1">
            Motivering
          </head>
          <p xml:id="i-SDjpogquYp8ymsf8AxxGiq">
            Lägre hälsorisk bör vara en relevant bedömningsgrund vid avvägning
            av punktskattenivåer. Även om punktskatt på konsumtion av hälsovådliga
            varor kan vara motiverat som ett verktyg för att tvinga ner konsumtionen
            av folkhälsopolitiska skäl är detta ett medel som måste ha bärighet
            på de önskvärda effekterna av beskattningen såväl som att de produkter
            som beskattas är av sådan art att det kan anses motiverat.
          </p>
          <p xml:id="i-B1XVLN2Tz6PjAwKinV4H8B">
            Av de konsumtionsvaror som är belagda med särskilda punktskatter
            finns de varor där hög punktskatt är synnerligen motiverat som
            cigaretter och andra där en hög punktskatt snarare motverkar syftet
            som svenskt snus. De två produkterna är snarlika i den meningen
            att de innehåller samma stimulerande substans (nikotin) men skiljer
            sig åt betydligt vad gäller riskerna och de konstaterade skadorna
            på brukaren. Huruvida de två produkterna är utbytbara mot varandra
            har studerats under lång tid, och ett stort antal både svenska
            och internationella publicerade studier (exempelvis The association
            of snus and smoking behaviour: a cohort analysis of Swedish males
            in the 1990s, Stenbeck. Evolving patterns of tobacco use in northern
            Sweden, Asplund et al.2003. Ending tobacco smoking in Britain,
            The Royal College of Physicians, 2009. Patterns of Dual Use of
            Snus and Cigarettes in a Mature Snus Market, Lund McNeill 2012.)
            anger att det förefaller finnas en rörelse mellan de två konsumtionsvarorna,
            från cigaretter till snus. Konsumenterna har över tid gått från
            rökning till snus i sådan omfattning i både Sverige och Norge
            att båda länderna är bland de fåtal vid internationella jämförelser
            där skadeverkningarna av tobaksbruk signifikant sjunkit. Denna
            konstaterade migration har tveklöst varit till gagn för den svenska
            folkhälsan, vilket även är en av slutsatserna EU:s expertkommitté
            SCENIHR fastslog år 2008. Tveklöst kan det argumenteras för att
            total tobaksfrihet är det mest önskvärda ur folkhälsosynpunkt,
            men då nikotinläkemedel som metod för att sluta röka inte är belagt
            med någon punktskatt överhuvudtaget trots att nikotinstyrkan i
            flertalet av dessa produkter är jämförelsevis hög är det uppenbart
            att det anses politiskt motiverat att understödja strömningar
            från den konstaterat starkt hälsovådliga cigaretten till produkter
            med konstaterat lägre risk för användaren.
          </p>
          <p xml:id="i-xsvjwsWrZ8kRCRAEtB4Bm">
            EU konstaterade inför översynen av Tobaksdirektivet att 700 000
            (Eurobarometer 385) individer kommer att lida en förtida död varje
            år på grund av rökningen inom unionen. Samma statistiska rapport
            fastslog att 15 procent av svenska män har slutat röka med hjälp
            av snus. En EU-initierad vetenskaplig utvärdering av det svenska
            snuset konstaterade snus vara minst 90 procent mindre skadlig
            än rökning (SCENIHR år 2008).
          </p>
          <p xml:id="i-U4kyVLpQV69LFoTz1D2RF8">
            När Socialstyrelsen år 2012 publicerade sina Nationella riktlinjer
            för sjukdomsförebyggande metoder 2011 (Tobaksbruk, riskbruk av
            alkohol, otillräcklig fysisk aktivitet och ohälsosamma matvanor.
            Stöd för styrning och ledning) anges att den samlade riskbedömningen
            för daglig snusning anges vara liten till måttlig svårighetsgrad
            (sid. 75f.), att jämföra med att daglig rökning eller riskbruk
            av alkohol är av mycket stor svårighetsgrad för personen i frågas
            hälsa. Därmed kan det anses vetenskapligt konstaterat att det
            är mer gynnsamt både för individen och för samhället i betydelsen
            lägre belastning för sjukvården och minskat mänskligt lidande
            om konsumenter av tobak migrerar från cigarrettrökning till snusning.
            Så länge tobaksprodukter är en tillåten vara att konsumera bör
            det vara av folkhälsopolitiskt intresse att så många individer
            som möjligt väljer att växla vana från högrisk- till lågriskbeteende,
            och det bör ligga i Riksdagens intresse att underlätta denna förflyttning
            genom att belägga rökning med en signifikant högre punktskatt
            än övriga nikotinprodukter på marknaden.
          </p>
          <p xml:id="i-U9thr28mSG9etZGbkFqtT4">
            Idag är det en marginell skillnad i konsumentpriset i butik på
            ett paket cigaretter och en dosa snus. Att höja punkskatten på
            cigaretter har historiskt visat sig vara ytterst vanskligt, då
            en ökad cigarettsmuggling följer. Smugglingen är ett betydande
            problem, då detta också ökar tillgängligheten för ungdomar som
            är förbjudna att konsumera nikotinprodukter.
          </p>
          <p xml:id="i-BKtvh7sSWk8wADLFR4kRAM">
            Då en höjning av cigarettbeskattning tidigare visat sig vara
            kontraproduktiv återstår endast att göra det relativt cigaretten
            billigare att snusa, genom statlig styrning via sänkt punktskatt
            på snus. Det är folkhälsopolitiskt rimligt att indirekt underlätta
            för konsumenten att växla vana, med målet att nå tobaksfrihet
            om detta är vad individen i fråga eftersträvar. Genom att hålla
            nikotinläkemedel helt befriade från punktskatt erbjuds konsumenten
            därmed en trappa av ekonomiska incitament att bryta sitt beroende.
            Tobaksbruk måste betraktas som ett riskbeteende, och punktbeskattning
            är motiverat. Dock bör nivån på beskattningen reflekteras i de
            konstaterade riskerna med varan i fråga. Då det är väsensskild
            skillnad på att snusa och röka bör det därmed också anses motiverat
            att sänka skatten på snus i sådan omfattning att det påverkar
            prisbilden på marknaden och indirekt gynnar konsumenten att överväga
            att växla vana från den konstaterat mest farliga rökningen till
            mindre hälsovådliga alternativ.
          </p>
        </div>
        <div xml:id="i-2tKVfexZXXqYBkdmrR2NLk" type="signatureBlock">
          <list xml:id="i-JuW9sd72MRqX4i24mcnU7m">
            <item xml:id="i-2e11Nv4xgPt8bo9KiHBpZq" who="i-7BVrTrBc6AJDkYa3WEfLxy" type="signature">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
