<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__552/mot_1960__ak__552-001.pdf"/>
      <fw xml:id="i-9Uw3cE2vpLski3UdP3P9hZ">
        Motioner i Andra kammaren, nr 552 år 1960 13
      </fw>
      <div type="motHeader" xml:id="i-SJTZXVxhs2CCT4tsK2Sg6b">
        <div type="motTitle" xml:id="i-4f5N5rJRFQEXzDX4DiDu7f"/>
        <div type="motSubmissionInfo" xml:id="i-Kp4AJkjXK5bNdP31Fwqk3g"/>
      </div>
      <div type="motBody" xml:id="i-RSQocuqyVgpNErcriokLLP">
        <div xml:id="i-8GmnfaoJnbSHv42zGFf3bM">
          <p xml:id="i-8TAz1iX1Rbq8dPvUGZfeDq">
            Nr 552
          </p>
          <p xml:id="i-VV1kKvvAouJ5X4mxm2P4ct">
            Av herr Eliasson i Sundborn m. fl., om den domstolsmässiga prövningen
            av atomkraftfrågor.
          </p>
          <p xml:id="i-L5qEQKoDEFmXrNq2zh5Eyk">
            Under 1970-talet kommer av allt att döma våra tillgångar av outnyttjad,
            utbyggnadsvärd vattenkraft att vara i stort sett uttömda. Det
            kan inte förväntas, att vårt energibehov därigenom kommer att
            vara tillgodosett. För de säkerligen även efter denna tidpunkt
            ökande behoven har vi att söka andra energikällor, och vid övervägandena
            om dessa har det ansetts ange- läget att lita till atomkraft.
            Atomenergiens utnyttjande befinner sig i vårt land i begynnelseskedet.
            Det första kommersiella atomkraftverket är sålunda nu under uppförande
            i Ågesta, Huddinge kommun, omedelbart utanför Stockholms stads
            södra gräns. Intressenter i företaget är AB Atomenergi och Stockholms
            stad. Ågestaverket, som också benämnes R-3 Adam, är avsett att
            bli ett kom- binerat värme- och kraftverk, som skall förse cirka
            10 000 lägenheter med värme och därjämte alstra 10 megawatt elektrisk
            energi. Förutom grövre avfall, som måste omhändertagas på speciellt
            sätt, kommer även avlopps- vattnet från anläggningen att innehålla
            radioaktivt spill i det s.k. process- vattnet från verkets aktiva
            delar. Detta aktiva avloppsvatten skall enligt dom av Österbygdens
            vattendomstol efter viss men ej fullständig rening utsläppas i
            sjön Magelungen. Det är framför allt detta utsläpp som givit anledning
            till kritik och som framkallat stor oro och olust hos den närmast
            berörda befolkningen. Sjön Magelungen skärs av gränsen mellan
            Stockholms stad och Huddinge kommun. Den ingår i ett sjösystem
            av mycket blygsam storleksordning, och dess vatten rinner till
            Östersjön efter att först ha passerat en rad andra små- sjöar.
            Den nya stadsdelen Farsta når ned till Magelungens norra strand.
            Sjön omgives till vissa delar av villabebyggelse, och dess omgivningar
            i övrigt tjänar som rekreationsområde. Ett par större badplatser
            finns an- lagda vid sjön, och ytterligare några planeras liksom
            en större idrottsplats. Sjöns vatten används i viss utsträckning
            som hushållsvatten och för bevatt- ning av trädgårdsanläggningar.
            Sjöns karaktär av centrum i ett frilufts- och rekreationsområde
            torde ha skärpt olusten inför det planerade utsläppet av radioaktivt
            spillvatten. Enligt Österbygdens vattendomstols dom i ärendet
            finns i huvudsak två möjligheter att bortforsla det radioaktiva
            spillvattnet. Den ena är att i
          </p>
          <pb facs="riksdagen-motions-pdf/data/1960/mot_1960__ak__552/mot_1960__ak__552-002.pdf"/>
          <fw xml:id="i-VfP4oGE7VPaxpVGvC1ZZpK">
            14 Motioner i Andra kammaren, nr 552 år 1960
          </fw>
          <p xml:id="i-KqH9CTu7zXxcpxSDRnctd5">
            separat ledning, inlagd i Stockholms stads avloppstunnlar och
            dragen förbi dess reningsverk, föra ut vattnet till Östersjön.
            Anläggningskostnaden här- för har av sökanden beräknats till 1,2
            milj. kronor, vartill kommer 100 000 kronor i årlig drift- och
            underhållskostnad. Som jämförelse må nämnas att verket för närvarande
            beräknas kosta cirka 175 milj. kronor. Den andra möjligheten är
            att släppa ut vattnet i sjön Magelungen. Domstolen har meddelat
            att så får ske, om viss rening företages. Av handlingarna framgår,
            att kostnaderna för fullständig indunstning av det aktiva vattnet
            skulle uppgå till cirka 65 000 kronor årligen enligt uppgift av
            sökanden. Statens vatteninspektion, kammaradvokatfiskalsämbetet
            samt de enskilda sak- ägarna vid sjön har hemställt att domstolen
            måtte föreskriva sådan indunst- ning (eller alternativt direkt
            utledning till Östersjön), vilket emellertid icke av domstolen
            kunnat bifallas. Domslutet har överklagats. Mot domstolens utslag
            och behandling av ärendet skall här ingen erinran göras. Vi vill
            emellertid framhålla de betydande svårigheter som föreligger på
            detta område. De vetenskapliga forskningsresultaten är tyvärr
            ännu otill- räckliga, och först genom en försöksverksamhet kan
            praktiska erfarenheter vinnas. Måhända är — såsom påståtts i debatten
            om atomenergiens utnytt- Jande — den nya strålskyddslagen alltför
            summarisk och svårtolkad. När vi nu befinner oss i inledningsskedet
            till atomenergiens utnyttjande synes det oss synnerligen angeläget,
            att det svenska atomenergiprogrammet kan genomföras under psykologiskt
            gynnsamma omständigheter. En förut- sättning härför är, att säkerhetsåtgärderna
            tillgodoser allmänhetens berät- tigade krav på trygghet. De problem
            som är förknippade med atomenergiens utnyttjande är av den storleksordning
            och av sådan speciell karaktär, att det kan ifrågasättas om våra
            nuvarande vattendomstolar är rustade för dessa nya och kompli-
            cerade uppgifter. Starka skäl kan sålunda anföras för att domstolarna
            till- föres exempelvis medicinsk, naturvetenskaplig, meteorologisk
            och atomtek- nisk sakkunskap. Enligt vår mening bör skyndsamt
            prövas, huruvida mål rörande atomkraftfrågor bör handläggas av
            vattendomstol, förstärkt med särskild expertis på ifrågavarande
            område, eller av specialdomstol. Med stöd av det anförda får vi
            hemställa, att riksdagen i skrivelse till Kungl. Maj:t måtte anhålla
            om skyndsam utredning huruvida mål rörande atomkraft- frågor bör
            handläggas av vattendomstol, förstärkt med sär- skild expertis,
            eller av specialdomstol.
          </p>
          <p xml:id="i-VrWpNXkTBXHWEmy5ZBRjoG">
            Stockholm den 27 januari 1960
          </p>
          <p xml:id="i-Hkqjoxoj9ssgTmCoBrs8s7">
            Lars Eliasson Johannes Antonsson Einar Gustafsson i Sundborn
            i Kårby
          </p>
        </div>
      </div>
    </body>
  </text>
</TEI>
