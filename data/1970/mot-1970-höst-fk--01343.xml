<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1343/mot_1970_höst_fk__1343-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Första kammaren, nr 1343 år 1970
          </p>
          <p>
            Nr 1343
          </p>
          <p>
            Av herrar Dahlén och Wikström, i anledning av Kungl. Maj:ts propo-
            sition nr 162, angående bistånds- och katastrofutbildning av värnpliktiga
            m. fl.
          </p>
          <p>
            (Lika lydande med motion nr 1563 i Andra kammaren)
          </p>
          <p>
            Under de närmaste åren väntas behovet av personal för bilateralt
            och multilate- ralt utvecklingsarbete öka kraftigt. Till detta
            kommer behovet av personal för de frivilliga organisationernas
            biståndsinsatser. Den föreslagna bistånds- och katastrof- utbildningen
            kommer därför att fylla en viktig funktion. Genom den skapas en
            reserv för rekrytering av biståndspersonal samtidigt som möjligheterna
            till insatser från svensk sida i katastrofsituationer vidgas.
            En förutsättning för att detta syfte skall kunna uppnås är att
            man vid antag- ningen till utbildningen uppställer samma krav
            som SIDA och de frivilliga organi- sationerna tillämpar vid sin
            rekrytering av personal. Av den som påbörjar bistånds- och katastrofutbildningen
            bör krävas yrkesmässiga kunskaper eller en klar yrkesin- riktning.
            Om den som antas till utbildningen saknar de erforderliga kunskaperna,
            bör vederbörande ges möjlighet att inhämta dessa. Även om vissa
            skäl talar för att man därvid måste uppställa en viss övre gräns
            för att utbildningen skall få påbör- jas, bör en generös dispensgivning
            tillämpas i det enskilda fallet. Någon motsvarighet till den föreslagna
            utbildningen finns — såsom påpekas i pro- positionen — f.n. inte
            i vårt land. Det finns därför anledning anta att den kommer att
            få ett högt meritvärde för tjänster och uppdrag inom utvecklingsarbetet.
            Utbild- ningen bör därför stå öppen även för kvinnor. Det är väsentligt
            att information om denna möjlighet för kvinnor att genomgå en
            bistånds- och katastrofutbildning sprids på ett effektivt sätt.
            Varje kvinna bör sålunda, t.ex. i samband med kallelse till civilförsvarsutbildningen,
            ges information om förutsättningarna för att antas till utbildningen.
            Den föreslagna bistånds- och katastrofutbildningen avses i sin
            helhet äga rum i Sverige. Flera remissinstanser har förordat att
            en del av utbildningen bör förläggas till utvecklingsländer. Genom
            att ge deltagarna möjlighet att redan under utbild- ningstiden
            och under sakkunnig ledning tillämpa sina kunskaper i den miljö
            som flertalet av dem kommer att verka i skulle övergången till
            mer yrkesmässiga insatser i utvecklingssamarbetet underlättas
            och tiden för en effektiv arbetsinsats därmed förlängas. Det bör
            ankomma på den föreslagna nämnden att i samarbete med bi- ståndsmyndigheten
            undersöka möjligheterna att förlägga delar av utbildningen till
            utvecklingsländer. Nämnden bör därvid ha möjlighet att ompröva
            de i propositionen angivna tidsramarna för de olika utbildningsmomenten.
          </p>
          <pb facs="riksdagen-motions-pdf/data/1970/mot_1970_höst_fk__1343/mot_1970_höst_fk__1343-002.pdf"/>
          <p>
            Motion i Första kammaren, nr 1343 år 1970 11
          </p>
          <p>
            Den personal som genomgått bistånds- och katastrofutbildningen
            kommer att vara utomordentligt väl kvalificerad i olika avseenden.
            Det är därför viktigt att denna personal ges uppgifter inom ramen
            för totalförsvaret i sådana funktioner att dess erfarenhet och
            kunskap utnyttjas på bästa möjliga sätt. Enligt den utredning
            som legat till grund för propositionen bör tjänstgöring i bilateralt
            och multilateralt utvecklingsarbete kunna tillgodoräknas som återstående
            tjänstgöringstid, vilken enligt departementschefens förslag skall
            omfatta minst 90 och högst 160 dagar. Motsvarande bestämmelser
            föreslås gälla vid anställning hos enskilda organisationer, som
            bedriver verksamhet i utvecklingsländer och erhåller statsbidrag
            härför. Detta förslag har emellertid avvisats av departementschefen.
            Bestämmelser av det slag som utredningen förordat skulle i många
            fall kunna utgöra en extra stimulans för dem som genomgått grundutbildningen
            att utföra insatser i utvecklingsländerna. Genom en yrkesmässig
            insats i utvecklingsarbetet skaf- far sig den berörda personalen
            mycket av den kunskap och erfarenhet som repeti- tionsuthildningen
            avser att ge. De för insatserna inom totalförsvaret nödvändiga
            kunskaperna bör kunna erhållas dels i samband med grundutbildningen,
            dels genom en tjänstgöringsperiod om 18 dagar för övning och förberedelser
            av katastrofinsatser. För att få tillgodoräkna sig tjänstgöring
            inom biståndsverksamheten som återstående tjänstgöringstid bör
            en viss minimitid — förslagsvis två år — fastställas. Under lång
            tid har i vårt land röster höjts för u-landstjänst som alternativ
            till den traditionella värnpliktsutbildningen. Det är därför beklagligt
            att den utredning — Värnplikt och biståndsutbildning — som legat
            till grund för propositionen på grund av direktivens utformning
            inte haft möjlighet att ta upp frågan till närmare analys. De
            skäl som anförts för u-landstjänst som alternativ till traditionell
            värnpliktsut- bildning är utomordentligt starka. Det är väsentligt
            att den svenska säkerhetspoliti- ken inte bara inriktas på försvarsåtgärder
            i traditionell bemärkelse utan också på fredsbevarande insatser
            i en mera vid mening. De svenska insatserna på nedrust- ningsområdet
            kan tas som ett exempel på en sådan åtgärd och de svenska bistånds-
            insatserna som ett annat. Möjligheter för värnpliktiga att fullgöra
            sin utbildning i form av insatser inom biståndsarbetet skulle
            därmed ligga i linje med en säkerhets- politisk målsättning att
            förebygga konflikter. En sådan möjlighet skulle också kunna bidra
            till att göra det lättare att rekrytera kvalificerad personal,
            som under andra förhållanden inte skulle avsatt några år för insatser
            i biståndsarbetet. I ett särskilt yttrande har experten i utredningen,
            Karl-Axel Elmqvist, förordat u-landstjänst som alternativ till
            värnpliktsutbildning och därvid bl. a. pekat på att ”antalet värnpliktiga
            /vapenfria och kvinnor, som kan komma i åtnjutande av under- visningen
            är begränsad till 100 med en eventuell utbyggnad till högst 200.
            Därmed saknas möjligheter att tillgodose önskemålen från ett flertal
            ungdomar, som genom sin kunnighet och lämplighet skulle vara kvalificerade
            för biståndsinsatser. De 100— 200 personer som ges tillfälle att
            genomgå biståndsutbildningen kommer inte heller att lösa frågan
            om SIDA:s och övriga biståndsorganisationers rekryteringsunderlag.
            Utbildningens eventuella negativa inverkan på det militära försvarets
            personaltill- gång kommer troligtvis inte heller att vara speciellt
            svårbemästrad, eftersom antalet
          </p>
          <pb facs="riksdagen-motions-pdf/data/1970/mot_1970_höst_fk__1343/mot_1970_höst_fk__1343-003.pdf"/>
          <p>
            12 Motion i Första kammaren, nr 1343 är 1970
          </p>
          <p>
            endast utgör en synnerligen begränsad del av det växande antal
            som numera befrias från värnpliktstjänstgöring.” En förutsättning
            för att tjänstgöringen inom biståndsverksamheten skall bli me-
            ningsfull är att den sträcker sig över en tillräckligt lång tidrymd.
            Längden på tjänst- göringsperioden måste självfallet bestämmas
            utifrån en rad olika krav, men det finns anledning att som exempel
            peka på Belgien, där en treårig biståndsinsats är ett alternativ
            till värnpliktstjänstgöringen. Liksom de som genomgått bistånds-
            och katastrofutbildningen bör de som full- gjort sin värnplikt
            inom ramen för utvecklingsarbetet ges uppgifter inom ramen för
            totalförsvarsorganisationen. Den utbildning som erfordras härför
            bör kunna ges i samband med dels den utbildning som förutsätts
            föregå själva u-landstjänstgöringen, dels en kortare repetitionsutbildning
            i katastrofhjälp av det slag som föreslagits i det föregående.
            I propositionen avvisar departementschefen tanken på att värnpliktstjänstgöringen
            skall kunna fullgöras genom insatser i biståndsarbetet med hänvisning
            till att detta ”inte står i överensstämmelse med de principer
            efter vilka det svenska statliga bi- ståndet f. n. bedrivs”. I
            utredningen har denna tanke vidareutvecklats med följande motiveringar:
            att de värnpliktiga i allmänhet saknar yrkesutbildning, varvid
            u-ländernas krav på specialister inte kan tillgodoses; att de
            värnpliktiga saknar personliga förutsättningar och duglighet,
            vilka egen- skaper blott kan förvärvas genom personlig mognad.
            Värnpliktens fullgörande skulle därför behöva skjutas till en
            senare tidpunkt, vilket i sin tur skulle medföra orimliga konsekvenser
            för den värnpliktige; att det är högst osäkert att de som önskar
            en sådan tjänst representerar de yrkes- kategorier som efterfrågas;
            att en till u-länderna förlagd tjänstgöring strider mot det i
            Sverige tillämpade värnpliktssystemet. Dessa motiveringar skall
            inte tas upp till närmare granskning i förevarande sam- manhang.
            Det bör emellertid erinras om att en rad europeiska länder såsom
            Dan- mark, Belgien, Frankrike, Holland, Italien och Västtyskland,
            vilka samtliga infört tjänst i biståndsarbete som alternativ till
            värnplikt, inte funnit att det förelegat hinder av det slag som
            utredningen och departementschefen anfört. Inte heller den rad
            av remissinstanser — socialstyrelsen, LO, TCO, SACO, Svenska missionsrådet
            samt flera av de politiska ungdomsförbunden — som förespråkat
            u-landstjänst som alter- nativ till värnpliktstjänstgöring har
            kunnat finna att det skulle föreligga några så- dana hinder. Då
            utredningen Värnplikt och biståndsutbildning inte haft möjlighet
            att fritt pröva frågan om biståndsarbete som alternativ till värnpliktstjänstgöring
            bör Kungl. Maj:t med hänsyn till den växande opinionen och den
            klara internationella utveck- lingen ges i uppdrag att föranstalta
            om en ny prövning av frågan och förelägga nästa års riksdag ett
            förslag. Med hänvisning till vad ovan anförts hemställer vi,
          </p>
          <pb facs="riksdagen-motions-pdf/data/1970/mot_1970_höst_fk__1343/mot_1970_höst_fk__1343-004.pdf"/>
          <p>
            Motion i Första kammaren, nr 1343 år 1970 13
          </p>
          <p>
            att riksdagen i anledning av proposition nr 162 måtte besluta
            att tjänstgöring i internationellt biståndsarbete skall kunna
            tillgodo- räknas som fortsatt tjänstgöringstid i enlighet med
            vad som anförts 1 motionen; samt att riksdagen hos Kungl. Maj:t
            hemställer om förslag angående tjänstgöring i internationellt
            biståndsarbete som alternativ till värnpliktstjänstgöringen och
            vapenfri tjänst i enlighet med vad som anförts i motionen.
          </p>
          <p>
            Stockholm den 24 november 1970
          </p>
          <p>
            Olle Dahlén (fp) Jan-Erik Wikström (fp)
          </p>
        </div>
      </div>
    </body>
  </text>
</TEI>
