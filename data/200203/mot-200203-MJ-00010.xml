<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            26
          </p>
          <p>
            2002/03 mnr: MJ10 pnr: kd114
          </p>
          <p>
            Motion till riksdagen 2002/03:MJ10
          </p>
          <p>
            av Sven Gunnar Persson m.fl. (kd) med anledning av skr. 2002/03:29
          </p>
          <p>
            Johannesburg — FN:s världstoppmöte om hållbar utveckling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om NGO:er och näringslivets ställning i det internationella
            samarbetet. 2. Riksdagen tillkännager för regeringen som sin mening
            vad i motionen anförs om handel för hållbar utveckling. 3. Riksdagen
            tillkännager för regeringen som sin mening vad i motionen anförs
            om internationell solidaritet. 4. Riksdagen tillkännager för regeringen
            som sin mening vad i motionen anförs om att återgå till enprocentsmålet
            i det internationella biståndet. 5. Riksdagen tillkännager för
            regeringen som sin mening vad i motionen anförs om förbättrat
            bistånd inom EU. 6. Riksdagen tillkännager för regeringen som
            sin mening vad i motionen anförs om prioritering av mänskliga
            rättigheter. 7. Riksdagen tillkännager för regeringen som sin
            mening vad i motionen anförs om informations- och kommunikationsteknik
            i utvecklingsprogrammen. 8. Riksdagen tillkännager för regeringen
            som sin mening vad i motionen anförs om skuldavskrivningar. 9.
            Riksdagen tillkännager för regeringen som sin mening vad i motionen
            anförs om stöd till Agenda 21-arbetet i kommunerna. 10. Riksdagen
            tillkännager för regeringen som sin mening vad i motionen anförs
            om förbud mot bromerade flamskyddsmedel och HA-oljor. 11. Riksdagen
            tillkännager för regeringen som sin mening vad i motionen anförs
            om inriktningen på klimatinvesteringsprogrammen. 12. Riksdagen
            tillkännager för regeringen som sin mening vad i motionen anförs
            om resurser till livscykelanalyser. 13. Riksdagen tillkännager
            för regeringen som sin mening vad i motionen
          </p>
          <p>
            anförs om utveckling av miljöteknik.
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0002.pdf"/>
          <p>
            2002/03:MJ10
          </p>
          <p>
            27
          </p>
          <p>
            14. Riksdagen tillkännager för regeringen som sin mening vad
            i motionen anförs om samarbete med Kina. 15. Riksdagen tillkännager
            för regeringen som sin mening vad i motionen anförs om miljömärkta
            arbetsmaskiner, båtmotorer samt ekonomiska styrmedel. 16. Riksdagen
            tillkännager för regeringen som sin mening vad i motionen anförs
            om stöd till utsatta och sårbara människor. 17. Riksdagen tillkännager
            för regeringen som sin mening vad i motionen anförs om barns psykosociala
            hälsa. 18. Riksdagen tillkännager för regeringen som sin mening
            vad i motionen anförs om narkotikapolitiken. 19. Riksdagen tillkännager
            för regeringen som sin mening vad i motionen anförs om en effektivare
            vattenanvändning. 20. Riksdagen tillkännager för regeringen som
            sin mening vad i motionen anförs om införande av fastprissystem
            för förnybara energikällor. 21. Riksdagen tillkännager för regeringen
            som sin mening vad i motionen anförs om en miljöanpassning av
            exportkreditnämndernas verksamhet. 22. Riksdagen tillkännager
            för regeringen som sin mening vad i motionen anförs om Sveriges
            arbete inom EU för att öka tillgången på medicin mot hiv/aids,
            tbe och malaria. 23. Riksdagen tillkännager för regeringen som
            sin mening vad i motionen anförs om jordbruket. 24. Riksdagen
            tillkännager för regeringen som sin mening vad i motionen anförs
            om fiskefrågor. 25. Riksdagen tillkännager för regeringen som
            sin mening vad i motionen
          </p>
          <p>
            anförs om EU:s ansvar.
          </p>
          <p>
            Inledning
          </p>
          <p>
            Globaliseringen integrerar inte bara handeln, utan även konsumtion
            och konsumentmarknader. Att ökad internationell handel och investeringar
            leder till ekonomisk och social utveckling i fattiga länder är
            givetvis positivt. Problemet är att den livsstil som nu sprids
            från den rika världen inte är långsiktigt hållbar. Redan Rio-konferensen
            1991 slog fast att västvärldens konsumtionsvanor leder till katastrofala
            effekter för miljö och klimat. Svaret på dilemmat tillväxt kontra
            hållbarhet är givetvis inte att förneka utvecklingsländerna deras
            självklara rätt till utveckling och en bra standard. Tvärtom.
            Men deras tillväxt måste ske genom ett mycket intelligentare sätt
            att använda energi och material. Om länder som Kina och Indien
            baserar sin fortsatta industri på kolkraft kommer miljökonsekvenserna
            lokalt, regionalt men också globalt att bli katastrofala. Det
            finns idag långt effektivare teknik än den konventionella för
            att möta merparten av konsumenternas behov. Om man satsade på
            alternativ energiteknik — som till exempel solceller och vätgas
            — skulle mycket stora miljövinster göras. Satsningar på reningsteknik
            är av stor vikt. Det allt tätare
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0003.pdf"/>
          <p>
            samarbetet mellan olika länder skulle kunna öppna helt nya möjligheter
            att till utvecklingsländerna överföra både kunnande och sådan
            teknik som är ekologiskt hållbar. Problemen är att vi för närvarande
            saknar mekanismer för ett sådant samarbete samt att vi i vår egen
            region inte ger tillräcklig stimulans åt miljöanpassad teknik.
            Kristdemokraterna menar att biståndet bör ses över så att det
            i högre utsträckning inriktas på miljövänliga alternativ för en
            ökad hållbar tillväxt i utvecklingsländerna. Det råder ingen tvekan
            om att de största globala utmaningarna för framtiden ligger i
            miljöfrågorna. Det är allas vårt ansvar att åstadkomma en hållbar
            utveckling under 2000-talet. De internationella miljökonventionerna
            måste följas upp och implementeras i världens alla hörn, speciellt
            i västvärlden och industriländerna. Här ingår arbetet med att
            följa upp Agenda 21, FN:s klimatkonvention/Kyotoprotokollet, konventionen
            om biologisk mångfald, konventionen mot ökenspridning och Montrealprotokollet
            som reglerar användningen av ett antal ozonförstörande gaser.
            Men det räcker inte enbart med att skriva under olika konventioner.
            Miljöarbetet kräver snabba och politiska beslut om förändringar.
            Klimatförändringar har under senare år lett till förödande naturkatastrofer
            som drabbat tusentals människor, framför allt i utvecklingsländer.
            Bristande tillgång till vatten är en allt större konfliktorsak,
            och en av de mest akuta utmaningarna är det faktum att 1 miljard
            människor idag saknar tillgång till rent dricksvatten. Samtidigt
            saknar halva världsbefolkningen goda sanitära faciliteter. Detta
            orsakar ungefär 80 260 av alla sjukdomar i utvecklingsländerna.
            Vi kristdemokrater anser att Sverige inom EU och FN måste verka
            för att mål sätts upp så att andelen människor som har tillgång
            till rent vatten och goda sanitära faciliteter ökar. I kölvattnet
            efter FN:s miljökonferens i Rio 1992 var förhoppningarna stora
            på vad världstoppmötet i Johannesburg skulle kunna åstadkomma.
            Redan i Rio var enigheten stor om att i-ländernas produktions-
            och konsumtionsmönster inte är hållbara. Om alla människor i u-länderna
            skulle nå samma levnadsstandard som i-länderna skulle det behövas
            ytterligare fyra planeter jorden för att täcka resursbehoven.
            Lösningen på problemet är dels en effektivisering av i-ländernas
            egen energi- och resurshantering, dels att hjälpa u-länderna att
            få teknisk hjälp att hoppa över smutsiga utvecklingssteg. Det
            var i Johannesburg som ambitionerna från Rio skulle omsättas i
            konkret handling. Vissa framsteg gjordes vad gäller energi- och
            vattenfrågor, men vi kristdemokrater anser att de radikala, djärva
            greppen för att gå till botten med en rad svåra miljö- och utvecklingsproblem
            saknas. Nu har Sverige och EU en viktig uppgift i att fortsätta
            arbeta för att få till stånd konkreta mål och åtgärder för hållbar
            utveckling. Vi kristdemokrater välkomnar den diskussion om hållbar
            utveckling som skrivelsen redogör för och utvecklar i denna motion
            vår syn på de frågor där vi i förhållande till regeringen har
            en avvikande uppfattning.
          </p>
          <p>
            2002/03:MJ10
          </p>
          <p>
            28
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0004.pdf"/>
          <p>
            2002/03:MJ10
          </p>
          <p>
            29
          </p>
          <p>
            Utgångspunkter
          </p>
          <p>
            Begreppet ”hållbar utveckling” definieras ofta som ”en utveckling
            som tillgodoser dagens behov utan att äventyra kommande generationers
            möjligheter — att — tillgodose sina behov”. Genom =&lt;:att betona
            generationsperspektivet återspeglar denna definition mycket väl
            en av de principer som är grundläggande för Kristdemokraternas
            förhållningssätt till miljön, det vi kallar förvaltarskapsprincipen.
            Med detta menas att människan är förvaltare av — och inte herre
            över — skapelsen. Det ger oss människor ett speciellt ansvar.
            Vi ska agera med en långsiktig helhetssyn med respekt för vår
            samtida omgivning och kommande generationer. Förvaltarskapet gäller
            både de egna personliga resurserna och de materiella jö och naturresurser.
            Vi ska agera på ett sådant sätt att vi med stolthet kan överlämna
            frukterna av vårt arbete. Det förutsätter att vi förvaltar och
            inte på ett ansvarslöst sätt förbrukar ändliga resurser och naturvärden.
            Det förutsätter också att agerandet grundas på försiktighetsprincipen.
            Med detta menas att om misstanke finns om hot mot eller oåterkallelig
            skada på miljön, måste extra försiktighet tillämpas. Avsaknad
            av vetenskapliga bevis får inte användas som ursäkt för att skjuta
            upp åtgärder för att förhindra
          </p>
          <p>
            miljöförstöring. Det behövs övergripande ramar och förutsättningar
            som möjliggör och uppmuntrar en långsiktigt hållbar livsstil.
            Miljöhänsyn behöver genomsyra alla politikområden. Hållbar utveckling
            förutsätter att ekologi, ekonomi och sociala hänsyn integreras.
            Olika styrmedel, såväl informativa och regulativa som ekonomiska
            kompletterar varandra och kan användas var för sig eller tillsammans,
            beroende på verksamhetsområde. Lagstiftning med förbud och gränsvärden,
            en ekologiskt färgad skattepolitik, miljöledningssystem, miljövänlig
            upphandling samt utbildning till konsumentmakt är exempel på strategiska
            instrument som måste användas. Substitutionsprincipen, som innebär
            att mindre farliga ämnen så långt möjligt ska ersätta farliga,
            är också ett viktigt verktyg. En marknadsekonomi utifrån ett förvaltarskapsperspektiv
            ger möjligheter att driva utvecklingen så att den blir ekologiskt
            hållbar. För att kunna möta en del av de utmaningar som kraven
            på en hållbar utveckling innebär krävs också ett mångfacetterat
            bistånd som kan skapa balans mellan utveckling och hänsynstagande,
            och som kan bidra till konfliktförebyggande och främja social
            utveckling och mänskliga rättigheter. Det går inte att överskatta
            vikten av att väva samman biståndspolitikens olika beståndsdelar
            till en handlingskraftig enhet. Det går inte att separera diskussionen
            om ekonomisk utveckling och debatten om hållbar utveckling. Diskussioner
            om frihandelns positiva effekter måste balanseras mot, exempelvis,
            insikten om att människans tillgängliga resurser inte är oändliga.
            Vi måste också uppmärksamma och angripa ett antal mycket omfattande
            problem som hämmar en positiv utveckling. Ett sådant problem är
            att dagens energisystem leder till svåra hälsoeffekter, förstörelse
            av skog och mark och ett förändrat klimat. Den akuta och växande
            färskvattenkrisen i ett antal
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0005.pdf"/>
          <p>
            regioner är ett annat problem. Den omfattande spridningen av
            hiv/aids ett tredje.
          </p>
          <p>
            En hållbar utveckling
          </p>
          <p>
            Regeringen konstaterar i skrivelsen att resultaten av Johannesburgmötet
            inte är tillräckliga för att lösa problemen när det gäller att
            bevara naturresurser, hejda global miljöförstörelse och utrota
            fattigdom. Folkrörelserna som deltog vid mötet var också kritiska
            bla. till att de mellanstatliga överenskommelserna inte var mer
            långtgående. Kristdemokraterna instämmer i kritiken och menar
            bl.a. att frivilliga organisationer (NGO:s) måste få en tydligare
            och starkare ställning i arbetet inför, under och efter denna
            typ av toppmöten. Partnerskap med näringslivet är också ett mycket
            viktigt redskap som måste få större utrymme i det fortsatta arbetet.
          </p>
          <p>
            Svenska åtgärder
          </p>
          <p>
            I skrivelsen anges att en av regeringens ambitioner är att Sverige
            ska vara världens bäst globaliserade land, där krav ställs på
            handel på rättvisa villkor, investeringar och utbyte av kunskap
            med omvärlden. Regeringen menar att förutsättningarna är goda
            eftersom vi har en lång tradition av politik med sociala skyddsnät
            och satsningar på utbildning och hälsa. Vad regeringen helt glömmer
            att nämna är den viktiga rollen som näringslivet har haft och
            har för en fungerande globalisering. Utan den världsledande svenska
            exportindustrins framväxt hade förutsättningar helt saknats för
            utveckling av den gemensamma välfärd som skrivelsen anger som
            en nödvändig bas för en svensk tätposition när det gäller anpassning
            till globaliseringen. Näringslivet måste få bättre förutsättningar
            och rättvisa konkurrensvillkor om regeringens mål ska kunna uppnås.
          </p>
          <p>
            Handel för hållbar utveckling
          </p>
          <p>
            En WTO-rapport från år 2000 visar att frihandeln på flera sätt
            kan bidra till en mer hållbar global utveckling — inte minst genom
            snabbare spridning av ny teknik — men att det kräver klok politik
            både på nationell och internationell nivå. Rapporten menar också
            att WTO:s samarbetsmodell, baserad på lagbundna rättigheter och
            skyldigheter, skulle kunna vara en modell för en ny global samarbetsarkitektur
            på miljöområdet. En brist i dagens världshandelssystem är att
            ekonomiska intressen ofta tar överhanden över olika internationella
            miljöregler. Visserligen finns redan i dag ett antal undantag
            i WTO-reglerna för att länder ska kunna ta hänsyn till internationella
            = miljöavtal = eller = nationella = miljöskäl, förutsatt = att
          </p>
          <p>
            2002/03:MJ10
          </p>
          <p>
            30
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0006.pdf"/>
          <p>
            2002/03:MJ10
          </p>
          <p>
            31
          </p>
          <p>
            restriktionerna inte sker på ett godtyckligt eller diskriminerande
            sätt. Men i framtiden måste WTO-systemet som helhet genomsyras
            av ett hållbarhetstänkande och försiktighetsprincipen få ett bättre
            genomslag. I framtida WTO-rundor bör man också eftersträva en
            dialog om de stödsystem inom t.ex. jordbruk, fiske och energiområdet
            som motverkar en hållbar utveckling. WTO:s kompetens i miljöfrågor
            bör därför stärkas och samarbetet med andra globala organisationer,
            inte minst FN:s miljöprogram UNEP, öka. Samtidigt krävs reformer
            och större resurser inom UNEP självt. En bättre balans mellan
            frihandelsreglerna och miljömässiga hänsyn får dock inte innebära
            möjligheter till förtäckt protektionism.
          </p>
          <p>
            Internationell solidaritet
          </p>
          <p>
            Ett grundläggande problem med många länders biståndsintentioner
            är att de ofta inte bygger på motsvarande ambitioner vad gäller
            nivån på biståndsanslagen. För cirka tio år sedan då toppmötet
            i Rio hölls låg den genomsnittliga biståndsnivån i runda tal på
            0,40 26 av ländernas BNP medan nivån idag är nere på cirka 0,20-0,22
            26. Dvs. långt nedanför ”Skammens gräns” — FN:s rekommendation
            om att alla länder bör ge minst 0,7 26 av BNP i bistånd. Vi kristdemokrater
            anser att det är mycket viktigt att Sverige fortsätter att föregå
            med gott exempel och avsätter en vid en internationell jämförelse
            hög anslagspost för det internationella biståndet. Därför måste
            regeringen snabba på återgången till enprocentsmålet. Vi är också
            kritiska mot Sveriges agerande i EU, där regeringen inte tillräckligt
            har drivit på EU om att förbättra biståndet och göra det mer effektivt.
            Den internationella solidariteten kan inte bygga enbart på att
            den rika delen av världen delar med sig av sitt överflöd av resurser.
            De fattiga länderna är mest hjälpta av stöd i former som gör det
            möjligt för dem att själva skapa och upprätthålla det som krävs
            för att leva ett gott liv. Detta inte är möjligt att uppnå så
            länge inte varje människas medfödda mänskliga fri- och rättigheter
            rämjas, skyddas och institutionaliseras. Inom biståndspolitiken
            är mänskliga rättigheter såväl ett mål som ett medel. Ekonomisk
            och social utveckling är en örutsättning för att kunna åtnjuta
            fulla mänskliga rättigheter, och mänskliga rättigheter är normalt
            sett en förutsättning för tillväxt och utveckling. Det är därför
            en absolut nödvändighet för utvecklingssamarbetet att hela biståndet
            genomsyras av mänskliga rättigheter, samt att specifika MR-projekt
            prioriteras. På så sätt främjas människovärdet och möjligheterna
            att höja levnadsnivån för de fattigaste. Informations- och kommunikationsteknik
            har radikalt förändrat
          </p>
          <p>
            örutsättningarna för produktion, handel, information, media,
            forskning, utbildning osv. En del, men dessvärre ganska få, u-länder
            har hakat på denna utveckling. Ett exempel är Indien som framgångsrikt
            exporterar datatjänster. Men Internet är koncentrerat till ett
            relativt litet antal länder, företrädesvis i OECD-området. De
            allra flesta fattiga länder saknar både infrastruktur och kompetens
            för den nya tekniken. IT-revolutionen kan, om rätt utnyttjad,
            erbjuda mycket goda möjligheter i fattigdomsbekämpningen. Internet
            i fattiga
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0007.pdf"/>
          <p>
            byar kan kraftigt förbättra möjligheterna till ekonomisk och
            social utveckling. Ett flertal pilotprojekt bekräftar detta. Med
            undantag av några få stora internationella organisationer — UNDP
            och Världsbanken — har biståndsgivare varit förvånansvärt långsamma
            med att tillvarata de möjligheter som IT- revolutionen ger de
            fattigaste länderna. Få har utarbetat omfattande strategier för
            IT och dess utvecklingsmöjligheter. Detta är mycket allvarligt
            eftersom det teknologiska utanförskapet förstärker de fattiga
            ländernas marginalisering både i ekonomiskt och socialt hänseende.
            Det leder till en ny typ av fattigdom — informationsfattigdom
            — som på sätt och vis är svårare att tackla än bristen på pengar
            och köpkraft. Pengar kan omfördelas, däremot inte kunskap. Kristdemokraterna
            anser därför att regeringen skall ingå partnerskap med privata
            företag om att utarbeta strategier för att öka IT-investeringarna
            i de fattigaste länderna. Sida bör söka samarbete med andra länder,
            t.ex. inom EU- biståndet och FN-samarbetet, för att gemensamt
            rikta insatserna och investeringarna. Ett IT-utvecklingsperspektiv
            borde genomsyra alla de nuvarande utvecklingsprogrammen. Utöver
            de rättighetsbaserade och teknologiska inslagen i biståndet måste
            de rika länderna i högre grad efterskänka de fattiga ländernas
            skulder. För många utvecklingsländer utgör skuldbördan ett enormt
            problem som kraftigt begränsar och ibland omöjliggör deras möjligheter
            att utvecklas. I framför allt de fattigaste länderna överskrider
            i många fall enbart räntekostnaderna för lånen intäkterna från
            dessa länders export. Det som åstadkommits hittills på Världsbankens
            och Internationella valutafondens initiativ är inte tillräckligt.
            Löften om radikala avskrivningar har ännu inte infriats. Sverige
            ska vara ett föredöme i det internationella samfundet och leda
            den globala opinionen för skuldavskrivningar. Under de senaste
            åren har Kristdemokraterna anslagit betydligt mer än regeringen
            inom detta område; för 1998 anslogs 90 miljoner kronor mer, för
            1999 530 miljoner kronor mer, för 2000 465 miljoner kronor mer,
            för 2001 350 miljoner kronor mer, för 2002 200 miljoner och för
            2003 anslås 200 miljoner kronor mer för ytterligare skuldavskrivningar.
          </p>
          <p>
            Institutionellt ramverk för hållbar utveckling
          </p>
          <p>
            När det gäller det institutionella ramverket för demokrati och
            utveckling, menar vi att det lokala arbetet ute i kommunerna med
            Agenda 21-frågor måste ges mer stöd och tas som föredöme i det
            nationella arbetet. Ett gott exempel på lokalt engagemang i miljöfrågorna
            är de s.k. ekokommunerna som aktivt arbetar för att uppfylla Det
            Naturliga Stegets fyra systemvillkor. Miljöarbetet har där fått
            en god lokal förankring och bidrar till att uppnå Agenda 21-arbetets
            mål. Sveriges 61 ekokommuner har utmanat landets övriga kommuner
            att gå i bräschen för en nytändning av Agenda 21. Andra exempel
            på hur man kan driva Agenda 21-arbete finns i Eksjö kommun där
            man har bildat s.k. miljöteam som lyckats etablera engagemang
            och ett framgångsrikt miljöarbete.
          </p>
          <p>
            2002/03:MJ10
          </p>
          <p>
            32
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0008.pdf"/>
          <p>
            2002/03:MJ10
          </p>
          <p>
            33
          </p>
          <p>
            Strategier och verktyg för hållbar utveckling
          </p>
          <p>
            När integrering ska ske av sociala, ekonomiska och miljömässiga
            hänsynstaganden som bl.a. avhandlas i den s.k. Cardiffprocessen,
            måste regeringen säkerställa att giftiga ämnen och kemikalier
            fasas ut ur kretsloppen. Bland annat måste bromerade flamskyddsmedel
            förbjudas, såväl i produktion som genom import, i Sverige. Regeringen
            bör också inom ramen för EU-samarbetet verka för ett sådant förbud
            i hela unionen. Det kommer ständigt nya kemikalier som är skadliga
            för miljön. Ett exempel på detta är en ökande användning av fluorerade
            ämnen, s.k. PFOS (perfluoroktansulfonsyra). Det är viktigt att
            forskningen runt PFOS fortsätter och intensifieras samt att särskild
            försiktighet iakttas tills större kunskap finns på området. I
            ett personbilsdäck ingår cirka en liter cancerframkallande, mjukgörarande
            HA-oljor (högaromatiska oljor). HA-oljor är en restprodukt från
            raffinering och innehåller polyaromatiska kolväten, som är ett
            av de mest angelägna ämnena att få bort i utsläpp till vatten.
            På grund av den miljöskada HA-olja utgör bör ett förbud att sälja
            däck som innehåller HA-olja införas i Sverige. Kristdemokraterna
            kräver att regeringen skyndsamt återkommer till riksdagen med
            ett sådant förslag. I skrivelsen nämns också det nationella klimatinvesteringsprogrammet
            i Sverige och dess vikt för att minska utsläppen av växthusgaser
            och energibesparing. Detta instämmer Kristdemokraterna till fullo
            i, men menar också att det är av yttersta vikt att reglerna som
            styr anslaget är strikt fokuserade på åtgärder som direkt går
            att hänföra till minskningar av växthusgaser. Den här typen av
            åtgärder ger relativt snabba och synliga resultat, då de är åtgärdsinriktade,
            konkreta och lokala. Stödet måste också öka till detta anslag.
          </p>
          <p>
            Förändrade konsumtions- och produktionsmönster
          </p>
          <p>
            För att skapa resurssnåla kretslopp och bygga upp en effektiv
            avfallshantering är det viktigt att de ekonomiska styrmedlen är
            väl utformade. Det måste säkerställas att de ekonomiska styrmedlen
            understödjer tanken med hur vi vill att avfallet ska hanteras
            i första hand (den s.k. avfallshierarkin). För att få fram ett
            gott beslutsunderlag måste större resurser avsättas = till livscykelanalyser
            som innebär totala beräkningar av utsläpp under produkters/avfalls
            hela livscykel så att dessa hanteras på bästa sätt. Kristdemokraterna
            anser att hänsyn också måste tas till avfallets beskaffenhet och
            eventuella transporters längd, så att avvägning mot miljönyttan
            kan ske i enskilda fall och hänsyn tas till lokala faktorer. Som
            tidigare nämnts är det viktigt att så tidigt som möjligt få ut
            giftiga ämnen ur kretsloppen t.ex. genom att förbjuda bromerade
            flamskyddsmedel, HA-oljor, PFOS etc.
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0009.pdf"/>
          <p>
            Utveckling av miljöteknik
          </p>
          <p>
            När det gäller utveckling av miljöteknik har regeringen lagt
            förslag om att skapa ett nationellt centrum för främjande av innovation,
            kommersialisering och export av miljöteknik. Utveckling och export
            av miljöteknik är angeläget, men vi vill också peka på vikten
            av att detta centrum får en understödjande och samordnande roll
            som inte kväver de initiativ och det innovationsarbete som finns
            på universitet/högskolor och i privat sektor. Dessa bör istället
            få möjlighet till stöd och bidrag t.ex. genom gemensamma projekt.
            Regeringen har också angett att den vill etablera en längre tids
            samarbete med Kina för utbyte av policy, teknik och kunnande.
            I detta samarbete måste också kraven på förbättringar av mänskliga
            rättigheter i Kina kunna inkluderas och hanteras.
          </p>
          <p>
            Konsumentfrågor
          </p>
          <p>
            Arbetet med miljömärkning av trädgårdsredskap, arbetsmaskiner,
            motorer och andra miljöpåverkande utrustningar och produkter måste
            intensifieras. Kristdemokraterna menar att regeringen snarast
            bör återkomma till riksdagen med förslag till hur ekonomiska styrmedel
            kan användas i syfte att öka andelen miljömärkta arbetsmaskiner
            och motorer m.m. En lösning skulle till exempel kunna vara en
            momssänkning av miljömärkta gräsklippare och andra arbetsmaskiner
            samt av utombordsmotorer. Visar det sig att en frivillig övergång
            till miljövänligare motorer inte går snabbt nog bör ett förbud
            av motorer som inte klarar uppsatta kriterier för emissioner övervägas.
            Tydliga mål måste också sättas som samverkar med skatteregler
            och andra styrmedel. Ett kristdemokratiskt mål är att användningen
            av fossila drivmedel skall halveras senast till år 2020. Kristdemokraterna
            har som en konsekvens av detta bl.a. länge krävt att biodrivmedel
            skall befrias från koldioxid- och energiskatt. De ekonomiska styrmedlen
            och de miljöpolitiska åtgärderna måste också ses över utifrån
            ett fördelnings- och glesbygdsperspektiv. I dagsläget drabbar
            miljöskatter m.m. i allför stor utsträckning glesbygd och låginkomsttagare.
          </p>
          <p>
            Stöd till utsatta och sårbara människor
          </p>
          <p>
            Skrivelsen tar på ett förtjänstfullt sätt upp flera områden där
            särskilda insatser till stöd för utsatta och sårbara människor
            är nödvändiga. När det gäller organiserad människosmuggling, barnens
            situation och narkotikapolitiken menar vi att ytterligare insatser
            behöver göras. Den organiserade människosmugglingen har under
            de senaste åren krävt många liv. Utsatta människor som flyr från
            svåra omständigheter är beredda att satsa allt de äger för att
            ta sig till något annat land även om ovissheten om utgången är
            stor. I allt detta mänskliga lidande finns det de som lever på
            att organisera denna flykt. Under den svåraste krisen i Förbundsrepubliken
            Jugoslavien visade det sig att flertalet av de asylsökande som
            kom till Sverige hade gjort så med hjälp av människosmugglare.
          </p>
          <p>
            2002/03:MJ10
          </p>
          <p>
            34
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0010.pdf"/>
          <p>
            2002/03:MJ10
          </p>
          <p>
            35
          </p>
          <p>
            Den flyktingpolitik som förs inom EU har delvis bidragit till
            denna mörka utveckling. Kristdemokraterna anser att det är mycket
            viktigt att det skapas minimikriterier för asylprövning och invandringspolitik
            inom EU. Vi tror att man på bästa sätt kan uppnå en human flyktingpolitik
            genom att samarbeta. Samtidigt måste dessa minimikriterier läggas
            på en högre nivå än vad som hittills diskuterats. Minimikriterierna
            kan heller aldrig accepteras om de inte tillåter en mer generös
            nationell hållning. Denna gemensamma asyl- och lyktingpolitik
            skall leda till att medlemsländerna tar ett solidariskt ansvar
            för lyktingströmmar och att varje flykting får en rättssäker och
            human prövning av sina asylskäl, oavsett land. Detta är vår utgångspunkt.
            Däremot innebär det inte att EU:s medlemsländer skall skapa en
            ogenomtränglig mur och därmed urholka = asylrätten. Det skärpta
            visumkravet, = transportörsansvaret, Dublinkonventionen m.m. har
            dessvärre lett till en allmän osäkerhet om vart vi är på väg.
            Vi får på intet sätt, genom vår gemensamma asyl- och lyktingpolitik,
            skapa en marknad för dem som smugglar människor. Särskild uppmärksamhet
            måste ges till den människosmuggling som har till syfte att exploatera
            kvinnor och barn sexuellt. Ytterligare resurser och samverkan
            nationellt och internationellt krävs för att komma tillrätta med
          </p>
          <p>
            denna människoförnedrande hantering. Under de senaste åren har
            det kommit många signaler om att svenska barn mår allt sämre.
            För ansvarstagande politiker går det inte att blunda för dessa
            tendenser. När regeringen i den nämnda skrivelsen (skr. 2001/02:166)
            anger den framtida inriktningen på barnpolitiken finns det knappast
            något som tyder på att de tagit signalerna om barns psykiska ohälsa
            på allvar. I Sverige tas cirka 70 000 barn och ungdomar om hand
            av den öppna barn- och ungdomspsykiatrin. Under år 2001 ökade
            köerna med 40 procent och väntetiderna kan ibland vara upp till
            2 år. I den socialdemokratiska barnpolitiken finns familjen knappast
            med över huvud taget. Dess roll intas där av andra aktörer i samhället.
            Detta är en del av problemet när det gäller den tilltagande psykiska
            ohälsan hos barn. Frågan är vem som skall bestämma — föräldrarna
            eller regeringen. När regeringen redogör för vad den gjort för
            att uppfylla barnkonventionen är det symtomatiskt att den pekar
            på maxtaxan inom förskoleverksamheten som ett exempel. Nu krävs
            en kraftsamling för att ta fram tillräckliga resurser i syfte
            att ge utsatta barn och ungdomar det stöd och den hjälp som de
            behöver. Inte minst gäller detta resurser till de barn- och ungdomspsykiatriska
            mottagningarna. Mer tid för barnen är viktigare än allt annat.
            Narkotikasituationen i landet har försämrats genom ett ökat utbud
            samtidigt som insatserna minskat, kompetens, kontinuitet och samordning
            gått förlorad. Det förekommer brister inte minst inom den vård
            och behandling som erbjuds missbrukare. De stödjande miljöerna
            bland barn och unga har också förändrats. Regeringens narkotikapolitiska
            handlingsplan (prop. 2001/02:91) saknade tillräckliga åtgärder
            för att minska utbudet av narkotika och för att hjälpa människor
            ur ett missbruk. Det behövs ett åtgärdspaket som innefattar utökade
            resurser och befogenheter till polis- och tullmyndigheter. Vidare
            måste missbrukarvården förbättras och få mer resurser. Det är
            inte möjligt att
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0011.pdf"/>
          <p>
            upprätthålla trovärdigheten i målformuleringar om ett drogfritt
            samhälle, om det inte omsätts i insatser. Idag har vi ett alltför
            stort avstånd mellan narkotikapolitikens högt ställda målsättning
            och verkligheten. Att upptäcka och inse att ens barn eller tonåring
            tar droger är svårt. Föräldrar och familjer som på något sätt
            har erfarenhet av en anhörig med missbruksproblem vittnar om hur
            svårt det är att tyda signalerna och även att få hjälp och stöd.
            På det här området finns det således mycket övrigt att önska.
            Kristdemokraterna anser att vård och omsorg måste ges en särställning
            i samhället och därmed tillförsäkras tillräckliga resurser. Därför
            måste de resurser som tillförs landsting och kommuner främst användas
            till att säkerställa en god vård och omsorg för svårt och långvarigt
            sjuka. Den satsning som regeringen gjort i den senaste budgetpropositionen
            är inte tillräcklig för att garantera en god vård och omsorg.
            Det är nödvändigt att göra en översyn av hur kommuner och landsting
            samverkar kring vården och rehabiliteringen av personer som missbrukar
            alkohol och/eller narkotika. Det är även viktigt att se över stödet
            till individer som genomgått en lyckad drogrehabilitering. För
            att kunna klara av en drogfri vardag krävs ett större personligt
            stöd än som idag ges.
          </p>
          <p>
            Vatten
          </p>
          <p>
            Färskvattenkrisen är akut i ett växande antal regioner. Målet
            att halvera antalet människor som inte har tillgång till tjänligt
            dricksvatten till 2015, måste ske främst genom en långt effektivare
            användning av vattnet. För att målen ska nås krävs t.ex. att vattenåtgången
            i konstbevattning minskar med minst 30 26. Regeringen måste vara
            pådrivande för att bidra till att målen uppnås. är det gäller
            skyddet av de marina miljöerna i Sveriges närområde kan vi konstatera
            att de vidtagna åtgärderna kring Östersjön inte är tillräckliga.
            Miljö- och jordbruksutskottet har enats om ett tillkännagivande
            om att regeringen så snart som möjligt hos IMO bör ansöka om att
            svenskt vatten i Östersjön bör få status som särskilt känsligt
            havsområde. Riksdagen beslutade i enlighet med utskottets förslag.
            Detta innebär att regeringens strategi när det
          </p>
          <p>
            gäller skyddet av Östersjön glädjande nog nu måste ändras.
          </p>
          <p>
            Energi
          </p>
          <p>
            EU och regeringen hade inför förhandlingarna i Johannesburg ett
            mål att öka andelen förnybar energi med 1590 till 2015. Detta
            mål misslyckades man att enas om. Eftersom detta mål är så pass
            avgörande för utsläppen av förorenande ämnen är det viktigt att
            Sverige internationellt, enskilt och via EU, försöker få till
            stånd större satsningar på förnybar energi. Nationellt måste Sverige
            överge förslaget med kvotbaserat elcertifikatsystem och istället
          </p>
          <p>
            satsa på ett fastprissystem och på så sätt ge förnybara energikällor
            bättre förutsättningar till effektiv tillväxt. Vi menar också
            att man bör miljöanpassa exportkreditnämndernas verksamhet. En
            stor del av energisatsningarna görs idag med stöd av
          </p>
          <p>
            2002/03:MJ10
          </p>
          <p>
            36
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0012.pdf"/>
          <p>
            2002/03:MJ10
          </p>
          <p>
            37
          </p>
          <p>
            exportkreditnämnder, och dessa måste ge långt större prioritet
            åt energieffektivitet och förnybar energi.
          </p>
          <p>
            Hälsa
          </p>
          <p>
            Hiv/aids, tuberkulos (tbc) och malaria är de tre allvarligaste
            överförbara sjukdomar som plågar vår värld i dag. Alla drabbar
            de fattiga i oproportionerlig grad. I slutet av år 2002 uppskattas
            antalet hivinfekterade till omkring 40 miljoner runtom i världen.
            Vid sidan om de negativa konsekvenserna för dödligheten, sjuklighetstalen
            och medellivslängden är skadeverkningarna för den samhälleliga
            och ekonomiska utvecklingen både långtgående och ödeläggande.
            På det individuella planet drivs människor allt djupare in i misär
            när familjerna = förlorar sina = försörjare, utkomstmöjligheterna
            — försvagas, produktiva = tillgångar säljs och besparingarna går
            åt till kostnaderna för hälsovård och för begravningar. Dessutom
            riskerar dessa sjukdomars negativa inverkan på samhället att rubba
            stabiliteten i hela samhällen. Risken ökar för konflikter. Kampen
            mot hiv/aids, tuberkulos och malaria kräver stora resurser. Kristdemokraterna
            har inom EU gått i täten för att öka resursanslagen för sjukdomsbekämpning.
            Dessvärre har anslagen inte motsvarat behoven. Sverige skall inom
            EU fortsättningsvis arbeta för att tillgången skall öka på mediciner
            för bekämpning av hiv/aids, tuberkulos (tbc) och malaria.
          </p>
          <p>
            Jordbruk
          </p>
          <p>
            Vi välkomnar en utveckling mot ett ekologiskt hållbart jordbruk.
            För att klara målen måste dock regeringen förändra de politiska
            styrmedlen och resurserna så att de överensstämmer med den inriktningen.
            En förutsättning för att jordbruket överhuvudtaget skall finnas
            kvar som basnäring i hela landet är att konkurrensvillkoren är
            desamma som omvärldens. Regeringen har länge indikerat att en
            uppgörelse skall genomföras med lantbrukarna angående reducering
            av dieselskatten. Detta löfte har svikits gång på gång. Kristdemokraterna
            kräver att denna skattesänkning genomförs snarast. Att staten
            skall bära kostnader för djurdatabas och en del av avbytarverksamheten
            samt genomföra avsevärda förenklingar av jordbruksbyråkratin är
            andra kristdemokratiska förslag som förenklar och förbättrar lantbrukarnas
            situation. Kristdemokraterna är också kritiska till regeringens
            neddragningar på anslaget ”Miljöförbättrande åtgärder i jordbruket”.
            Detta visar brist på insikt om vilka åtgärder som krävs för att
            nå de uppsatta miljömålen, då anslaget används till många viktiga
            områden bla. till forskning för att minska växtnäringsläckage,
            ammoniakavgång samt säkrare och minskad användning av bekämpningsmedel.
          </p>
          <p>
            Den biologiska mångfalden och fisket
          </p>
          <p>
            I skrivelsen tas frågan om ett ensidigt svenskt stopp för torskfiske
            upp. Det råder samstämmighet om att man ska ha ett uthålligt fiske
            och skydda
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0013.pdf"/>
          <p>
            torskbeståndet. Det har dock kraftigt ifrågasatts om ett ensidigt
            svenskt torskfiskestopp är det bästa sättet att skydda torsken.
            Att så inte är fallet har senast bekräftats av den europeiska
            kommissionen som menar att en sådan åtgärd endast skulle få försumbara
            konsekvenser. Klart är dock att något måste göras för att få bukt
            med svartfisket. Överfisket av torsk i Östersjön uppskattas omfatta
            minst 50 procent av de kvoter som fastställts. I skrivelsen talas
            om att Sverige internationellt arbetar för och prioriterar ett
            skyndsamt och brett genomförande av den internationella handlingsplanen
            för att eliminera och hindra icke rapporterat, olagligt och oreglerat
            fiske. Kristdemokraterna menar att, istället för torskfiskestopp,
            krävs ökade kontroller och strängare sanktioner vid överträdelser
            av de bestämmelser som reglerar fisket. Det är den viktigaste
            åtgärden för att skydda torskbeståndet. Regeringen måste ensidigt
            och inom EU öka kontrollen dramatiskt. Kustbevakningen måste omgående
            få mer resurser för att kunna sköta den svenska kontrollen minutiöst.
            Det krävs också andra åtgärder såsom fler och större områden som
            är fredade för torskfiske, förlängt fiskeuppehåll under fiskens
            lekperiod och utökade minimimått för fångad fisk genom krav på
            redskapen. Det är också viktigt med en utflyttning av trålningsgränserna
            och ett införande av krav på redskap för att minska bifångster
            vid fiske efter bland annat räkor och kräftor.
          </p>
          <p>
            EU:s ansvar
          </p>
          <p>
            EU:s roll för hållbar utveckling går inte att överskatta. Kristdemokraterna
            menar att EU måste visa en öppen attityd mot sin omvärld. Alltför
            ofta upplever denna omvärd att unionen vänder sig inåt. Vi menar
            att EU i framtiden måste förändra denna bild. EU-ländernas flyktingpolitik
            måste bli mer human. Det utrikespolitiska ansvarstagandet måste
            bli starkare och mer gemensamt. Detta gäller såväl rivandet av
            handelsmurarna som ansvaret för att implementera hållbara utvecklingsstrukturer
            m.m. — inom EU:s gränser, men också utanför dessa gränser. När
            det gäller länderna österut, exempelvis Ryssland, Vitryssland
            och Ukraina, kännetecknas utvecklingen av betydligt mindre stabilitet,
            ekonomiskt, politiskt och ekologiskt än i kandidatländerna. Problem
            inom dessa länder kan snabbt bli EU:s egna. EU måste därför se
            till att skapa bästa möjliga samarbetsklimat gentemot de östra
            grannländerna. Vi menar att EU:s hit-tillsvarande gemensamma strategier
            för Ryssland m.fl. inte varit tillräckligt konkreta eller handlingskraftiga.
            I framtiden bör EU erbjuda institutionaliserat ekonomiskt, politiskt
            och ekologiskt samarbete till stater som inte vill eller kan bli
            EU-medlemmar, kanske i stil med kandidatländernas Europaavtal.
            Regeringen bör undersöka denna möjlighet.
          </p>
          <p>
            2002/03:MJ10
          </p>
          <p>
            38
          </p>
          <pb facs="riksdagen-motions-pdf/data/200203/mot_200203_MJ_0010/mot_200203_MJ_0010-0014.pdf"/>
          <p>
            2002/03:MJ10
          </p>
          <p>
            390
          </p>
          <p>
            Stockholm den 5 februari 2003
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Johnny Gylling (kd) Göran Hägglund (kd)
            Mikael Oscarsson (kd) Dan Kihlström (kd) Holger Gustafsson (kd)
          </p>
          <p>
            Rosita Runegrund (kd)
          </p>
        </div>
      </div>
    </body>
  </text>
</TEI>
