<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01716">
  <teiHeader>
    <fileDesc>
      <titleStmt>
        <title>om arbetsmarknadspolitiska åtgärder i Gävleborgs län</title>
        <author>av Hans Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om arbetsmarknadspolitiska åtgärder i Gävleborgs län</title>
          <idno type="rdwebb">G1021716</idno>
          <rs type="number">1716</rs>
          <ref type="dokument_url_text">http://data.riksdagen.se/dokument/G1021716/text</ref>
          <ref type="dokument_url_html">http://data.riksdagen.se/dokument/G1021716</ref>
          <ref type="dokumentstatus_url_xml">http://data.riksdagen.se/dokumentstatus/G1021716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VtfkmPxZLUTNejsNWmvhrx" type="signed"/>
        <correspContext corresp="i-VtfkmPxZLUTNejsNWmvhrx">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1716/mot_197778__1716-001.pdf"/>
      <fw xml:id="i-XyEWSC5s9ywh8iG2D77CXf">
        Motion 1977/78:1716
      </fw>
      <div xml:id="i-4iXbLpPjDeFsh77MgpZ5rf" type="motHeader">
        <div xml:id="i-MyWHS9LD5kfKYWjjX9NX9o" type="motTitle"/>
        <div xml:id="i-13yaMKLVR6PAQwzEjMnRFp" type="motSubmissionInfo"/>
      </div>
      <div xml:id="i-EJgAgJL7Cm4Aus14MGfUXo" type="motBody">
        <div xml:id="i-JhMcJTLCrJLidrwih35YgU">
          <p xml:id="i-YKMSqmJDfY4F8P5cedN5MX">
            av Hans Lindblad om arbetsmarknadspolitiska åtgärder i Gävleborgs
            län
          </p>
          <p xml:id="i-LGW5B1cGrAgZB9RoJnJ4Yp">
            Gävleborgs län var det enda av skogslänen som minskade under
            1977, att döma av de preliminära befolkningssiffrorna. Minskningen
            var 131 personer. Bara två andra län visade minussiffror, Blekinge
            med 369 och Södermanland med 44 personer. Dessa två andra län
            har ju drabbats av en rad över hela landet uppmärksammade industrikriser.
            Händelser i Gävleborgs län har inte givit lika stora rubriker
            landet över, men utvecklingen i länet inger i flera avseenden
            stora bekymmer. Det svåraste beskedet på sistone är att stålverket
            i Hofors skall minska med ytterligare 350 arbeten. Hofors är extremt
            beroende av en enda industri, och kommunen har under senare år
            varit den av länets kommuner som minskat mest i folkmängd. Mest
            oroande för de närmaste åren synes Söderhamnsområdet vara. Nästan
            samtliga större företag i området har svårigheter, och särskilt
            för skogsföretagen kan drastiska åtgärder befaras. Ungdomsarbetslösheten
            i regionen är stor. Länets inlandskommuner, främst Ljusdal, har
            sedan många år stora problem därför att nya arbeten inte tillkommit
            i den takt som sysselsättning försvunnit inom skogsbruk och jordbruk.
            Från dessa delar har en mycket stor del av ungdomarna försvunnit
            under de senaste årtiondena. Utflyttningen av yngre från länet
            har givit en ogynnsam befolkningsutveckling genom att andelen
            äldre ökat kraftigare än i landet som genomsnitt. Det har slagit
            igenom i mycket låga födelsetal. Sedan början av 1970-talet har
            länet årligen större dödssiffror än födelsesiffror. Min företrädare
            Olle Westberg i Ljusdal visade i årliga motioner hur utvecklingen
            gick efter riksdagens regionalpolitiska beslut 1972. Då angavs
            att Gävleborgs län skulle ha en planeringsnivå inför 1980 på 290
            000-300 000 personer. Lågkonjunkturen i början av 1970-talet slog
            hårdare för Gävleborg än för de flesta andra — arbetslöshetstalen
            i Gävleborg steg under 1971-1972 mer än i nästan alla andra landsortslän.
            Vi fick en mycket negativ befolkningsutveckling under 1970-talets
            fyra första år. Befolkningsförlus- terna blev så stora att inget
            annat skogslän låg så nära den nedre gränsen i riksdagens regionalpolitiska
            beslut. 1974, 1975 och 1976 ökade befolkningen. Den helt dominerande
            delen av denna ökning faller på 1975 års ökning för Gävle kommun,
            drygt 1 700 personer. Det är en ökning som förklaras av utflyttningen
            av statliga verk till Gävle. Det var en välkommen injektion, men
            samtidigt en engångsåtgärd och inte något som minskat de långsiktiga
            problemen i länets övriga delar. 1977 gav alltså åter en befolkningsminskning
            för länet. Man kan uttrycka
          </p>
          <pb facs="riksdagen-motions-pdf/data/197778/mot_197778__1716/mot_197778__1716-002.pdf"/>
          <fw xml:id="i-TEz3BCtWzXjHPBHtmD4Z4b">
            Mot. 1977/78:1716 8
          </fw>
          <p xml:id="i-An69TB7w4z88iFt4b8U8t8">
            det så att utan utflyttningen av statliga verk till Gävle skulle
            sannolikt hela det hittillsvarande 1970-talet ha givit befolkningsminskning
            för länet, men nu fick vi i stället ökningar under åren 1975-1976.
            Befolkningstalet vid årsskiftet nu senast beräknas till 294 500.
            Det betyder att länet ligger på den undre halvan av det befolkningsintervall
            som sattes upp för länet vid beslutet 1972. Det har sagts att
            för skogslänen borde man sikta mot det högre talet i intervallet,
            alltså för länets del på 300 000 människor 1980. Som skogslän
            har Gävleborg de typiska problemen för sådana, alltså ensidigt
            näringsliv i de flesta kommunerna och en väsentligt lägre syssel-
            sättning bland kvinnor än riksgenomsnittet. Andelen förvärvsarbetande
            har sjunkit, och för främst Ljusdal redovisas mycket höga tal
            för förtidspensio- nering av män. Med öppen och dold arbetslöshet
            beräknar man att länet skulle behöva 15 000 nya jobb för att ge
            sysselsättning åt alla. Det motsvarar 12-13 96 av länets yrkesverksamma.
            Antalet arbetslösa vid arbetsförmed- lingarna i länet uppgår till
            ungefär 4 500 personer. Länsarbetsnämnden har bedömt att nära
            600 personer vid 44 företag kommer att drabbas av uppsägning under
            början av 1978. Inget annat län utanför storstadsområdena har
            så många förtidspensionerade, 11 500. En summering kommun för
            kommun i länet kan ge följande: HOFORS minskade 1977 med 240 personer.
            Folkmängden är nere i 14 025. 1970 fanns i Hofors 15 705 personer.
            Mer än 10 96 av invånarantalet har alltså försvunnit under 1970-talet.
            Det har självfallet slagit hårt på servicemöjlig- heterna. Hofors
            borde ha fått bli gymnasieort, men den negativa befolknings- utvecklingen
            har försvårat detta. Men genom att Hofors inte får gymnasium försvåras
            kommunens problem ytterligare. En lösning bör sökas, så att åtminstone
            några utbildningsvägar efter grundskolan finns i kommunen. Med
            ökad frihet åt kommunerna att själva styra sitt skolsystem borde
            en utbyggnad vara möjlig. Bostadsbyggandet i kommunen fick drastiskt
            minskas genom den negativa befolkningsutvecklingen. Nedläggningen
            av ett varuhus måste ses som en följd av minskad köpkraft. Även
            andra delar av servicen i kommunen har drabbats. Det är helt nödvändigt
            att bryta den negativa utvecklingen för Hofors, annars kan verkningarna
            bli förödande. SKF Stål meddelade i slutet av september förra
            året att ytterligare 350 jobb skall bort. Beskedet kom två dagar
            efter invigningen av ett nytt stålverk på området. Hofors måste
            sättas mycket högt på listan av kommuner som behöver nya industrier
            för att komma ifrån ett extremt beroende av en enda industri.
            Kommunen drabbas av att ligga utanför det allmänna stödområdet.
            Kommu- nerna väster om Hofors — Hedemora och Avesta i Kopparbergs
            län — ingår i stödområdet. Ingen av dem har dock tillnärmelsevis
            haft så negativ befolkningsutveckling som Hofors. OCKELBO lyckades
            öka befolkningen med 69 personer till 6 492 vid senaste årsskifte,
            främst genom pendlare till industrierna i Sandviken.
          </p>
          <pb facs="riksdagen-motions-pdf/data/197778/mot_197778__1716/mot_197778__1716-003.pdf"/>
          <fw xml:id="i-Pvvf4aT6zUTnpMqrwBihT3">
            Mot. 1977/78:1716 9
          </fw>
          <p xml:id="i-L7rZCxKoSWkn2FoFrihoAa">
            Ockelbo har många miljömässiga och andra fördelar, men näringslivet
            i kommunen har inte kunnat ge nya jobb i takt med att de tidigare
            helt dominerande näringarna skogsbruk och jordbruk minskat sitt
            behov av arbetskraft. Ockelbo hade 6 762 invånare 1970. 1960 fanns
            7 917 personer och 1950 fanns 8 554 personer. Ockelbo beskriver
            därför samma utveckling som hårt utsatta kommuner i Norrlands
            inland. Men Ockelbo ingår inte i allmänna stödområdet, eftersom
            gränsen för detta går just där, och Ockelbo kom på fel sida. Det
            är självfallet mycket svårt att förmå någon att starta en industri
            i Ockelbo, om villkoren är långt bättre därest vederbörande etablerar
            sig några kilometer längre norrut. Visserligen har riksdagen uttalat
            att Gästrikland skall vara en ”grå zon” med generösa dispenser
            i lokaliseringsärenden. Men dels är detta inte känt hos alla berörda,
            dels innebär det en ökad osäkerhet och ökad byråkrati att få ett
            lokaliseringsärende behandlat för en ort utanför stödområdet och
            dels kan dispensen bara gälla vissa delar av regionalpoliti- ken.
            Transportstöd kan inte utgå, och i detta avseende är Ockelbo alltså
            starkt missgynnat av att ligga på fel sida om stödområdesgränsen.
            SANDVIKEN minskade 1977 med 126 personer till 43 204. Sandviken
            har därmed lägre invånarantal än 1970, då kommunen hade 43 663
            invånare. Tidigare trodde man att Sandviken skulle utvecklas snabbt,
            men så har det inte blivit. Också centralorten minskar. Det helt
            dominerande företaget är Sandvik AB. Detta är utan tvivel landets
            mest framgångsrika stålföretag genom en mycket skicklig satsning
            på marknadsföring världen över, mycket avancerad forskning och
            en nära koppling mellan forskare och marknads- förare. För flera
            mycket specialiserde produkter ligger Sandvik så långt framme
            att företaget är störst eller bland de största i världen för just
            denna produkt. Specialstålsrörelsen går just nu med förlust, men
            huvuddelen av produktionen ligger inom hårdmetall. Det är ett
            fint exempel på att satsning på mer kvalificerade produkter ger
            ökad trygghet och bättre framtidsutsik- ter. Sandvik AB har expanderat
            under senare år, men till stor del har dessa utbyggnader skett
            på andra orter än i Sandviken. Detta kan vara positivt, om samtidigt
            andra industrier kommer till Sandviken, eftersom kommunen då blir
            mindre beroende av ett företag. Men tyvärr har bara få nya jobb
            tillkommit inom andra företag. Det var olyckligt att Sandviken
            inte fick det statliga domstolsverket, eftersom kommunen har stort
            behov av en mer differentierad arbetsmarknad. Tillsammans med
            Gävle har Sandviken numera högskoleutbildning. På sistone har
            sagts att skolöverstyrelsen är emot att låta Sandviken inrätta
            en tvåårig stålteknisk linje inom gymnasieskolan. Det vore mycket
            olyckligt, eftersom man då förlorar möjligheten till naturlig
            koppling mellan gymna- sium och högskola. Inom kommunen ligger
            sulfitfabriken i Gästrike- Hammarby. Den har gått med förlust
            de senaste åren. Personalen minskas, och det finns oro inför framtiden.
            Just i ett område som annars så starkt domineras av stålindustrin
            (Sandvik AB och SKF Stål i Hofors) vore det ytterst olyckligt
            om en anläggning i en annan bransch skulle hotas, eftersom
          </p>
          <pb facs="riksdagen-motions-pdf/data/197778/mot_197778__1716/mot_197778__1716-004.pdf"/>
          <fw xml:id="i-867qXHwsi1h5FjCevhDcfE">
            Mot. 1977/78:1716 10
          </fw>
          <p xml:id="i-Bz7Vh3KdYTTdqqfAcANaco">
            det ju gjorde regionen ännu ensidigare än nu. GÄVLE ökade under
            1977 med 73 personer till 87481. 1970 var motsvarande tal 84 625.
            Det är en ökning, men den är långt mindre än i flertalet av övriga
            läns största kommuner. Gävle har inte alls utvecklats så snabbt
            som t. ex. Örebro, Västerås och Linköping. Under andra halvan
            av 1960-talet drabbades kommunen av ett stort antal industrinedläggningar,
            som särskilt hårt slog mot kvinnorna. Som redan nämnts gav utflyttningen
            av statliga verk ett avsevärt tillskott av människor. Nästa utökning
            förutsågs komma genom ett nytt stort valsverk, men planerna på
            detta hängde direkt samman med Stålverk 80 och måste därför avskrivas.
            Även andra projekt som funnits under senare år har skrinlagts.
            Nyligen beslöts att avbryta kommunens nybyggnad av en kokshamn.
            En rad företag har minskat sin sysselsättning på sistone eller
            varslat om inskränkningar: Gefle Porslinsfabrik, Gävle Varv, Hydrolin,
            Sonab och Vanadis. Bockens Bryggerier har i två steg avvecklat
            först öltillverkningen och sedan övrig tillverkning. Gävle Galvaniseringsfabrik
            har på sistone genom regeringsbeslut fått möjlighet att rekonstruera
            företaget, sedan den tidigare ledningen på annan ort inte klarat
            verksamheten. Att postdirektionen får bli kvar är ett positivt
            beslut, som inte får urholkas. SÖDERHAMN minskade under 1977 med
            141 personer till 31 787. 1970 var antalet 31896. Kommunen har
            under senare år haft en mycket besvärande ungdomsarbetslöshet.
            I kommunen finns flera skogsindustrier. Vallviks Fabriker har
            byggts ut (av NCB) till en modern anläggning. Sågverket i Ala
            är också mycket modernt (Bergvik &amp; Ala). Två massaindustrier
            synes vara direkt hotade, nämligen Marmaverken (Korsnäs-Marma)
            och Bergvik (Bergvik &amp; Ala). Det är fabriker som inte fått
            investeringar på länge, och enheterna anses väl små för att kunna
            vara konkurrenskraftiga i ett längre perspektiv. Också för Sandarne
            (Bergvik &amp; Ala) kan man ställa frågan om de nuvarande anläggningarna
            har tillräcklig konkurrenskraft. Till detta kommer boardfabrikerna
            i Ljusne, som har betydande problem i en svår bransch. Det finns
            en risk för att flertalet av nuvarande skogsindustrier inte kan
            behållas. Det är då helt nödvändigt att det görs en offensiv investering
            i en ny skogsindustri i området. Den råvara som används av de
            nuvarande industrierna måste även i fortsättningen tas om hand,
            och dessutom finns snart en ny hamn för import av flis. Av sysselsättningsskäl
            är det självklart att kräva att Söderhamnsregionen även i framtiden
            har modern skogsindustri. Mest naturligt vore en satsning på ett
            pappersbruk, t.ex. genom en gemensam insats av de företag som
            kan tänkas lägga ned äldre industrier i regionen. En sådan satsning
            skulle kräva 1-2 miljarder, och inget projekt för länet ter sig
            för framtiden så angeläget som detta. I Söderhamn finns Nord-Malt.
            I Gävleborgs län råder stor enighet om att detta företags framtid
            måste tryggas, trots att den statligt dominerade Prippskoncernen
            lagt under sig allt större del av bryggeribranschen. Frågan
          </p>
          <pb facs="riksdagen-motions-pdf/data/197778/mot_197778__1716/mot_197778__1716-005.pdf"/>
          <fw xml:id="i-Xvg6UoP4qQZFRccVxdmktg">
            Mot. 1977/78:1716 IM
          </fw>
          <p xml:id="i-6qGxTR6Vf3dcxdPcqExnwk">
            om den framtida maltförsörjningen måste behandlas i den pågående
            bryggeriutredningen, och det vore orimligt om Pripps dessförinnan
            genom- fört bygget av ett nytt mälteri i Stockholm. BOLLNÄS ökade
            under 1977 med 49 personer till 27 595. 1970 var folkmängden 27
            738. Området har fått ett antal nya industrier under den tid lokaliseringspolitiken
            bedrivits. Det negativa för Bollnäs är att SJ gjort så kraftiga
            reduktioner av sysselsättningen. Stor oro finns för att även de
            kvarvarande vid verkstaden skall förlora sina arbeten. Inget synes
            ha gjorts för att modernisera anläggningen. OVANÅKER ökade 1977
            med 41 personer till 13 604. 1970 var folk- mängden 13 158. Edsbyn
            och Alfta är väl utvecklade industriorter. Edsbyn har varit något
            av ”Gävleborgs Anderstorp” med ett stort antal självständiga och
            livskraftiga företag. Under loppet av ganska få månader köptes
            flertalet av de större företagen i Edsbyn upp av olika koncerner
            — en illustration till svårigheterna att klara generationsskiften
            i familjeföretag med hittillsvarande lagstiftning. Näringslivet
            är alltså mångsidigt, och när resten av länet hade så svåra sysselsättningsproblem
            1971-1972 märktes knappast någon avmatt- ning i Edsbyn. Det gäller
            att slå vakt om näringslivet i en bygd som genom sin mångsidighet
            har stor motståndskraft. Att Alfta fått gå in i Ovanåkers kommun
            förstärker självfallet denna, och därmed ökar ytterligare möjlighe-
            terna för framtiden. LJUSDAL minskade under 1977 med 83 personer
            till 21 763. 1970 var invånarantalet 22 524. 1960 var det 27 007,
            alltså en mycket kraftig minsk- ning, som dessutom är ännu allvarligare
            eftersom minskningen utgjorts av de yngre. Statsmakterna har beslutat
            om ett industricentrum i Ljusdal. Det är nödvändigt att satsa
            på kommunen, och den ingår numera i det inre stödområdet. Staten
            måste också se till att inte statliga serviceorgan i området dras
            in. SJ-servicen får inte försämras. Vägarna i kommunen måste förbättras.
            Betydande möjligheter finns att göra Ljusnans dalgång till ett
            betydande turistområde, särskilt som riksdagen ju sagt nej till
            kraftverksut- byggnad. De insatser som behövs för ökad stöd i
            glesbygd blir för Gävleborgs län särskilt viktiga i Ljusdals kommun.
            HUDIKSVALL ökade under 1977 med 126 personer till 36 828. 1970
            var befolkningen 36 367. Denna positiva utveckling beror på att
            nya företag kommit till kommunen och att tidigare byggts ut. Under
            flera år har utvecklingen varit positiv, men det senaste året
            har givit betydande problem för åtskilliga företag i kommunen.
            Anställningsstopp gäller på många håll. Hudiksvall har varit ”motorn”
            för norra delen av länet, men förlorar denna en stor del av hittillsvarande
            kraft kan det få mycket allvarliga långsiktiga verkningar för
            hela regionen. NORDANSTIG ökade under 1977 med 101 personer till
            11 717. 1970 var befolkningen 11 469. Trots stor glesbygd har
            kommunen visat en gynnsam
          </p>
          <pb facs="riksdagen-motions-pdf/data/197778/mot_197778__1716/mot_197778__1716-006.pdf"/>
          <fw xml:id="i-WD1kY5iGHn9qWupbe71ThU">
            Mot. 1977/78:1716 12
          </fw>
          <p xml:id="i-2Kj79LuUKwEQDNL1xkgUH7">
            utveckling, inte minst genom att där finns många mindre företag.
            Man har inte en så ensidig arbetsmarknad som flera andra kommuner
            i länet. Den mest avlägsna industrin i kommunen ligger i Hassela,
            och för dess utveckling är det ytterst önskvärt med förbättring
            av vägförbindelserna till kusten.
          </p>
          <p xml:id="i-4cFohLhHgW68oAz6xtNRVz">
            Gränsdragningar
          </p>
          <p xml:id="i-MoAU11QwawAYi9qrfP6u1x">
            I en lång rad sammanhang delas Gävleborgs län av statliga gränser.
            Detta myller av administrativa gränser är självfallet starkt försvårande
            för all planering. Med skärpa måste framhållas att Gävleborg ungefär
            som andra län borde få chansen att betraktas som en enhet. En
            särskild fråga gäller stödområdesgränsen. Som ovan anförts i fråga
            om Hofors och Ockelbo kommuner innebär den nuvarande gränsen genom
            länet att kommuner söder om gränsen får ytterst svårt att konkurrera
            om etableringar med kommuner innanför området. Från länets sida
            har fram- hållits i många sammanhang att hela länet borde in i
            stödområdet, eller som ett minimikrav åtminstone Hofors och Ockelbo.
            Men samtidigt är det rätt uppenbart att om hela Gästrikland fördes
            in i stödområdet, så skulle läget för det redan hårt drabbade
            Norduppland kunna bli något sämre. Lösningen bör nog sökas efter
            en annan linje, nämligen så att behoven i olika län vägs mot varandra
            och att man inom varje län kan satsa mest på de allvarligast utsatta
            kommunerna. För Gävleborgs län tycks det för över- blickbar tid
            vara Ljusdal, Hofors och Söderhamn. En sådan lösning bör aktualiseras
            när regionalpolitiken skall inriktas på nytt. Regeringen föreslår
            att nuvarande regler får gälla ett år längre än man tidigare beslutat
            om, alltså t. o. m. 1979. Det ger tid att finna regler som förstärker
            möjligheterna att sätta in stödet på de mest behövande länen och
            kommunerna. Att Gävleborg är i mycket stort behov av insatsesr
            visas av befolkningsutvecklingen under 1970-talet. Gävleborgs
            län missgynnas i olika avseenden. Reglerna för statlig upphandling
            missgynnar t. o. m. Ljusdal, trots att det ligger inom det inre
            stödområdet. I detta avseende måste Gävleborg jämställas med övriga
            Norrlandslän.
          </p>
          <p xml:id="i-9cEdvZmcF615kKZfgUDyXU">
            Lokalisering till Söderhamn
          </p>
          <p xml:id="i-SHNEac1SdVzdvcjuqhubjE">
            Söderhamn har mycket stora problem. En statlig etablering till
            denna ort är därför utomordentligt väl motiverad. Ända sedan flygflottiljen
            beslutades 1942 (där regionalpolitiska skäl fällde utslaget i
            konkurrens med Umeå) har Söderhamn blivit utan nya statliga insatser.
            Myntverket var nära att komma till länet, men det stöddes inte
            av länets egna riksdagsmän från den dåvarande regeringssidan.
            Ett mycket starkt motiverat förslag är därför att till Söderhamn
            förlägga den
          </p>
          <pb facs="riksdagen-motions-pdf/data/197778/mot_197778__1716/mot_197778__1716-007.pdf"/>
          <fw xml:id="i-3GHGHi7rZwE9GQR2T2RV4W">
            Mot. 1977/78:1716 13
          </fw>
          <p xml:id="i-MznTjgYBXt4feuQNXrJveP">
            centrala stiftelsen för skyddat arbete och yrkesinriktad rehabilitering.
            Det ger nära till praktisk verksamhet för ledningsorganet, och
            förbindelserna från och till Söderhamn måste betecknas som mycket
            goda.
          </p>
          <p xml:id="i-Cxtu1Un2tj7jEhbcsMmmoL">
            Skogsmaskinbranschen
          </p>
          <p xml:id="i-4hq8dMZfYsJbhjz9LAWNBX">
            Gävleborgs län är ett skogslän. Mekaniseringen i skogsbruket
            har gått snabbt. Länet är unikt så till vida att det numera är
            fler som arbetar med att tillverka skogsmaskiner än som arbetar
            i egentligt skogsarbete. Två av landets största skogsmaskintillverkare
            — Kockums i Söderhamn och ÖSA i Alfta — finns i länet, men även
            andra företag i branschen utgör betydande delar av lokal sysselsättning
            i länet. Det är för länet av största intresse att skogsmaskinsbranschen
            kan utvecklas. Det synes helt uppenbart att nuvarande produktionskapacitet
            är för stor för svensk hemmamarknad och den hittills upparbetade
            exportmark- naden. Genom att Sverige ligger så långt framme i
            fråga om skogsmaskin- utveckling finns dock rimligen ytterligare
            möjligheter att öka exporten. Inom landet är avsättningsmöjligheterna
            begränsade. Flera skogsföretag har skaffat en tämligen komplett
            uppsättning moderna maskiner, och det är rätt klart att ersättningsbehovet
            per år är mindre än den årliga anskaffningen under de år då maskinparken
            byggdes upp. Det finns skäl att undersöka om denna bransch kan
            få en mer slagkraftig struktur, som skulle underlätta exportsatsningar.
            Det är viktigt eftersom ökad export sannolikt är den enda möjligheten
            om man vill vidareutveckla skogsmaskinindustrin på en hög nivå.
            Med hänvisning till ovanstående hemställs” 1. att riksdagen uttalar
            att erfarenheterna från Gävleborgs län tillmäts stor betydelse
            vid utformningen av förslag till nya avgränsningar och principer
            för lokaliseringsstöd, 2. attriksdagen uttalar att Gävleborgs
            län likställs med övriga län i Norrland i fråga om statlig upphandling,
            3. attriksdagen uttalar att den centrala stiftelsen för skyddat
            arbete får sin administration förlagd till Söderhamn.
          </p>
          <p xml:id="i-Cqwq7Teq3BzW2UUA4RP7Vg">
            Stockholm den 25 januari 1978
          </p>
          <p xml:id="i-PvLLg8eGYrchtwA1wwYcxA">
            HANS LINDBLAD (fp)
          </p>
          <p xml:id="i-BGd5yQDbQz8SEQvq8o2Aor">
            +Se även motionen 1977/78:1717.
          </p>
        </div>
      </div>
    </body>
  </text>
</TEI>
