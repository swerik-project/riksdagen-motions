<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00268">
  <teiHeader>
    <fileDesc>
      <titleStmt>
        <title>Miljöskadliga subventioner</title>
        <author corresp="i-PMx51X9QbaLUMtQNq6sVfz">av Matilda Ernkrans (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöskadliga subventioner</title>
          <idno type="rdwebb">H002Sk268</idno>
          <rs type="number">Sk268</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk268/text</ref>
          <ref type="dokument_url_html">http://data.riksdagen.se/dokument/H002Sk268</ref>
          <ref type="dokumentstatus_url_xml">http://data.riksdagen.se/dokumentstatus/H002Sk268</ref>
          <ref type="doc">http://data.riksdagen.se/fil/ECF878F2-D128-4702-BB7C-4E6FA4F4E24E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VixYAfeQGdEaVdPyCpkrnN" type="signed"/>
        <correspContext corresp="i-VixYAfeQGdEaVdPyCpkrnN">
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction xml:id="i-FhbEDtYUdN6sCetB3BqQZi" type="numbering">
          <date when="2012-10-04"/>
        </correspAction>
        <correspAction xml:id="i-3bACvn5sWcESCABFgRMxnp" type="submission">
          <date when="2012-10-03"/>
        </correspAction>
        <correspAction xml:id="i-KV49Lub3pKcdV85PwpWDEp" type="transfer">
          <date when="2012-10-02"/>
        </correspAction>
        <correspAction xml:id="i-GmXA3Rr5ptp2BaAVZ72TrA" type="assigned"/>
        <correspContext corresp="i-GmXA3Rr5ptp2BaAVZ72TrA">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RVmysNVsnmk7ZZiLJnLnRC">
            Förslag till riksdagsbeslut
          </head>
          <p xml:id="i-UWAKw9JyXLZgvk1LriSaXv">
            Riksdagen tillkännager för regeringen som sin mening vad som
            anförs i motionen om undantag för energi- och koldioxidskatt och
            miljöskadliga subventioner.
          </p>
        </div>
        <div type="motContent">
          <head xml:id="i-MFGEySpqJZCwhpxpb8ZFat" type="h1">
            Motivering
          </head>
          <p xml:id="i-2Hd32NKyweftFyJxgbvBvm">
            När SCB sammanställde vilka de svenska miljöskadliga subventionerna
            i Sverige var, räknade de ut att skattebetalarna stod för subventioner
            för 9 miljarder 2007. En stor del handlar om undantag från skatten
            på koldioxid. Också Naturvårdsverket har granskat de miljöskadliga
            subventionerna och i en sammanställning redovisat dessa för regeringen.
            De uppdaterades 2012. Enligt Simon Upton, OECD, är de svenska
            subventionerna så mycket som 23 miljarder varje år. Ofta handlar
            det om undantagen är skillnad i beskattning på utsläppen av fossilt
            koldioxid och i flera fall ett undantag för vissa verksamheter
            från att betala skatt på utsläpp av fossilt koldioxid.
          </p>
          <p xml:id="i-6iAQVTA5gn97Y82PEkQrZw">
            Att subventionera fossila bränslen och samtidigt införa dyra
            åtgärder för att minska utsläppen av fossila bränslen innebär
            dålig politisk samstämmighet och det är ineffektivt för samhället
            och skattebetalarna. I princip har skattebetalarna en dubbelkostnad
            för att flytta utsläpp från en sektor till en annan men når inte
            närmare klimatmålen.
          </p>
          <p xml:id="i-XYgStvXKvcmxMCQhayophY">
            I regeringens klimatproposition 2009 gavs en mängd förslag på
            avtrappning av subventionerna. Där konstateras att detta är ett
            samhällsekonomiskt bra sätt att minska utsläppen. Regeringen konstaterar
            också följande:
          </p>
          <p xml:id="i-H2Qwt6c2zR8mhdRESMhWeF">
            Inriktningen bör således vara att nedsättningen av koldioxidskatten
            slopas på lång sikt.
          </p>
          <p xml:id="i-5PWMawiVCyVxS4kp8SzCnM">
            Den industriella verksamhet som inte omfattas av EU:s handel
            med utsläppsrätter idag får ett avdrag på 70 procent av koldioxidskatten.
            Från och med den 1 januari 2015 blir avdraget 40 procent av koldioxidskatten.
            I den proposition där detta förslag lades för riksdagen (proposition
            2009/10:41 Vissa punktskattefrågor med anledning av budgetpropositionen
            för 2010) står:
          </p>
          <p xml:id="i-qHivgugZAQ1oy4QTTzA4s">
            Energikostnadernas andel av de totala kostnaderna för företag
            utanför handelssystemet är generellt låg, med undantag för framför
            allt växthusnäringen. Det innebär att en högre koldioxidskatt
            än i dag kan tas ut utanför handelssystemet, utan att det i någon
            större utsträckning medför att utsläpp av koldioxid och andra
            växthusgaser flyttar på ett sådant sätt att de globala utsläppen
            inte minskar.
          </p>
          <p xml:id="i-AJrkiV8XsK6ChmzaHGxAwm">
            Andra områden där subventioneringen minskat är skatten på diesel.
            År 2011 var skattesatsen för bensin i den främsta miljöklassen
            33,8 öre/kWh medan dieselolja i den främsta miljöklassen beskattades
            med 15,3 öre/kWh. Skatteavvikelsen skiljer därmed 18,5 öre/kWh
            för dieselbränsle. Riksdagen har beslutat att höja skatten på
            dieselolja till 17,3 öre/kWh år 2013, vilket innebär att subventionen
            minskar. Idag ökar antalet dieselbilar bland nybilsproduktionen
            och detta motverkar en rad miljömål och är således dålig politisk
            koherens. Förutom ökade utsläpp av fossilt koldioxid har EU kritiserat
            Sverige för höga partikelhalter (cancerframkallande) i våra storstäder
            partiklarna kommer både från dieseltrafiken och från upprivna
            partiklar av dubbade vinterhjul. Dieselbilarna upplevs som billigare
            att köra jämfört med bensinbilar och andra drivmedel. Dieselmotorerna
            har också gjorts snålare, vilket tillsammans med det höga världsmarknadspriset
            på olja gjort att intresset för dieselbilar ökat. Det har med
            andra ord trots den minskade subventionen blivit billigare att
            köra dieselbilar. En fortsatt minskad subvention av diesel är
            således önskvärd.
          </p>
          <p xml:id="i-9Mwh6gXjzWKhBoKo4eoPFx">
            Naturgas och gasol som används som drivmedel är befriade från
            energiskatt. Koldioxidskatt införs från 2013. Skatteavvikelsen
            och subventionen utgörs av energiskattesatsen för bensin i miljöklass
            1: 33,8 öre/kWh. Naturgas och gasol är liksom andra fossila bränslen
            klimatpåverkande. Utsläppen av klimatpåverkande koldioxid från
            naturgas är dock lägre än från bensin och diesel. Men eftersom
            koldioxidskatten bygger på utsläppen kommer en koldioxidskatt
            på naturgas och gasol att bli lägre än för bensin. För de företag
            som säljer fordonsgas som är en blandning av naturgas och biogas
            kommer en beskattning av naturgas att leda till en ökad ekonomisk
            motivation till ökad biogasproduktion.
          </p>
          <p xml:id="i-BcyzH1sYXPud9ifZfWXgSC">
            Det finns flera exempel på undantag och subventioner som inte
            kommer att vara hållbara när vi närmar oss de datum då riksdagens
            klimatmål ska vara uppfyllda. I riksdagens beslut från 2009 har
            avvecklingen av undantagen bara börjat. Jag menar att regeringen
            ska överväga den fortsatta avvecklingen av undantagen och återkomma
            till riksdagen med en handlingsplan gällande de miljöskadliga
            subventionerna.
          </p>
        </div>
        <div type="motSignatures">
          <list>
            <item xml:id="i-V7QgTbSPNc8e1oZhE8kf1u">
              Matilda Ernkrans (S)
            </item>
          </list>
        </div>
      </div>
    </body>
  </text>
</TEI>
