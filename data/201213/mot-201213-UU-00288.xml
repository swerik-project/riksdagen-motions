<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00288">
  <teiHeader>
    <fileDesc>
      <titleStmt>
        <title>Sverigedemokraternas politik för internationellt bistånd</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverigedemokraternas politik för internationellt bistånd</title>
          <idno type="rdwebb">H002U288</idno>
          <rs type="number">U288</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U288/text</ref>
          <ref type="dokument_url_html">http://data.riksdagen.se/dokument/H002U288</ref>
          <ref type="dokumentstatus_url_xml">http://data.riksdagen.se/dokumentstatus/H002U288</ref>
          <ref type="doc">http://data.riksdagen.se/fil/E3C04B2F-2E2E-45CB-9C2E-265ED1BD9FEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PDpfiB5vnZNhHX5QEYReyR" type="signed"/>
        <correspContext corresp="i-PDpfiB5vnZNhHX5QEYReyR">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-BN4iZvQc526T7o5wS2pYv" type="numbering">
          <date when="2012-10-08"/>
        </correspAction>
        <correspAction xml:id="i-AJu5Vgo6CF1jNX1p2oBUo5" type="submission">
          <date when="2012-10-05"/>
        </correspAction>
        <correspAction xml:id="i-4hu2KRGw7gGi7YSmfCCf4C" type="transfer">
          <date when="2012-10-03"/>
        </correspAction>
        <correspAction xml:id="i-EBTSGJpwQGav8YuxLKUnxJ" type="assigned"/>
        <correspContext corresp="i-EBTSGJpwQGav8YuxLKUnxJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KvixzxVwydAx3K7vPg7Dce" type="motHeader"/>
      <div xml:id="i-CctAmE2ew81khLxRjnWg8J" type="motBody">
        <div xml:id="i-5wgxysqrvfVm4EQen79Z2U" type="TOC">
          <head xml:id="i-8fcEL821oBEgPDTSScdgu">
            Innehållsförteckning
          </head>
          <list xml:id="i-KJKd9EdoV2QDM4FDC42j3X">
            <item xml:id="i-SnNMyYZP9scYFw4SH7kVr7">
              Ett bistånd för fattiga, mot fattigdom 3
            </item>
            <item xml:id="i-65Px4hqWYo9cxGaEw2v62V">
              Sverigedemokraternas tematiska prioriteringar i biståndet 4
            </item>
            <item xml:id="i-og5CRFWnAzBnEZSXv8XyJ">
              Humanitärt bistånd 4
            </item>
            <item xml:id="i-NWu3jAsqBsDTEqDRa6hQ2a">
              Vatten och sanitet 5
            </item>
            <item xml:id="i-9HMR2sn5DAq4Ddcvt84bAi">
              Jordbruksutveckling, skogsbruk och hållbar miljö 6
            </item>
            <item xml:id="i-GXpMu5AbqFSFj3J7efMxeA">
              Utbildning 7
            </item>
            <item xml:id="i-6YHLEKJNnKo1iMtzekp696">
              Hälsa 7
            </item>
            <item xml:id="i-7kuHwjh7cL5pQPPEyhQpqB">
              Demokrati och mänskliga rättigheter 8
            </item>
            <item xml:id="i-MfJENKzeRUDi9Fpxg4W2Nr">
              Ekonomisk utveckling 8
            </item>
            <item xml:id="i-VLGjcDoNRp6Ea4e1nLfor">
              Konflikt, fred och säkerhet 9
            </item>
            <item xml:id="i-Nt19ST7Vz3DN8kci4Bsa4p">
              Forskning 9
            </item>
            <item xml:id="i-K5NKH9v4M3TebK8DmkWS7C">
              Andra prioriteringar i biståndet 9
            </item>
            <item xml:id="i-XkAG93dakzozVbjB2jyLUv">
              Ökad hjälp till världens flyktingar 9
            </item>
            <item xml:id="i-Thb4sSXb5SYmBf9XzodZnN">
              Prioritering av länder 10
            </item>
            <item xml:id="i-GmB5mj7N94gXFV1DSycyeB">
              Institutet för utvärdering av internationellt utvecklingssamarbete
              (Sadev) 10
            </item>
            <item xml:id="i-G8pw8GHP5TkYzTwJQPGtJW">
              Budgetstöd 11
            </item>
            <item xml:id="i-TEUJ6v6tgMMNqJUoAnRQWT">
              Svenska organisationer i det civila samhället 11
            </item>
            <item xml:id="i-7TKjkM6xB2Umd6f9E9CgRi">
              Källförteckning 12
            </item>
          </list>
        </div>
        <div xml:id="i-3ocMo3PdeUVVwTNuSYggC8" type="motProposal" subtype="förslag">
          <head xml:id="i-3oyX95LbPGxUpkfwQ44emM">
            Förslag till riksdagsbeslut
          </head>
          <list xml:id="i-2vfEQQu5NeAYMcJgNHV5XW" style="ol">
            <item xml:id="i-UPCmQghRy3P7feqB4W5VkL">
              Riksdagen tillkännager för regeringen som sin mening vad som
              anförs i motionen om att öka satsningar på humanitärt bistånd.
            </item>
            <item xml:id="i-2SNw2LHZpYDiD84ahv9gDp">
              Riksdagen tillkännager för regeringen som sin mening vad som
              anförs i motionen om att kraftigt öka biståndet till insatser
              för rent vatten och grundläggande sanitet.
            </item>
            <item xml:id="i-TuFZdhDzD2WM3TrfZG9BGD">
              Riksdagen tillkännager för regeringen som sin mening vad som
              anförs i motionen om att regeringen i högre utsträckning ska öka
              medvetenheten kring vikten av satsningar på vatten och sanitet
              i sin dialog med multilaterala organisationer och internationella
              aktörer.
            </item>
            <item xml:id="i-CwSSqbhLYZfed2nTM1dLxU">
              Riksdagen tillkännager för regeringen som sin mening vad som
              anförs i motionen om att kraftigt öka biståndet till insatser
              för jordbruksutveckling och hållbart skogsbruk.
            </item>
            <item xml:id="i-5eDkJue1bksSHgsFtTyAUg">
              Riksdagen tillkännager för regeringen som sin mening vad som
              anförs i motionen om att regeringen i högre utsträckning ska öka
              medvetenheten kring vikten av satsningar på jordbruksutveckling
              och hållbart skogsbruk i sin dialog med multilaterala organisationer
              och internationella aktörer.
            </item>
            <item xml:id="i-EPaSUB3wqqnss44NbguHeS">
              Riksdagen tillkännager för regeringen som sin mening vad som
              anförs i motionen om att stärka biståndet till utbildningsinsatser
              och i högre grad rikta insatserna till de minst utvecklade länderna.
            </item>
            <item xml:id="i-Bd2RYaci4Ycttpy6As1wyx">
              Riksdagen tillkännager för regeringen som sin mening vad som
              anförs i motionen om att stärka biståndet riktat till insatser
              för bättre hälsa.
            </item>
            <item xml:id="i-LDdd848VeNmoSAehZfBEay">
              Riksdagen tillkännager för regeringen som sin mening vad som
              anförs i motionen om bistånd riktat till demokrati och mänskliga
              rättigheter.
            </item>
            <item xml:id="i-HyLt3KFDLuq9hfAKkGhuWt">
              Riksdagen tillkännager för regeringen som sin mening vad som
              anförs i motionen om att stärka biståndet riktat till ekonomisk
              utveckling.
            </item>
            <item xml:id="i-Cbv7Q1gs4Gs1iMGsjXoVb9">
              Riksdagen tillkännager för regeringen som sin mening vad som
              anförs i motionen om att öka biståndet till organisationen UNHCR
              för att kunna hjälpa fler flyktingar i krisens närområde.
            </item>
            <item xml:id="i-UW8zkCbTLnwp5xAnvwgTJT">
              Riksdagen tillkännager för regeringen som sin mening vad som
              anförs i motionen om att inte göra avräkningar i biståndet för
              flyktingmottagning i Sverige.
            </item>
            <item xml:id="i-CfwPGBr8bD9mQKJGSPJBAo">
              Riksdagen tillkännager för regeringen som sin mening vad som
              anförs i motionen om att i biståndet prioritera de minst utvecklade
              länderna och avsluta biståndet till medelinkomstländer.
            </item>
            <item xml:id="i-QipHTD5pMYJm4ufJRAsEbr">
              Riksdagen tillkännager för regeringen som sin mening vad som
              anförs i motionen om att avsluta reformsamarbete i Östeuropa.
            </item>
            <item xml:id="i-XkpqsaZFBdynwzYRDZHhuc">
              Riksdagen tillkännager för regeringen som sin mening vad som
              anförs i motionen om att Institutet för utvärdering av internationellt
              utvecklingssamarbete (Sadev) inte ska läggas ned utan få möjligheten
              till en omstart.
            </item>
            <item xml:id="i-DuQqX1JSL2LJZ3vZVRCzD1">
              Riksdagen tillkännager för regeringen som sin mening vad som
              anförs i motionen om att avveckla biståndsformen budgetstöd i
              dess nuvarande form i det svenska bilaterala biståndet.
            </item>
            <item xml:id="i-C2JkyGLCWK7mJF4LKkqTD9">
              Riksdagen tillkännager för regeringen som sin mening vad som
              anförs i motionen om att i högre grad kanalisera bistånd genom
              svenska organisationer i det civila samhället.
            </item>
          </list>
        </div>
        <div xml:id="i-TtKRxe7wCFHs3wndt5b5da" type="motContent">
          <head xml:id="i-L2Rpgdu3YJgy32pR6HC6mJ" type="h1">
            Ett bistånd för fattiga, mot fattigdom
          </head>
          <p xml:id="i-T16MzLeRXwkJrYVgkTfoRX">
            Sverigedemokraterna tror på ett ansvarsfullt bistånd där varje
            satsad krona ska göra så mycket nytta som möjligt. Sverigedemokraterna
            nöjer sig inte med en kvantitativ målsättning utan fäster större
            fokus vid kvaliteten och ett bistånd som är inriktat på effektivitet
            och resultat. Bistånd ska vara till för en positiv utveckling
            i mottagarlandet och inte för att givarländer ska ha kvantitativa
            målsättningar. Det långsiktiga målet med bistånd måste vara att
            länder utvecklas till den grad att de inte längre behöver något
            bistånd. Genom en grundlig översyn av ineffektivt bistånd, en
            större koncentration av biståndet till de minst utvecklade länderna
            och genom färre inriktningar kan vi gradvis effektivisera utvecklingsbiståndet
            och år 2014 ha en biståndsram på 0,7 % av BNI, vilket är i linje
            med FN:s rekommendationer.
          </p>
          <p xml:id="i-RhMaSFb4V7bixAWh19ZB3n">
            Sverigedemokraterna vill stärka det humanitära biståndet, öka
            stödet till världens flyktingar samt verka för ett långsiktigt
            utvecklingsbistånd som utgår ifrån fattiga människors vardag,
            behov och levnadsvillkor. För att det svenska biståndet ska kunna
            göra mer nytta för pengarna vill vi också fokusera på färre inriktningar
            än vad som idag är gällande. Världsbanken har i en stor studie
            ( Voices of the poor ) konsulterat runt 60 000 människor och gjort
            23 specifika landstudier. I denna studie fick människor i fattigdom
            såväl i stad som på landsbygd beskriva hur de ser på sin livssituation
            och ange vilka problem de har samt prioritera dem. Flertalet fattiga
            människor lever på landsbygden och majoriteten av dem gav högsta
            prioritet åt problem som har med säker tillgång till livsmedel
            samt inkomster att göra. I två studier framkom att otillräcklig
            tillgång till eller dåligt dricksvatten var det främsta problemet
            (Birgegård 2011). Med de fattigas behov som utgångspunkt ter det
            sig därför naturligt att vi i högre grad än idag vill prioritera
            satsningar på jordbruksutveckling, hållbart skogsbruk, rent vatten
            och grundläggande sanitet för att främja en säker tillgång till
            livsmedel. Detta kan rädda liv, samt motverka ohälsa, hunger,
            extrem fattigdom och svältkatastrofer. För att främja en ekonomisk
            utveckling som kan ge möjlighet till ökade inkomster vill vi även
            prioritera satsningar på utbildning samt stimulera företagande,
            där det är särskilt viktigt att verka för flickors och kvinnors
            rätt till utbildning. Utöver säker tillgång till livsmedel uttryckte
            kvinnorna i Världsbankens studie ( Voices of the poor ) även att
            problem som har med ohälsa att göra, dåliga utbildningsmöjligheter
            för barnen samt brist på mödravård och möjlighet till familjeplanering
            var prioriterade. Därför anser vi att satsningar även på hälsovård,
            familjeplanering och barns rätt till skolgång borde vara prioriterade
            områden. Även om vi utgår från dessa prioriteringar, är det naturligtvis
            viktigt att det finns en flexibilitet och att biståndet kan ta
            sig olika former beroende av behoven hos folket och situationen
            i det aktuella samarbetslandet. Vi vill även ge fortsatt stöd
            till det breda och viktiga arbete som FN och Världsbanken utför.
          </p>
          <head xml:id="i-5RbbJZ9DzgsL11RwctzvMx" type="h1">
            Sverigedemokraternas tematiska prioriteringar i biståndet
          </head>
          <p xml:id="i-8Q6hJGk6tDTr1z8qtwysWw">
            I Sidas årsredovisningar redovisas svenskt utvecklingssamarbete
            genom Sida per huvudsektor. I regeringens budgetproposition går
            det dock inte att utläsa hur mycket regeringen avser att satsa
            på respektive huvudsektor. Vi vill däremot redovisa vår målsättning
            med fördelning av resurser per huvudsektor i det svenska utvecklingssamarbetet
            som går genom Sida. I vårt budgetförslag för 2013 avsätter vi
            ca 13 miljarder kronor för biståndsverksamhet genom Sida.
          </p>
          <p xml:id="i-2SwSTBeUaRw4Hem5tq6pZK">
            Vi vill se följande fördelning av dessa resurser (miljoner kronor).
          </p>
          <table xml:id="i-XJV22mVrQwbsiC9AxsNURB">
            <row xml:id="i-89PWRwGNdXWic9mxhLtBgR">
              <cell>
                13 137
              </cell>
              <cell>
                biståndsverksamhet genom Sida
              </cell>
            </row>
            <row xml:id="i-Jyh9qkm9wrostMFfqXJj1b">
              <cell>
                3 200
              </cell>
              <cell>
                humanitära insatser
              </cell>
            </row>
            <row xml:id="i-64eFhKnxVbsFenJzaFwsfA">
              <cell>
                2 000
              </cell>
              <cell>
                vatten och sanitet
              </cell>
            </row>
            <row xml:id="i-2VXJfSXrpB5oBVRed4sPqN">
              <cell>
                2 000
              </cell>
              <cell>
                jordbruksutveckling, skogsbruk, miljö
              </cell>
            </row>
            <row xml:id="i-BcURS9t8D9ETyF3uT3g7c">
              <cell>
                1 400
              </cell>
              <cell>
                utbildningsinsatser
              </cell>
            </row>
            <row xml:id="i-YSNMZj4bqyuGoum3MAsqMh">
              <cell>
                1 300
              </cell>
              <cell>
                hälsa
              </cell>
            </row>
            <row xml:id="i-52SL2f1DfeTSBj3dBNrVTi">
              <cell>
                1 300
              </cell>
              <cell>
                demokrati och mänskliga rättigheter
              </cell>
            </row>
            <row xml:id="i-vbNHaxGZyTi9RnQsbkJ2F">
              <cell>
                1 037
              </cell>
              <cell>
                företagande och handel
              </cell>
            </row>
            <row xml:id="i-Ex6h8PYwWGQKZG2TgAYeke">
              <cell>
                700
              </cell>
              <cell>
                konflikt, fred och säkerhet
              </cell>
            </row>
            <row xml:id="i-AjJ6FWJmdpx8wUwSu841XJ">
              <cell>
                200
              </cell>
              <cell>
                forskning
              </cell>
            </row>
          </table>
          <head xml:id="i-JxXH7RMSZjmdmB8epZeo8m" type="h2">
            Humanitärt bistånd
          </head>
          <p xml:id="i-3thf2z4F6vDEvw5xJaR13d">
            Konflikter, naturkatastrofer och andra humanitära kriser är något
            som kan skapa en stor förödelse för ett land för en lång tid.
            Det är för oss en självklarhet att Sverige efter bästa förmåga
            ska bidra vid dylika katastrofer. De humanitära behoven är något
            som ökat de senaste åren bland annat beroende på ett ökat antal
            naturkatastrofer och mycket konflikter. Sverigedemokraterna anser
            därför att anslagen till humanitära insatser bör öka, och vår
            ambition är att runt 3,2 miljarder av det totala biståndet genom
            Sida ska gå till humanitära insatser. Humanitära insatser ska
            vara opartiska och handla om att lindra nöd och rädda liv för
            de drabbade människorna. Vi vill främja en god samordning vid
            humanitära insatser, och vi ser det därför som viktigt att insatserna
            samordnas av stora väletablerade organisationer och myndigheter,
            såsom FN:s kontor för humanitär samordning (Ocha). Sverigedemokraterna
            ser även positivt på insatser som handlar om att förebygga, så
            att konsekvenserna av en katastrof ska bli mindre omfattande,
            och verkar för en snabb återuppbyggnad efter katastrofen.
          </p>
          <head xml:id="i-2iupFtnd22SySFgRZafz34" type="h2">
            Vatten och sanitet
          </head>
          <p xml:id="i-VY7iTbxBrUBVw8QXNCUr98">
            Tillgången till rent vatten och grundläggande sanitet är en avgörande
            faktor för hälsa och utveckling i utvecklingsländer. Bristen på
            tillgång till vatten och grundläggande sanitet är något som drabbar
            kvinnor och barn extra hårt och hindrar deras möjligheter till
            utveckling. Kvinnor och flickor i bland annat östra Afrika spenderar
            en stor del av dagen att vandra långa sträckor för att hämta vatten
            som i de flesta fall är förorenat. Att vandra långa sträckor ökar
            också risken för kvinnor att bli utsatta för våld och övergrepp,
            och risken för skador av att bära tunga vattenbehållare är också
            stor. Istället för att spendera en stor del av dagen till att
            hämta vatten, skulle barnen kunna gå till skolan och kvinnor ägna
            sig åt utbildning eller verksamhet som kan generera inkomst för
            familjen (Wateraid, 2012). Enligt uppgifter från organisationen
            Wateraid saknar två och en halv miljard människor en toalett att
            gå till vid behov. När det saknas latriner hamnar istället avföringen
            i naturen på landsbygden, i avloppsdiken eller i storstädernas
            slumområden. Därmed förorenas mat och dricksvatten, och dessutom
            kan avföringen spridas vidare till brunnar och andra vattentäkter
            via regnvattnet. Detta är ett allvarligt miljö- och hälsoproblem.
            Att få i sig vatten med mänsklig avföring kan vara förenat med
            livsfara. Varje dag dör 4 000 barn i diarré som orsakas av smutsigt
            vatten och bristande sanitet. Upprepade diarréer är den näst vanligaste
            dödsorsaken bland små barn i fattiga länder. Förorenat vatten
            och brist på tillgång till sanitet utgör också en hälsorisk för
            gravida och vid förlossning. Rent vatten och grundläggande sanitet
            kan förebygga mödradödligheten. För kvinnor innebär det en ökad
            risk att bli utsatt för våld och övergrepp om de måste göra sina
            behov ute i det fria eller gå långa sträckor i slumområden på
            kvällen och natten. Bristen på tillgång till toalett kan hindra
            tonårsflickor att gå till skolan under tiden som de har sin menstruation
            då de saknar möjligheter att privat kunna sköta sin hygien. Sammanfattningsvis
            är tillgång till vatten och sanitet grundläggande mänskliga rättigheter.
            Satsningar på vatten och sanitet kan rädda liv, främja hälsa,
            jämställdhet och ge förutsättningar för att fattiga människor
            ska kunna förbättra sina levnadsvillkor på många olika områden.
            Mot denna bakgrund är det anmärkningsvärt att regeringen år 2011
            endast satsade ca 400 miljoner av den totala biståndsverksamheten
            genom Sida. Detta utgör endast 2,48 % av det bilaterala biståndet
            (Riksdagens utredningstjänst Dnr 2012:1122) . Av dessa 400 miljoner
            var det endast ca 90 miljoner som satsades på konkreta insatser
            för vatten och grundläggande sanitet. Övriga satsningar som räknades
            in var bland annat politisk påverkan, utbildning och avfallshantering.
            Sverigedemokraterna vill kraftigt öka anslagen till detta område,
            och av det bilaterala biståndet genom Sida vill vi öronmärka 2
            miljarder för satsningar på vatten och grundläggande sanitet vilket
            skulle utgöra ca 16 % av det bilaterala biståndet genom Sida.
            Vi menar att regeringen kraftigt borde öka denna del av biståndet
            samt att regeringen är med och ökar medvetenheten kring vikten
            av satsningar på vatten och sanitet i sin dialog med multilaterala
            organisationer och internationella aktörer. Detta vill vi att
            riksdagen ska ge regeringen tillkänna.
          </p>
          <head xml:id="i-QM8qtcoksEy7rFKVWgYB12" type="h2">
            Jordbruksutveckling, skogsbruk och hållbar miljö
          </head>
          <p xml:id="i-Cnjaup1UTdgnVKRWT5rhr7">
            En stor majoritet av de fattigaste människorna lever på landsbygden
            och är beroende av jordbruket för sin överlevnad. Världsbankens
            studie Voices of the poor visade att tillgång till livsmedel var
            ett av de områden som fattiga människor prioriterade högst. En
            annan rapport från Världsbanken framhåller att satsningar på jordbruksutveckling
            är ett av de mest grundläggande och viktiga verktygen i att kunna
            bekämpa fattigdom och gynna utvecklingen i utvecklingsländer (World
            Development report, 2008). Jordbruket är både en källa till familjens
            livsmedel samt en möjlighet att generera inkomster. På landsbygden
            i utvecklingsländer är det ofta kvinnorna som axlar ett tungt
            ansvar för jordbruket och de dagliga livsmedlen. En ökad tillgång
            till livsmedel och jordbruksprodukter kan lyfta kvinnor från att
            inte bara försörja familjen utan också kunna generera inkomster
            till familjen genom att sälja varor. Att ge fattiga människor
            förutsättningar att säkra tillgången till livsmedel och förbättra
            sin ekonomiska ställning kan också vara avgörande för att de ska
            kunna förbättra sin ställning och göra sin röst hörd i sin och
            få inflytande i sin närmiljö. Ett avgörande problem med jordbruket
            söder om Sahara är utarmade näringsfattiga jordar. Man har inte
            på samma sätt som i Sverige utvecklat en kombination av djurhållning
            och odling för att kunna tillvarata gödsel. Därför är stöd för
            att bland annat öka användningen av handelsgödsel för att få ökad
            produktion en viktig insats för jordbruksutveckling. För långsiktiga
            lösningar på jordbruksutvecklingen i utvecklingsländer krävs också
            fortsatt forskning. Ökade bevattningsmöjligheter kan också öka
            produktionen för småbönder (Birgegård 2011). Att satsa på jordbruksutveckling
            är också viktigt för att kunna klara av plötsliga väderomsvängningar
            och förebygga svältkatastrofer. Satsningar på jordbruksutveckling
            är också avgörande om vi ska nå det första millenniemålet att
            halvera världens fattigdom och hunger. Av vikt är också att utveckla
            ett jordbruk som är hållbart för vår miljö.
          </p>
          <p xml:id="i-Dz5jahcma9teobVJT5hSWN">
            Ett viktigt område är också ett hållbart nyttjande av framför
            allt tropiska skogar. Trots all uppmärksamhet ökar avskogningen
            i tropikerna. Totalt försvinner årligen ca 170 000 km² tropikskog
            om året, vilket motsvarar drygt en tredjedel av Sveriges yta eller
            ca en procent av kvarvarande areal. Tropikskogens naturresurser
            är viktiga i många avseenden. Den tropiska skogen rymmer mellan
            50 och 70 % av alla jordens växt- och djurarter. Det är även en
            ekonomisk resurs i form av timmer, och skogens funktion som genbank
            för livsmedel, mediciner, råvaror för industrin m.m. Enligt FN:s
            livsmedels- och jordbruksorganisation (FAO) är mer än 25 % av
            världens befolkning beroende av skogsresurser för sitt levebröd.
            Majoriteten av dessa lever i utvecklingsländer. Tropikskogen har
            även en viktig klimatfunktion. När omfattande skogsarealer huggs
            ned förändras det lokala och regionala klimatet bl.a. i form av
            minskad nederbörd. Avskogningen medför också omfattande utsläpp
            av koldioxid och ändrat globalt klimat. Tropikskogen fungerar
            också som en jord- och näringsbindare. Om tropikskogarna ses som
            en fri resurs och avskogas i stora mått görs endast kortsiktiga
            vinster. Därför är det viktigt att verka för att vissa delar ska
            kunna skyddas helt medan andra ska kunna nyttjas på ett sätt som
            är ekonomiskt, ekologiskt miljömässigt hållbart på längre sikt
            (Världsnaturfonden). Mot denna bakgrund vill vi öka anslagen till
            jordbruksutveckling och hållbart skogsbruk. Trots att detta är
            områden som verkligen möter fattiga människors behov har regeringen
            valt att endast satsa runt 800 miljoner av det totala biståndet
            genom Sida 2011 (RUT Dnr 2012:1124). Vi väljer att mer än dubbla
            denna form av bistånd och vi vill för 2013 satsa ca 2 miljarder,
            där jordbruksutveckling ska vara prioriterat.
          </p>
          <head xml:id="i-TvT8a42LCmyXEz8nW8JXZb" type="h2">
            Utbildning
          </head>
          <p xml:id="i-Vie5Ar3uMZnBwpVMNQKWfr">
            Barnkonventionen slår fast att alla barn har rätt till utbildning.
            Ändå saknar runt 67 miljoner barn möjlighet att gå till skolan,
            och majoriteten av dessa är flickor. Att lära sig läsa och skriva
            är förutsättningar för självständigt liv med god hälsa, inkomst
            och möjlighet att påverka. Utbildning kan bana vägen för att ta
            sig ur fattigdom och utsatthet. Att alla barn ska få gå i grundskolan
            är också ett av millenniemålen. Vi vill stödja biståndsinsatser
            som verkar för alla barns rätt till utbildning och med särskilt
            stöd till flickor. Högre utbildningar som kan ge arbete är en
            förutsättning för viktiga samhällsfunktioner som lärare, läkare
            och ingenjörer och är också grundläggande för ett lands utveckling.
            Regeringen gav 2011 ca 1 miljard till utbildningsinsatser. Dock
            gick inte alla dessa till de fattigaste länderna utan en del gick
            till utbildningsinsatser i bland annat europeiska länder och till
            Kina. Av denna miljard gick endast 100 miljoner till utbildningsinsatser
            kopplade till Sveriges samarbetsstrategier i Afrika (RUT Dnr 2012:1124).
            Vi vill öka denna del av biståndet och år 2013 satsa 1,4 miljarder
            på utbildning samt fokusera insatserna på de minst utvecklade
            länderna.
          </p>
          <head xml:id="i-JZZM59pkoA55aDZvLpzYju" type="h2">
            Hälsa
          </head>
          <p xml:id="i-9G43datURzHDEN6EG2cJoS">
            Spridning av hiv/aids är ett angeläget problem som bör bemötas
            med flera olika metoder. Information för att öka kunskapen om
            hiv/aids, användande av preventivmedel, ansvarsfulla sexuella
            relationer och att verka för ökade rättigheter för kvinnor att
            bestämma över sin sexualitet och säga nej till sex är alla viktiga
            komponenter i detta arbete. Flera av dessa komponenter är också
            viktiga för att förebygga oönskade graviditeter hos kvinnor. Ett
            av millenniemålen är att minska barn- och mödradödligheten och
            öka insatser för att kvinnor ska kunna föda barn på ett säkert
            sätt, och ökad tillgång till grundläggande sjukvård är därför
            av vikt. Med enkla medel som information om hur man förhindrar
            spridning av mygg och att använda myggnät går det också minska
            risken för malaria. Vi stärker denna del av biståndet och avser
            att satsa 1,3 miljarder på hälsofrämjande insatser och anser att
            regeringen bör stärka denna del av biståndet.
          </p>
          <head xml:id="i-KwCuWtiMkoHmV4Sfr5cnGh" type="h2">
            Demokrati och mänskliga rättigheter
          </head>
          <p xml:id="i-TeNT8Dgn7KwMzp6xTof4d8">
            Vi anser det viktigt att komma ihåg att även rätten till en skälig
            levnadsstandard, rätten till utbildning och rätten till hälsa
            är grundläggande mänskliga rättigheter och insatser för till exempel
            rent vatten, grundläggande sanitet, utbildning och hälsa är också
            insatser för att främja mänskliga rättigheter. I regeringens arbete
            med demokrati och mänskliga rättigheter finns ett tydligt fokus
            på medborgerliga och politiska rättigheter och stöd till statliga
            institutioner och myndigheter. Detta har i grunden ett gott syfte,
            men det är värt att understryka att denna inriktning utgör en
            mycket stor del av biståndet. I sammanhanget tvingas man ställa
            sig frågan i vilken grad en alltför långtgående fokus på detta
            bidrar till fattiga människors prioriteringar och att uppfylla
            millenniemålen. Därför vill vi se ett ökat fokus på sociala och
            ekonomiska rättigheter.
          </p>
          <p xml:id="i-N48inAaejjj6Vwhbp5tJ4v">
            Att uppnå fungerande demokratiska samhällen där alla mänskliga
            fri- och rättigheter respekteras och människor kan uppnå ett välstånd
            inte bara vad gäller tillgång till livsmedel, ökade inkomster,
            hälsa och utbildning är däremot en viktig utgångspunkt och målsättning
            för utvecklingssamarbetet. En sådan förändring tar tid och behöver
            i första hand komma inifrån och drivas av inhemska krafter och
            individer som har en förståelse och kunskap om lokala förutsättningar.
            Studier visar även på att för fattiga marginaliserade människor
            är frågan om att göra sin röst hörd och utöva inflytande i första
            hand en fråga om deras ställning i den omedelbara närmiljön. Det
            avgörande sättet att förbättra deras ställning förefaller vara
            att utgå från fattiga människors prioriteringar och ge dem förutsättningar
            att förbättra sin ekonomiska ställning och säkra tillgången till
            livsmedel, vilket i högsta grad även gäller kvinnor (Birgergård
            2011, Hyden 2010). Därför menar vi att våra prioriteringar i biståndet
            på fattiga människors grundläggande behov också främjar deras
            möjligheter att verka för andra rättigheter.
          </p>
          <p xml:id="i-N9YqyYucZDGmYmx68zF3DR">
            Vi anser även att i arbetet för demokrati och mänskliga rättigheter
            bör det svenska bilaterala biståndet i högre grad prioritera satsningar
            i det civila samhället för att stödja människor och organisationer
            i att verka för demokrati och mänskliga rättigheter. Däremot menar
            vi att världsbanken och FN spelar en viktig roll i uppbyggnad
            och påverkan av demokratiarbete på statlig nivå. I arbetet för
            demokrati och mänskliga rättigheter i andra länder är det dock
            viktigt att skilja mellan att verka för grundläggande mänskliga
            rättigheter och demokratiska principer och att gå in och detaljstyra
            länders politiska inriktningar t.ex. med att överföra svensk abortpolitik
            och genuspedagogik.
          </p>
          <head xml:id="i-9i649uX2hes7mdEXQbxiMW" type="h2">
            Ekonomisk utveckling
          </head>
          <p xml:id="i-Pc9DefBf6dsGYVY2bSwZHW">
            I det långsiktiga målet att länder ska bli oberoende av bistånd
            är det givet att insatser som bidrar till ökad sysselsättning
            och god ekonomisk utveckling är avgörande för en framgångsrik
            fattigdomsbekämpning, och vi anser att regeringen bör stärka den
            delen av biståndet. Vi ser positivt på en ökad samverkan med näringsliv
            och privata aktörer för jobbskapande insatser. Det kan även handla
            om utbildning i företagande för att stimulera människor att starta
            företag och att förstärka goda företagarinitiativ. Om utvecklingsländer
            ska ha en chans till ökad ekonomisk tillväxt är också handelslättnader
            av olika slag en viktig åtgärd. För att dessa insatser ska fungera
            behöver de kombineras med insatser som motverkar korruption och
            kapitalflykt. År 2011 lade regeringen 724 miljoner på marknadsutveckling,
            och vi avser att satsa ca 1 miljard på företagande och handel.
          </p>
          <head xml:id="i-QRVzeVqa5fWnCfa6HAEXaN" type="h2">
            Konflikt, fred och säkerhet
          </head>
          <p xml:id="i-FppVY6PiDthUkpaCCiS7d7">
            Krig och konflikter orsakar fattigdom, död, lidande och förstörelse
            för drabbade länder. Ett förebyggande arbete för att minska risken
            för krig och konflikter, parat med ett arbete för fred och försoning,
            är därför också viktigt. Krig och konflikter försvårar också för
            ett gott utvecklingssamarbete och direkta humanitära insatser.
            En god samordning med säkerhetsfrämjande insatser är därför angelägen.
          </p>
          <head xml:id="i-WJRKLbLywB4XTxHXZtdP4t" type="h2">
            Forskning
          </head>
          <p xml:id="i-4PRotx2M4kNGBtvLkB6eMj">
            Tillgång till forskningsbaserad kunskap för att hela tiden kunna
            utveckla och effektivisera biståndet anser vi vara viktigt. Vi
            anser dock att satsningar på forskning även görs genom det bistånd
            som kanaliseras via UD, som till exempel vetenskapsrådet. Världsbanken
            och FN:s organisationer bidrar också med forskning. Därför menar
            vi att satsningar på biståndsverksamhet genom Sida i högre grad
            kan renodlas till insatser för fattigdomsbekämpning och humanitära
            insatser. Av de medel som vi ändå satsar på forskningsverksamhet
            genom Sida anser vi att ett viktigt område är att utveckla nya
            metoder för ett hållbart jordbruk som kan säkra tillgången till
            livsmedel i utvecklingsländer.
          </p>
          <head xml:id="i-WtbmoUWw5AxHBtFkcYgvCv" type="h1">
            Andra prioriteringar i biståndet
          </head>
          <head xml:id="i-Gi3UDifxGSBeerC6tSkGBG" type="h2">
            Ökad hjälp till världens flyktingar
          </head>
          <p xml:id="i-VQPq3SCyyP94rnUQ7k69Gc">
            Krig och naturkatastrofer tenderar allt som oftast att skapa
            oerhörda migrationsströmmar. Ofta flyr människor inom det egna
            landet, eller till direkt närliggande länder. Sverigedemokraterna
            ser det som viktigt att bidra med insatser för att bistå dessa
            utsatta människor på flykt.
          </p>
          <p xml:id="i-Fe8B84pr2Rd1ShhoaxAYpr">
            Av de drygt 1,3 miljoner invandrare som Sverige tagit emot sedan
            år 1980 har färre än 10 % varit flyktingar med ett konstaterat
            skyddsbehov (Migrationsverket, 2010). Av dessa har enbart drygt
            hälften klassats som flyktingar enligt flyktingkonventionen. Dessutom
            gör regeringen avräkningar i biståndet på 4,4 miljarder för flyktingmottagning
            i Sverige samtidigt som FN:s flyktingorgan UNHCR, som ansvarar
            för mer än 43 miljoner människor varav mer än en tredjedel är
            verkligt nödställda flyktingar, endast erhåller 500600 Mkr per
            år från regeringen ( Global Appeal 2011, UNHCR).
          </p>
          <p xml:id="i-M3Gpb1V3EX8ftTRmZMWNDu">
            Med vetskapen att det för varje satsad krona går att hjälpa betydligt
            fler människor i krisområdenas närhet än vad som är möjligt i
            Sverige anser Sverigedemokraterna det vara en varken klok, rättvis
            eller human flykting- och biståndspolitik som i dagsläget bedrivs,
            och vi anser att regeringen bör öka biståndet till FN:s flyktingorgan
            UNHCR. Vi anser det också vara en principiellt dålig utgångspunkt
            att betrakta kostnader för flyktingmottagande i Sverige som en
            del av den gängse biståndsramen och anser att regeringen bör upphöra
            med att lägga stora medel från biståndsramen på flyktingmottagning
            i Sverige istället för biståndsverksamhet i utvecklingsländer.
            Denna insikt leder oss till att kunna flerdubbla anslagen till
            FN:s flyktingkommissariat, UNHCR, samtidigt som vi under budgetperioden
            renodlar biståndsramen och därmed undviker att betrakta flyktingmottagande
            i Sverige som bistånd.
          </p>
          <head xml:id="i-KkoLQWjXM2xAG9veshgApe" type="h2">
            Prioritering av länder
          </head>
          <p xml:id="i-GKULNKhRFYMhpryeLxEgC6">
            En målsättning med svenskt bistånd bör vara att förstärka länder
            som går i en positiv riktning och att det inte ska löna sig att
            missköta landets ekonomi eller dess välfärdssatsningar och bryta
            mot internationella konventioner gällande mänskliga rättigheter.
            Denna ambition är dock inte alltid förenlig med viljan att prioritera
            de minst utvecklade och fattigaste länderna då de också ofta brister
            i kapaciteten att hantera biståndsmedel. Det är därför viktigt
            med ett flexibelt bistånd anpassat efter situationen som råder
            i olika länder, där bistånd till länder med svaga institutioner
            i första hand bör gå genom det civila samhället. Det bör även
            finnas en flexibilitet i att kunna avbryta eller fasa ut bistånd,
            till exempel om det visar sig att det sker så allvarliga brott
            mot grundläggande mänskliga rättigheter att det är läge att visa
            tydligt avståndstagande eller om biståndet visar sig vara fungibelt,
            det vill säga kunna möjliggöra att resurser frigörs för skadliga
            och kontraproduktiva ändamål. Vi menar också att biståndsmedel
            kan användas mer effektivt om det finns ett fokus på färre länder.
            Vi väljer att avsluta biståndet till flera medelinkomstländer,
            som Kina, Indien och Sydafrika där det långsiktiga utvecklingsbiståndet
            redan är avslutat och övergått i aktörssamverkan. Vi ser även
            kritiskt på att Sverige bilateralt ska ge bistånd till länder
            i Europa för att de ska uppfylla kraven för att kunna gå med i
            EU. Vi anser inte detta vara fattigdomsbekämpning som ska vara
            biståndets primära uppgift. Sverigedemokraterna vill därför föreslå
            en utfasning av reformsamarbetet med Östeuropa och avsluta det
            år 2014.
          </p>
          <head xml:id="i-Kxre9nbjE34VNM5FJRKQGf" type="h2">
            Institutet för utvärdering av internationellt utvecklingssamarbete
            (Sadev)
          </head>
          <p xml:id="i-EyvbjkAwm1SPT1C97eNcWZ">
            För att kunna utveckla ett effektivt bistånd med goda resultat
            krävs det regelbundna utvärderingar av metoder, insatser och organisationer.
            Vi anser att ett utvärderingsinstitut som Sadev fyller en mycket
            viktig funktion. Vi motsätter oss regeringens förslag att lägga
            ner myndigheten och föreslår istället en omstart där myndigheten
            får rätt förutsättningar för att åtgärda de brister som funnits,
            kunna omorganisera sig och få en bättre styrning. I en omorganisering
            är det viktigt att institutets roll som en oberoende utvärderare
            stärks.
          </p>
          <head xml:id="i-QvcSBSpGbQiFQUKL3PNUkk" type="h2">
            Budgetstöd
          </head>
          <p xml:id="i-9sk5xeQt6mVbDqQ6Kzjsgg">
            Biståndsformen budgetstöd betalas ut direkt till mottagarlandets
            statskassa och det ställer stora krav på mottagarländernas kapacitet.
            Det har visat sig finnas stora brister i regeringens och Sidas
            sätt att styra och kontrollera dessa former av bistånd (Riksrevisionen
            2009/10:RRS12). Om budgetstöd inte är tillräckligt kontrollerat
            menar vi att risken är överhängande att biståndspengar kan bidra
            till att resurser frigörs till ändamål som svenska biståndspengar
            inte var avsedda för, exempelvis vapen och militär. Vi kan visserligen
            se att det finns ett gott syfte med att få effektiva helhetslösningar
            i fattigdomsbekämpningen och att öka ägarskapet för mottagarlandet
            genom budgetstöd. Det ställer dock så stora krav på mottagarländernas
            kapacitet att det är svårt att samtidigt uppnå målet att fokusera
            på de minst utvecklade länderna. Att öka ägarskapet av mottagarländerna
            får inte ske på bekostnad av att korrupta regimer missbrukar biståndsmedel
            så att de inte kommer de mest behövande människorna till del.
            På grund av de brister som idag finns gällande styrning och kontroll
            av denna form av bistånd och de risker som är förenade med detta
            väljer vi att avveckla denna form av bistånd. Istället vill vi
            satsa extra resurser på insatser i det civila samhället och humanitära
            insatser i den utsträckningen vi bedömer att pengarna kommer till
            bättre nytta.
          </p>
          <head xml:id="i-LA2HYQjR7hpuz9qtk1pLc" type="h2">
            Svenska organisationer i det civila samhället
          </head>
          <p xml:id="i-PMZdgzxEAkZ3LoNT8RDzTF">
            För att nå ut till de mest utsatta människorna är svenska organisationer
            som verkar bland lokalbefolkningen ett bra verktyg. Svenska organisationer
            kan också bygga upp ett gott samarbete med lokala organisationer
            i mottagarlandet och därigenom få en lokal förankring i de biståndsprojekt
            som bedrivs. De svenska biståndsorganisationerna kan omfatta ett
            brett spektrum av insatser och stötta befolkningen att påverka
            regeringar mot korruption och föra in dem på vägen till en god
            samhällsutveckling. De kan även ha en god förankring med svenska
            folket genom att information om deras insatser finns lättillgänglig.
            På grund av det viktiga arbete som vi anser att de svenska organisationerna
            utför anser vi att regeringen bör kanalisera en större del av
            biståndet genom dessa än vad som idag är gällande.
          </p>
          <head xml:id="i-TMmmu3g3XuHvK6evNZkskK" type="h1">
            Källförteckning
          </head>
          <p xml:id="i-WAos6ktf5NKzQCVpw7Eoj7">
            Birgegård Lars Erik (2011) Bistånd det omöjliga uppdraget? Reflektioner
            kring utveckling och bistånd.
          </p>
          <p xml:id="i-6BRiAahHeLT3kY2uxLcHAS">
            Global Appeal 2011- Populations of concern to UNHCR.
          </p>
          <p xml:id="i-CcvGQXgADh6ZLmwEfTdtvW">
            Hydèn Göran (2010) Bistånd och utveckling, Afrika givarnas stora
            utmaning. Liber:Malmö.
          </p>
          <p xml:id="i-Ubnr43CGZGgKHTNvkYEkEt">
            Migrationsverket: Översikt: beviljade uppehållstillstånd 19802010.
          </p>
          <p xml:id="i-CEUmUL6tMjeYDg2FUTtLd">
            Riksdagens utredningstjänst (RUT) Dnr 2012:1122.
          </p>
          <p xml:id="i-3KwKkBYMnWuEAJnbhteHBZ">
            Riksdagens utredningstjänst (RUT) Dnr 2012:1124.
          </p>
          <p xml:id="i-FwK2UWNvquDaihtw1sb7pS">
            Riksrevisionens styrelses redogörelse om Sidas insatser för stöd
            till kapacitetsutveckling 2009/10:RRS12.
          </p>
          <p xml:id="i-RrNn2gQZieze3ppiFL5ExC">
            Wateraid, Empowering women and girls 2012.
          </p>
          <p xml:id="i-SFrV2CFHH55diPNZkfsejH">
            Världsbanken Voices of the poor Studie bestående av tre böcker
            Can Anyone Hear Us? (2000) Crying Out for Change (2000), From
            Many Lands (2002).
          </p>
          <p xml:id="i-P7uGQbhWHTodgQoAsGwSJP">
            Världsbanken (2008) World development report, Agriculture for
            development.
          </p>
        </div>
        <div xml:id="i-xLX6e7QZa8z8CbSspeVDY" type="signatureBlock">
          <list xml:id="i-PMCD7jfum2XmES2KQZHQQ5">
            <item xml:id="i-ALtSbJ7HFy46oUmyDvgQRP" type="signature">
              Jimmie Åkesson (SD)
            </item>
            <item xml:id="i-Bj4RbNqESJ5HszMGi7N3u5" type="signature">
              Björn Söder (SD)
            </item>
            <item xml:id="i-Edb3pd75gffrfbcQfz7xMS" type="signature">
              Mattias Karlsson (SD)
            </item>
            <item xml:id="i-CewTAfd6TvnfJJyfU2rzZU" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
