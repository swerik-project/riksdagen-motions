<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00391">
  <teiHeader>
    <fileDesc>
      <titleStmt>
        <title>Våld mot kvinnor</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor</title>
          <idno type="rdwebb">GX02Ju391</idno>
          <rs type="number">Ju391</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju391/text</ref>
          <ref type="dokument_url_html">http://data.riksdagen.se/dokument/GX02Ju391</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju391</ref>
          <ref type="doc">http://data.riksdagen.se/fil/AB98F900-8340-4963-A2AD-D5FBF88914D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ud4zGZZx3xGoG96Cw76W7N" type="signed"/>
        <correspContext corresp="i-Ud4zGZZx3xGoG96Cw76W7N">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-4ueFwP3zbqbcrna4mS4bFs" type="numbering">
          <date when="2009-10-07"/>
        </correspAction>
        <correspAction xml:id="i-9qAwX9TxPE27Tw6YxCdM5R" type="submission">
          <date when="2009-10-06"/>
        </correspAction>
        <correspAction xml:id="i-VrZwvva4jNPik1ZPRwdrqh" type="transfer">
          <date when="2009-10-06"/>
        </correspAction>
        <correspAction xml:id="i-5Py7R7tqtSCLRVMFTB2pWS" type="assigned"/>
        <correspContext corresp="i-5Py7R7tqtSCLRVMFTB2pWS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-13FaW5NcRRcs1B5TY6Hp7X" type="motBody">
        <div xml:id="i-aRMvjepaX4P7zRwGaoBhR" type="motProposal" subtype="förslag">
          <head xml:id="i-SYH1A9tcXHJJCEaJVQgGGW">
            Förslag till riksdagsbeslut
          </head>
          <list xml:id="i-DMi6i272xURwbvrkhYspTF" style="ol">
            <item xml:id="i-2r5yE7wa91BXYyqt6dgJ8A">
              Riksdagen tillkännager för regeringen som sin mening vad som
              anförs i motionen om att arbeta för en nollvision för att helt
              avskaffa mäns våld mot kvinnor.
            </item>
            <item xml:id="i-TvcBzKQd7ZHYrfrEtGpwtt">
              Riksdagen tillkännager för regeringen som sin mening vad som
              anförs i motionen om åtgärder för att minska utsattheten för våld
              bland äldre kvinnor och kvinnor med funktionsnedsättning. 1
            </item>
            <item xml:id="i-72gMB42Ak5Zj9WwGqU2J8t">
              Riksdagen tillkännager för regeringen som sin mening vad som
              anförs i motionen om att missbrukande kvinnors våldsutsatthet
              bör uppmärksammas inom kommuner. 1
            </item>
            <item xml:id="i-J2Ezcr2scRZFknLPz5onzq">
              Riksdagen tillkännager för regeringen som sin mening vad som
              anförs i motionen om att en samtyckeslagstiftning i någon form
              snarast bör införas i svensk lagstiftning.
            </item>
            <item xml:id="i-HTsr698Ljv23GUuV5AcfkD">
              Riksdagen tillkännager för regeringen som sin mening vad som
              anförs i motionen om att polisen bör ges ökade resurser för att
              arbeta förebyggande mot våld mot kvinnor.
            </item>
            <item xml:id="i-3SVZugDuY3WJCkhyc1bPx6">
              Riksdagen tillkännager för regeringen som sin mening vad som
              anförs i motionen om att hotade kvinnor ska erbjudas trygghetspaket,
              larm, pepparsprej och kurser i självförsvar.
            </item>
          </list>
          <p xml:id="i-AJ1tZKrhMYU75SMdg6v4t">
            1 Yrkandena 2 och 3 hänvisade till SoU.
          </p>
        </div>
        <div xml:id="i-NA2f8cs9GMgbejZw8fzuoa" type="motContent">
          <head xml:id="i-QCqgxyV1UCbevdF1viJFFK" type="h1">
            Motivering
          </head>
          <p xml:id="i-VK1MA6SY8Edr1nL9NsS2cZ">
            Våld mot kvinnor har länge setts som en privatsak, men på senare
            år har problemet fått allt mer uppmärksamhet i medier och i samhällsdebatten.
            Våld mot kvinnor är ett samhällsproblem på samma sätt som exempelvis
            den segregerade arbetsmarknaden med kvinnors låga löner till följd.
          </p>
          <p xml:id="i-86DaizzCYgX88o27oGpgyD">
            Vi kan aldrig acceptera att tiotusentals kvinnor varje år misshandlas
            i det egna hemmet av en man som de har en nära relation till.
            En nolltolerans mot våld mot kvinnor måste skapas och implementeras
            i hela samhället. Kompetens om vålds- och sexualbrott mot kvinnor
            måste öka inom samtliga myndigheter. Samarbetet mellan rättsväsendet
            och berörda myndigheter behöver intensifieras och utvecklas och
            handläggningen bli effektivare. Utbildning av polis, åklagare
            och domare behöver öka och kunskaperna om orsakerna till våldsbrott
            mot kvinnor och om hur våldet påverkar offret ska vara ett prioriterat
            område. Landets kvinnojourer och mansjourer ska ses som en stor
            tillgång och resurs.
          </p>
          <p xml:id="i-54QYukSak9TAbhrZbDPaLd">
            Särskilt allvarliga är de fall där värnlösa drabbas av våld,
            till exempel äld re, personer med funktionsnedsättning eller barn.
            Forskning visar att det är de mest omsorgs- och vårdkrävande äldre
            som bor på institution som löper störst risk för att utsättas
            för våld och övergrepp. Vården måste därför ges utökade resurser
            så att personalen får tid att ägna sig åt patienterna och inte
            bara vårda dem fysiskt utan också se till deras sociala behov.
            Vårdpersonalen måste också erbjudas kompetensutveckling inom detta
            område.
          </p>
          <p xml:id="i-YKYeusC9YDAy3Y4rJZf5Kj">
            Funktionshindrade kvinnor är överrepresenterade bland dem som
            drabbas av sexuella övergrepp och sexuellt våld. En del av dessa
            kvinnor vittnar om hur vissa män erotiserar deras funktionsnedsättning.
            Kvinnan har svårt att sätta gränser och söker kärlek och omtanke.
            Kvinnor som utsätts för sexuella övergrepp får allt svårare att
            värna om sin integritet och blir därför lätt ett offer. För att
            minimera våldsutövandet mot kvinnor med funktionsnedsättning är
            det därför viktigt att de har flera olika vård- och stödkontakter.
          </p>
          <p xml:id="i-Tv2MtmALWnvGyiomonYQ3j">
            En grupp som ofta glöms bort är kvinnor med missbruksproblem
            som ofta dessutom utsätts för våld. Personal som möter dessa våldsutsatta
            och värnlösa kvinnor måste också erbjudas kompetensutveckling
            inom detta område. Att missbruksvården oftast ses som könsneutral
            gör att dessa speciella behov lätt missas. Behandlingen måste
            kunna ta hänsyn till övergrepp och ge kvinnorna chans att bearbeta
            trauma och sorg.
          </p>
          <head xml:id="i-HsJZYXE4X3zYTusuesp6xt" type="h2">
            Våld mot kvinnor
          </head>
          <p xml:id="i-DUmZnG1YYNmyU4f8LPhgfX">
            Varje år mister ett drygt tjugotal kvinnor i Sverige livet på
            grund av att de utsatts för våld av en man som de har eller har
            haft en nära relation till. År 2001 anmäldes ungefär 20 000 misshandelsbrott
            mot kvinnor i Sverige. Endast var femte anmälan leder fram till
            ett åtal. Två tredjedelar av de våldsbrott som begås mot kvinnor
            utförs av en för henne redan bekant person och ofta begås denna
            misshandel i det egna hemmet. Cirka 30 procent av kvinnorna som
            polisanmäler våldet har tidigare anmält mannen för misshandel.
          </p>
          <p xml:id="i-FQN8153dE1WtrkSE5U7CVw">
            Våldsbrott mot kvinnor är ett problem som sträcker sig över alla
            sociala skikt i samhället. Undersökningar har visat att många
            fall av misshandel mot kvinnor avslutas med en våldtäkt. Misshandel
            mot kvinnor börjar ofta i samband med en graviditet. Våldsbrotten
            och hoten om misshandel mot kvinnor påver kar naturligtvis kvinnors
            hälsa, såväl fysiskt som psykiskt, mycket negativt. Viktigt att
            påpeka är att våldet inte enbart utgör ett fysiskt hot utan också
            ett psykiskt. Risken att hamna i en depression är stor och närmare
            36 procent av de kvinnor som i Sverige utsatts för våldsbrott
            har funderat på att ta sitt liv.
          </p>
          <head xml:id="i-UMNNDwfPmPrsScYTjB4Rkg" type="h2">
            Våldtäkt
          </head>
          <p xml:id="i-WYr2pQr3uNN2SRsLjVR2xB">
            Under de senaste 20 åren har antalet polisanmälda våldtäkter
            mer än fyrdubblats i Sverige. Lagändringar har ökat anmälningsbenägenheten,
            men bedömningen är även att det faktiska antalet fall ökat. Enligt
            statistiken är det idag bara 12 procent av de brottsoffer som
            anmäler våldtäkt som får sin sak prövad i domstol. Brottsförebyggande
            rådets statistik över våldsbrott mot barn omfat tar endast barn
            upp till 15 år. Våldsbrott mot unga kvinnor i åldrarna 1618 har
            vi svårare att få fram, vilket skapar ett mörkertal. År 2008 anmäldes
            över 5 300 våldtäkter. Nästan 30 procent av de anmälda våldtäkterna
            har begåtts mot offer som varit under 18 år.
          </p>
          <p xml:id="i-GjHXK7xznXDAz1jwanbQaJ">
            Mörkertalet för antalet anmälda våldtäkter beräknas vara mycket
            stort. Många kvinnor som blivit utsatta för en våldtäkt väljer
            att inte anmäla brottet. Detta beror på många saker. Det kan handla
            om misstro mot statliga institutioner, att kvinnan upplever att
            en anmälan och eventuell rättegång innebär alltför stora personliga
            kostnader eller att kvinnan är rädd för att utsättas för repressalier
            från gärningsmannen.
          </p>
          <p xml:id="i-FgmoRgb3FRjVgPovuuQq7f">
            Det är viktigt att samhällets och rättsväsendets attityd gentemot
            våldtäktsoffer förändras genom ökad kunskap och att rättsprocessen
            ska granska förövarens beteende i samband med en våldtäkt och
            inte offrets. Det är bra att regeringen nu på allvar utreder frågan
            om samtyckeslagstiftning. Det är hög tid att införa någon form
            av samtyckeslagstiftning, i enlighet med EU:s lagstiftning.
          </p>
          <head xml:id="i-BnYcZKSKQYu2XDQzwcHBra" type="h2">
            Polis, åklagare och trygghetspaket
          </head>
          <p xml:id="i-HA3cvCkk7uiKPLggpdi9Y5">
            Det är av största vikt att åtgärder vidtas som dels förebygger
            våldet, dels säkerställer den misshandlade kvinnans trygghet och
            säkerhet. För att detta ska kunna uppnås måste samarbetet mellan
            berörda myndigheter fördjupas och handläggningen bli effektivare.
            Välutbildade poliser med kunskaper om orsakerna till våldsbrott
            och om hur våldet påverkar offret kan positivt bidra till kvinnans
            fortsatta agerande och hennes möjligheter att bli av med det ständi
            ga hotet om misshandel. Både polis och åklagare kan fortfarande
            göra mer i arbetet med att bekämpa våldet mot kvinnor. Hela rättskedjan
            måste arbeta snabbare och effektivare.
          </p>
          <p xml:id="i-ENzDZr8eRzzjPJYpYL6JE2">
            Vikten av dokumentering och bevissäkring är stor. Det ska finnas
            tillgång till en videokamera i varje polisbil för dokumentering
            av misshandelsskador och brottsplatser. Hotade kvinnor ska, utan
            väntetid, erbjudas trygghetspaket och larm. Hotade kvinnor ska
            även ha rätt att bära och använda pepparsprej. De bör även erbjudas
            träning i självförsvar om de så önskar. Självförsvar handlar i
            grunden om mycket mer än att lära sig metoder för att handgripligt
            skydda sig mot anfall. Det första ledet innebär att ge självförtroende
            och stär ka skyddet av den egna integriteten.
          </p>
          <head xml:id="i-7aTTQsFejSKpQdbkr1C5Uu" type="h2">
            Avslutning
          </head>
          <p xml:id="i-UNCPZHiM2TcFwxVxrtjeva">
            För att uppnå den nollvision som förespråkas i inledningen av
            denna motion finns det oerhört mycket som måste göras. Denna motion
            tar upp ett par viktiga steg men är långt ifrån heltäckande. I
            grunden handlar det om att samhället måste stå upp för utsatta
            kvinnor, och det kan och ska göras på flera olika sätt.
          </p>
        </div>
        <div xml:id="i-Wka2UhSSdZ6moVTc2PBRdM" type="motSignatures">
          <list xml:id="i-QPSkAsbBVWcbZTwj96r8L3">
            <item xml:id="i-SygiZRdcdA7s6tB2UJB7fx" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
