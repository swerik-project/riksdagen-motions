<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00281">
  <teiHeader>
    <fileDesc>
      <titleStmt>
        <title>Besiktning vid bostadsöverlåtelse</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Besiktning vid bostadsöverlåtelse</title>
          <idno type="rdwebb">GX02C281</idno>
          <rs type="number">C281</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C281/text</ref>
          <ref type="dokument_url_html">http://data.riksdagen.se/dokument/GX02C281</ref>
          <ref type="dokumentstatus_url_xml">http://data.riksdagen.se/dokumentstatus/GX02C281</ref>
          <ref type="doc">http://data.riksdagen.se/fil/30E4795B-0F5A-4DCB-8381-25CC420BA7B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2A4nD1oQRZQetJxuVunDTF" type="signed"/>
        <correspContext corresp="i-2A4nD1oQRZQetJxuVunDTF">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-68Gk8XYLkZTSMnTKGg9LcU" type="numbering">
          <date when="2009-10-05"/>
        </correspAction>
        <correspAction xml:id="i-8AWmh5pMtFX4ytzA1Hk8CV" type="submission">
          <date when="2009-10-01"/>
        </correspAction>
        <correspAction xml:id="i-PkGMSLUKhunhfQeLwutQcs" type="transfer">
          <date when="2009-09-30"/>
        </correspAction>
        <correspAction xml:id="i-2eSJAgwPfm4brNnjXU9Ghj" type="assigned"/>
        <correspContext corresp="i-2eSJAgwPfm4brNnjXU9Ghj">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RVFcYtaYJAyDujx8EDHpr8">
            Förslag till riksdagsbeslut
          </head>
          <list style="ol">
            <item xml:id="i-8nLUpjtTp52Lb2S9s2QB5a">
              Riksdagen tillkännager för regeringen som sin mening vad som
              anförs i motionen om behovet av att se över den tjänst som besiktningsmannen
              tillhandahåller vid överlåtelse av fastighet.
            </item>
            <item xml:id="i-6AXZFhniZoHCsg8qJqLLvi">
              Riksdagen tillkännager för regeringen som sin mening vad som
              anförs i motionen om behovet av regler för standardiserad besiktning
              vid överlåtelse av fastighet.
            </item>
          </list>
        </div>
        <div type="motContent">
          <head xml:id="i-6tvUUrpwa483g9YA95nina" type="h1">
            Motivering
          </head>
          <p xml:id="i-JhWqyeyKkKk4rAHDHEQy7Z">
            En flexibel arbetsmarknad för ökad tillväxt förutsätter en rörlig
            bostadsmarknad. En bostadsaffär är oftast den viktigaste ekonomiska
            affären i många människors liv. Detta till trots är det få privatpersoner
            som besitter all den kunskap som affären kräver. Många gör då
            valet att anlita professionell hjälp. Köparen har en omfattande
            undersökningsplikt i en fastighetsaffär och detta leder till att
            många bostadsköpare i dag väljer att anlita en fackman en så kallad
            besiktningsman i syfte att undersöka bostaden man vill köpa.
          </p>
          <p xml:id="i-9zoDPxTskBNVVC9qjwpd3F">
            Förhållandet mellan köpare och säljare, med avseende på fel i
            fastighet vid en överlåtelse, regleras i jordabalken 4 kap. 19
            §. Enligt lagstiftningen får köparen inte åberopa de fel som denne
            borde ha upptäckt vid en undersökning av fastigheten. Säljaren,
            som är välbevandrad i fastighetens fel och brister, har inte en
            motsvarande upplysningsplikt. Säljaren bär dock ansvaret för så
            kallade dolda fel under tio år efter köpet. Det är säljaren som
            skall lämna uppgifter om fastigheten och det är inte möjligt för
            köparen att, i efterhand, ställa krav på säljaren för fel som
            skulle ha kunnat upptäckas vid en noggrann besiktning. Fastighetsmäklaren
            utför, i samband med en fastighetsöverlåtelse, ingen besiktning
            av fastigheten och har inte heller skyldighet att undersöka fastigheten
            närmare. Besiktningens utförande, innehåll och de uppgifter om
            fastigheten som den ger är därför oerhörd viktig information för
            bostadsköparen, i synnerhet mot bakgrund av att ett bostadsköp
            ofta handlar om betydande ekonomiska belopp. När en fastighet
            inte motsvarar uppgivet värde kan det få långtgående konsekvenser.
            Exempelvis kan en fastighet med mögel- eller fuktskador, som inte
            uppmärksammats vid besiktningen, riskera att förlora i pantvärde.
            Detta i sin tur kan leda till uppsägning av befintliga lån på
            fastigheten.
          </p>
          <head xml:id="i-FdKjiqNbsQYB9pt4zJuGMQ" type="h2">
            Besiktningens innehåll och kvalitet
          </head>
          <p xml:id="i-Vb3jK6yegU6zWxLwkFisXG">
            För den enskilde konsumenten är besiktningsmannens insats av
            stor betydelse i bostadsaffären. I dag kan det dock vara svårt
            för konsumenten att få en tydlig uppfattning om vad besiktningstjänsten
            egentligen innehåller, både till omfattning och till kvalitet.
            Många gånger tror sig konsumenten ha köpt en komplett besiktning
            av hela fastigheten, trots att den endast omfattar begränsade
            delar. Erfarenheter visar att besiktningstjänsterna som besiktningsmän
            och besiktningsföretag tillhandahåller i dag varierar både i kvalitet
            och i innehåll. Vanligast är att besiktningen endast omfattar
            rent byggnadstekniska konstruktioner. Andra för köparen viktiga
            delar som energiförbrukning, brunnar, avlopp, uthus och ventilationssystem
            ingår normalt inte. Detta trots att de kan påverka konsumentens
            beslut om köp av fastigheten, antingen som enskild faktor eller
            som en betydande del av den totala driftsbudgeten för fastigheten.
          </p>
          <p xml:id="i-C4UNFbxRrtSGVRSRVCWpqo">
            För att underlätta enskilda konsumenters bostadsköp och därmed
            stärka viljan och förmågan att byta bostad, efter ändrade livs-
            och samhällsförändringar, är det nödvändigt att formulera enhetliga
            regler för en standardiserad besiktning. I en översyn av konsumenttjänstlagen
            (Ds 2009:13), som utgavs i april 2009, framgår att samtliga besiktningsformer
            borde regleras i lag istället för i avtal. Grunden för dessa regler
            måste vara att avtalsfrihet råder och skall råda, samtidigt som
            det klargörs vad konsumenten kan förvänta sig normalt ingår i
            en besiktning. De fastlagda grundreglerna bör sedan kompletteras
            med etiska regler som branschen själv tar fram.
          </p>
          <p xml:id="i-JwKDrmXqPARwow2gwfaMv9">
            Den nya lagen om energideklaration för byggnader innebär att
            energianvändning och inomhusmiljö skall redovisas så att uppgifterna
            finns tillgängliga inför exempelvis försäljning av byggnader och
            utgör därmed en del av en möjlig standardiserad besiktning. Denna
            lag för bostadsfastigheter började gälla den 1 januari 2009. Fackmän
            liksom besiktningsmän har lyfts fram som de som skall kunna ta
            fram de fakta som skall ingå i energideklarationerna. På liknande
            sätt bör man kunna deklarera även övriga delar i en fastighet
            och därigenom uppnå en mer komplett och jämförbar bild av befintliga
            fastigheter.
          </p>
          <p xml:id="i-D4Zzoy3xn7gxA12ajKuw2s">
            I andra länder går utvecklingen mot att säljaren får ett ökat
            ansvar för att informera om det faktiska skicket på fastigheten.
            I grannlandet Danmark skall säljaren till exempel presentera en
            så kallad tillståndsrapport för köparen. Rapporten upprättas efter
            mall som tagits fram av myndigheterna och skall utföras av en
            fackman på säljarens bekostnad. Systemet har medfört att spekulanterna
            redan från början får ett bra underlag med information om fastighetens
            skick inför eventuell budgivning och köp.
          </p>
          <p xml:id="i-Chh9zfiRCYKSpJn7SGxFD4">
            Ansvaret för fel och brister i besiktningen ligger här på besiktningsmannen,
            som är skyldig att ha en ansvarsförsäkring. För de eventuella
            dolda felen kompletteras systemet med en försäkring till köparens
            förmån. I syfte att stimulera utvecklingen på bostadsmarknaden
            har man i Danmark skapat en modell där säljaren får frihet från
            ansvar för fastighetens skick. Villkoret för denna så kallade
            friskrivning är att förfarandet gått till på rätt sätt och att
            säljaren medverkat till tecknandet av försäkringen för de eventuella
            dolda felen.
          </p>
          <head xml:id="i-72L3Miuj848bTLizCAk8yR" type="h2">
            En rörlig svensk bostadsmarknad gynnar tillväxten
          </head>
          <p xml:id="i-3dMyFjtTvheDogT8CGAzMx">
            I Sverige har lagstiftaren genom åren ändrat reglerna för hur
            man skall säkra fastigheters kvalitet vid nybyggnation men ägnat
            föda möda åt att fundera ut likvärdiga regler för det befintliga
            bostadsbeståndet. Detta trots att den övervägande delen av omsatta
            fastigheter redan är befintliga fastigheter, inte nybyggda. På
            den svenska bostadsmarknaden byter i genomsnitt 150 000 befintliga
            bostäder ägare varje år medan endast cirka 20 000 bostäder nyproduceras.
          </p>
          <p xml:id="i-TTw26YY1wWVD3Vh4tK2YmR">
            För att underlätta för konsumenten i bostadsaffären bör en översyn
            av besiktningstjänstens innehåll och kvalitet vid överlåtelse
            av fastighet genomföras i syfte att skapa en standardiserad besiktning.
          </p>
        </div>
        <div type="motSignatures">
          <list>
            <item xml:id="i-5tp8og6DkpgbUxSD97HNmF" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
