<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02985">
  <teiHeader>
    <fileDesc>
      <titleStmt>
        <title>Tolk- och översättarutbildning m. m. (prop. 1984/85:132)</title>
        <author>Gunnel Liljegren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tolk- och översättarutbildning m. m. (prop. 1984/85:132)</title>
          <idno type="rdwebb">G8022985</idno>
          <rs type="number">2985</rs>
          <ref type="dokument_url_text">http://data.riksdagen.se/dokument/G8022985/text</ref>
          <ref type="dokument_url_html">http://data.riksdagen.se/dokument/G8022985</ref>
          <ref type="dokumentstatus_url_xml">http://data.riksdagen.se/dokumentstatus/G8022985</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WBbHNFdT1AL5ZXgeWJEYvS</idno>
            <name>GUNNEL LILJEGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E9eNtAcV2rk3THykCbgxoN" type="signed"/>
        <correspContext corresp="i-E9eNtAcV2rk3THykCbgxoN">
          <note type="signatory" corresp="i-WBbHNFdT1AL5ZXgeWJEYvS"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2985/mot_198485__2985-001.pdf"/>
      <fw xml:id="i-GRSv1tSK2LK35NHiufnwDF">
        Motion 1984/85:2985
      </fw>
      <div type="motHeader" xml:id="i-AWk9bsqCAWNVHJywYEdQs4">
        <div type="motTitle" xml:id="i-29P5ZbARUJKYZHSZqtmyTE"/>
        <div type="motSubmissionInfo" xml:id="i-B9bvq4Am7RVWU9gNurNJ2m"/>
      </div>
      <div type="motBody" xml:id="i-GaWjkg3aPNofcAqUMh8xdj">
        <div xml:id="i-24JCgfYSmBYLpakFLqjBxi">
          <p xml:id="i-VywToLaJytaR5aJpeWvmt3">
            Gunnel Liljegren m. fl. Tolk- och översättarutbildning m. m.
            (prop. 1984/85:132)
          </p>
          <p xml:id="i-7SA9kTWK2YNZNu4F8fhV3Z">
            I Sverige finns det i dag omkring en miljon människor med invandrarbak-
            grund. Med tanke på flyktingsituationen i världen och de svenska
            åtagandena är det realistiskt att även i framtiden räkna med betydande
            flykting- och anhöriginvandring. En viktig förutsättning för att
            de nya grupperna skall kunna finna sig till rätta i det svenska
            samhället är att det finns kunniga och pålitliga tolkar att tillgå.
            Detta är också nödvändigt för att garantera invandrare samma rättssäkerhet
            som övriga medborgare. I många situationer fordras det mer än
            grundläggande kunskaper i det svenska språket, ofta en speciell
            terminologi, för att göra sig förstådd, t. ex. inom sjukvård och
            rättsväsende. Sedan mitten av 1970-talet har tolkutbildningen
            bedrivits dels i studiecir- kelform eller vid folkhögskola, dels
            som högskoleutbildning till en kostnad för staten av sammanlagt
            mellan 6 och 7 milj. kr. per år. Det har resulterat i ett överskott
            på tolkar samtidigt som efterfrågan på väl kvalificerade tolkar
            inte kunnat fyllas. Detta hänger samman med förhållanden som länge
            varit väl kända och som varit föremål för åtskilliga utredningar.
            Förslaget att inrätta ett tolk- och översättarinstitut med övergripande
            ansvar för all tolkutbildning baserar sig på en utredning av förre
            statssekrete- raren Anders Arfwedson, Reformerad tolkutbildning
            (Ds U 1982:10). Detta huvudförslag i propositionen måste hälsas
            med tillfredsställelse. Flera andra frågor som berörts i nämnda
            utredning och i Ds H 1982:2, statskontorets rapport 1982:19 samt
            Ds A 1984:11 har regeringen lämnat öppna för att i sinom tid avgöras
            av det föreslagna institutets styrelse eller utredas vidare. I
            vissa fall kan detta vara motiverat, i andra finns det anledning
            att nu ta upp frågorna till behandling, särskilt som de hör nära
            samman med förslag i propositionen. I möjligaste mån bör förutsättningarna
            för en ny tolkutbild- ning klarläggas i samband med beslutet.
            En viktig sådan är frågan om auktorisation. För närvarande finns
            termerna officiellt ”godkännande av tolkar” och ”auktorisation
            av translatorer”, men vi vill föreslå att en gemensam benämning
            blir ”auktorisation” för båda kategorierna. Beträffande auktorisationen
            föreslår föredragande statsråd att nuvarande system skall gälla
            också framgent. Denna ordning - omprövning vart femte år om man
            inte kan redovisa ett visst antal tolktimmar — är unik, både vid
            en internationell jämförelse och vid jämförelse med andra yrken.
            I utredningen Ds H 1982:2, Att godkänna tolkar och auktorisera
            översättare, föreslogs livslång auktorisation, vilket också tillstyrktes
            av flera tunga remissinstanser,
          </p>
          <p xml:id="i-5JPZvTAQGjAEon1GuLb2bz">
            1 Riksdagen 1984/85.3 saml. Nr 2985-2990
          </p>
          <p xml:id="i-UAooUesZK459tiZyYPEuNV">
            Mot. 1984/85 2985-2990
          </p>
          <pb facs="riksdagen-motions-pdf/data/198485/mot_198485__2985/mot_198485__2985-002.pdf"/>
          <fw xml:id="i-7JXUUp6D8BHkSQkewMZmyv">
            Mot. 1984/85:2985 2)
          </fw>
          <p xml:id="i-NkmnfFom9XU4LRuxcBpn4p">
            bl.a. statskontoret, UHÄ, Svenska språknämnden, SACO/SR och GTR
            (Godkända tolkars riksförbund). För vår del anser vi att auktorisationen
            inte bör tidsbegränsas. Kommerskollegium som hittills på ett förtjänstfullt
            sätt svarat för godkän- nande av tolkar och auktorisation av översättare
            föreslås i fortsättningen svara för auktorisation av alla översättare
            samt för de tolkar som inte genomgått tolkinstitutets utbildning.
            Det naturliga är att KK auktoriserar alla tolkar och översättare,
            vare sig de inhämtat sin färdighet på institutet, i studiecirkel
            eller på annat sätt. Det bör i klarhetens intresse bara finnas
            en sorts auktorisation. Med undantag för de internationellt utbildade
            tolkar som tjänstgör som simultantolkar vid konferenser o. d.
            har tolkarna hittills knappast betraktats som en professionell
            yrkeskår. De har inte heller erbjudits en stabil arbetsmarknad.
            De osäkra anställnings- och löneförhållandena har av- skräckt
            många språkkunniga från att satsa på tolkyrket, som delvis kommit
            att bli ett genomgångsyrke. Skälet härtill är bl. a. att myndigheter
            inte har någon skyldighet att anlita godkänd tolk. En ändring
            av förvaltningslagens 9 $ med innebörden att myndigheter skall
            anlita i första hand av KK gokänd tolk har föreslagits vid flera
            tillfällen — i utredningar och motioner —, men statsrådet hänskjuter
            denna fråga till förvaltningsutredningen. Enligt vår mening är
            det synnerli- gen befogat att ”tolkparagrafen” formuleras, när
            nu frågan om en reforme- rad tolkutbildning behandlas. En orsak
            till att KK-tolkar inte alltid finns att tillgå — och i vissa
            fall inte heller efterfrågas — är den oenhetliga konstruktionen
            av tolktaxorna. Domstolsverket tillämpar egna taxor, och de flesta
            kommuner och även statliga organ tillämpar av Kommunförbundet
            rekommenderade arvoden, som i vissa fall endast utgör ca hälften
            av domstolsverkets. En för den offentliga sektorn gemensam tolktaxa
            bör fastställas för resp. nivåer — auktoriserad specialtolk, auktoriserad
            tolk och icke auktoriserad tolk. Detta skulle locka fler kvalificerade
            att genomgå tolkutbildning och KK-prov. Föredragande statsråd
            tar inte ställning till frågan om s.k. arbetstolkar. Enligt utredningen
            Ds A 1984:11, Tolk- och översättarservice, bör dessa i stället
            benämnas tvåspråkiga kontaktombud, något som också vi vill förorda.
            S.k. arbetsplatstolkar är fackliga förtroendemän som företräder
            ett partsin- tresse medan en tolk i ordets rätta bemärkelse är
            en neutral och opartisk förmedlare av ett budskap. En ändamålsenlig
            terminologi bör klargöra skillnaden. Begreppet kontakttolk bör
            likaså utmönstras ur terminologin, eftersom en tillfredställande
            definition saknas. Den allmänna föreställningen torde vara att
            en kontakttolk är snabbutbildad — vid studieförbund eller folkhögskola
            — saknar KK-godkännande och, troligen, arbetar deltid. Det är
            möjligen också statsrådets uppfattning. Det finns många s.k. kontakttolkar
            som har KK:s godkännande, och det finns många högskoleutbildade
            tolkar som inte har
          </p>
          <pb facs="riksdagen-motions-pdf/data/198485/mot_198485__2985/mot_198485__2985-003.pdf"/>
          <fw xml:id="i-EmMqfq6kezYK7yf1nbD2AK">
            Mot. 1984/85:2985 3
          </fw>
          <p xml:id="i-3jh5ARfQgzspiNWntLg93i">
            detta. Arbetsmarknaden för samtliga sammanfaller. För framtiden
            bör all tolkutbildning, vid studieförbund, folkhögskola och institut,
            syfta till aukto- risation, men av erfarenhet vet man att ett
            sådant mål inte kan nås. Många som inte klarar KK-proven kommer
            också framdeles att behöva anlitas som tolkar, likaså två- eller
            flerspråkiga personer helt utan tolkutbildning, t. ex. i mycket
            ”små” språk. Begreppen auktoriserad specialtolk och auktoriserad
            tolk är dock entydiga och ger den information som tolkanvändare
            behöver. I förhållande till de uppnådda resultaten har den tolkutbildning
            som hittills bedrivits vid studieförbunden och folkhögskolorna
            varit kostnadskrävande. Rapporterna om den låga procentandelen
            godkända vid KK-proven talar sitt tydliga språk. I betänkandet
            Reformerad tolkutbildning föreslås att stu- dieförbundens tolkcirklar
            avvecklas. Sedan dess (1982) har de s. k. samver- kanscirklarna
            ökat på bekostnad av de rena studiecirklarna, något som tycks
            ha varit till fördel för utbildningen. Med tanke på omläggningen
            till ”lokalt flyktingmottagande” kan en decentraliserad tolkutbildning
            som komple- ment till tolkinstitutets kurser försvaras, men i
            den mån som studieförbund och folkhögskolor engagerar sig i verksamheten
            bör staten ställa krav på utbildningens kvalitet för att tillhandahålla
            statsbidrag. Här föreligger en parallell till utbildningen i svenska
            för vuxna invandrare, vilken också reformeras från den 1 juli
            1986. Beträffande ”kontakttolkutbildningen” förordar statsrådet
            att den skall fortgå i nuvarande former. Enligt vår mening bör
            tolkinstitutets ansvar för den pedagogiska uppläggningen av studieför-
            bundens kurser — på det sätt som de senaste utredarna (Ds A 1984:11)
            föreslagit — betonas också i riksdagens beslut. Med hänvisning
            till vad som anförts hemställer vi att riksdagen som sin mening
            ger regeringen till känna 1. att kommerskollegium skall få till
            uppgift att utfärda auktorisation för alla kategorier tolkar och
            översättare, 2.att förvaltningslagens 9 $ bör ändras på sätt som
            föreslagits i motionen, 3. att en enhetlig tolktaxa bör fastställas,
            4. att benämningarna på tolkar bör renodlas på i motionen föreslaget
            sätt, 5. vad som i motionen anförts rörande kvaliteten på studieförbundens
            tolkkurser.
          </p>
          <p xml:id="i-8gKndUz4enAAHLmQb8ub6D" type="date">
            Stockholm den 26 mars 1985
          </p>
          <p xml:id="i-QCajQ6tjcdBKQXvGJcnoF4">
            GUNNEL LILJEGREN (m) JAN-ERIK WIKSTRÖM (fp) KARIN ANDERSSON (c)
            EVA HJELMSTRÖM (vpk)
          </p>
          <p xml:id="i-CodMmaq8r8mrkdnx1abQQQ">
            1" Riksdagen 1984/85.3 saml. Nr 2985-2990
          </p>
        </div>
      </div>
    </body>
  </text>
</TEI>
