<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00407">
  <teiHeader>
    <fileDesc>
      <titleStmt>
        <title>S/S Blidösund och andra traditionsfartyg</title>
        <author corresp="i-XcAqMe3ntVBboWUxqACfz i-L3xspgThUxUN1YtSDqcmk8">av Gunnar Andrén och Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>S/S Blidösund och andra traditionsfartyg</title>
          <idno type="rdwebb">GZ02T407</idno>
          <rs type="number">T407</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T407/text</ref>
          <ref type="dokument_url_html">http://data.riksdagen.se/dokument/GZ02T407</ref>
          <ref type="dokumentstatus_url_xml">http://data.riksdagen.se/dokumentstatus/GZ02T407</ref>
          <ref type="doc">http://data.riksdagen.se/fil/8DF94957-1B16-487C-A6FA-E9969DF2BF4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NynXKt3zgM5MFdn6g4d8F8" type="signed"/>
        <correspContext corresp="i-NynXKt3zgM5MFdn6g4d8F8">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-CEYrgssK3FLanbfeKXuXzg" type="numbering">
          <date when="2011-10-10"/>
        </correspAction>
        <correspAction xml:id="i-M4XW6eGjKLsJoY8xH2Fx6H" type="submission">
          <date when="2011-10-05"/>
        </correspAction>
        <correspAction xml:id="i-2d48eAgMGqvrB6ZdhXi1CA" type="transfer">
          <date when="2011-10-05"/>
        </correspAction>
        <correspAction xml:id="i-RUY4s3CyqUrnRjx7pjWHL2" type="assigned"/>
        <correspContext corresp="i-RUY4s3CyqUrnRjx7pjWHL2">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GsVvXnBVfbgY1ABQefwK4B">
            Förslag till riksdagsbeslut
          </head>
          <p xml:id="i-G3MLVXZHLEgBkcVMo8iEwn">
            Riksdagen tillkännager för regeringen som sin mening vad som
            anförs i motionen om att instruera Transportstyrelsen att ändra
            det svenska tolkningsbeslutet av direktiv 98/18/EG om säkerhetsbestämmelser
            och säkerhetsnormer för passagerartrafik mot bakgrund av den vikt
            traditionsfartyg har för skärgårdsboendes utkomstmöjligheter liksom
            för turismen och den oerhört viktiga bilden av en levande skärgård.
          </p>
        </div>
        <div type="motContent">
          <head xml:id="i-3fosWcqcY8sZU3pCwP496J" type="h1">
            Motivering
          </head>
          <p xml:id="i-UDAj7CZugNNCiuZ7nvRKNa">
            Äldre, äkta och unika ång- och segelbåtar spelar en mycket viktig
            roll för bilden av Stockholm och Stockholms skärgård, inte minst
            ur turismsynpunkt.
          </p>
          <p xml:id="i-SMu2HXySp7QxQBgjZszNng">
            Ännu finns bland dessa traditionsfartyg ett antal fartyg i trafik
            eller som är under reparation. Av särskilt intresse i detta sammanhang
            är passagerarfartyget S/S Blidösund, ett funktionsdugligt fartyg
            som firat 100-årsjubileum under 1911.
          </p>
          <p xml:id="i-E7xRBLTwEUrNUWkaofERxo">
            Orsaken är att detta traditionsfartyg genom en svensk myndighetstolkning
            av ett EG-direktiv förhindras att trafikera den yttre skärgården.
            Om fara förelåg att fartyget skulle riskera passagerares välfärd,
            skulle myndighetskrånglet kunna försvaras och förstås. Nu framstår
            det blott och bart som klåfingrighet i kombination med paragrafrytteri.
          </p>
          <p xml:id="i-A4ZoN5Hyzhn1tSrtWY8W8E">
            Enligt vår mening bör regeringen instruera Transportstyrelsen
            att ändra förutvarande Sjöfartsverkets tolkningsbeslut av direktiv
            98/18/EG om säkerhetsbestämmelser och säkerhetsnormer för passagerartrafik.
            Bakgrunden är den vikt traditionsfartyg har för skärgårdsboendes
            utkomstmöjligheter och den i alla avseenden viktiga turismen utan
            vilken skärgården ekonomiskt inte kan leva. Därtill kommer den
            personliga upplevelsen av den levande skärgården, motivet för
            så många konstnärliga bilder i text, tavlor och bilder: kobbar
            och skär, härligt inbjudande vatten, lockande horisonter, vågor
            och vidder, fåglar, fisk och många andra arter, bryggor i små
            vikar, blågula flaggor som vajar från tiotusentals sommarhus,
            barn som leker i strandkanten, vackra båtar på fjärdarna denna
            blomstrande uppräkning skulle kunna fortsätta nästan hur länge
            som helst.
          </p>
          <p xml:id="i-AugduAX8v8ZDvf9LbMULpN">
            För Stockholms skärgård och inte minst den del som omfattas av
            Roslagens många öar, farleder, badstränder, hamnar och bryggor
            är båtar i alla dess former av extrem vikt för bilden av denna
            vackra del av vårt land men allra mest för de boendes utkomstmöjligheter.
          </p>
          <p xml:id="i-RL5tdqo5mfju9b5CqmDeti">
            Det är orimligt att en myndighetstolkning skall leda till direkta
            näringsförbud. Skulle däremot brister hos S/S Blidösund eller
            andra traditionsfartyg föreligga så att säkerheten skulle vara
            i fara för passagerare eller personal skall naturligtvis Transportstyrelsen
            utfärda nyttjandeförbud alldeles oavsett om fartygen är helt nya,
            99 eller rent av 100 eller kanske rent av 101 år gamla.
          </p>
          <p xml:id="i-Ash9WH4JQGFVHFHp7hf9f9">
            Trafikutskottets (2008/09:TU12) definition av vad ett fartyg
            är och hur de kan delas in är av ostridig betydelse för S/S Blidösund:
          </p>
          <p xml:id="i-WaWfyrndLy7uSeHt7H1GS7">
            Ett fartyg är en farkost som är avsedd att användas till sjöss
            och som har skrov och konstruktiv styrförmåga (t.ex. ett roder).
          </p>
          <p xml:id="i-TduD7tVgwq5p6XgbV7qX9X">
            Enligt sjölagen delas fartyg in i skepp och båtar.
          </p>
          <p xml:id="i-9pwf75WaYqpihF1rXZUSgf">
            Fartyg som har en största längd av minst 12 meter och en största
            bredd av minst 4 meter kallas skepp. Mindre fartyg kallas båt.
          </p>
          <p xml:id="i-DBfkcJgxUeGhk1Lic59KRk">
            Alla fartyg måste ha tillräcklig styrka, täthet och stabilitet
            samt godtagbar styrinrättning med hänsyn till fartområde och användning
            av fartyget.
          </p>
          <p xml:id="i-W9GZcirJZb7Cahh6kdHj6j">
            Vidare underströk trafikutskottet att när det gäller äldre fartyg
            delas de in i dels sådana fartyg som drivs av frivilligorganisationer
            och inte används kommersiellt, traditionsfartyg, dels sådana som
            drivs kommersiellt.
          </p>
          <p xml:id="i-BBXebkbizkjeaL2TvQXSUe">
            Såvitt avser kommersiella äldre fartyg gäller eller snarast gällde
            dels Transportstyrelsens (tidigare Sjöfartsverkets) föreskrifter
            och allmänna råd om skrovkonstruktion, fribord och stabilitet
            (SJÖFS 2006:1), dels regleringen om fartområden.
          </p>
          <p xml:id="i-TSvec7LBMGwGkvZEjQX9vF">
            SJÖFS 2006:1 är sedan Transportstyrelsens tillkomst den 1 januari
            2009 ersatt av Transportstyrelsens föreskrifter och allmänna råd
            om skrovkonstruktion, stabilitet och fribord, TSFS 2009:114. Därtill
            kommer sedan tidigare och det är detta direktiv som påverkar synen
            på vilka vatten traditionsfartyg i Sverige skall tillåtas trafikera
            EG:s direktiv 98/18 om säkerhetsbestämmelser och säkerhetsnormer
            för passagerartrafik. Detta EG-direktiv innefattar i sin tur möjligheter
            till undantag för traditionsfartyg. Men det är här problemet för
            S/S Blidösund uppstår: Sverige har genom Transportstyrelsens föregångare
            Sjöfartsverket, i motsats till andra länder, valt att använda
            sig av ett undantag till EG-direktivet och tillämpa samma regler
            på traditionsfartyg som på de kommersiella fartyg som är byggda
            efter 1965.
          </p>
          <p xml:id="i-7DexnkGR4mCRkWnBgjFTz6">
            Vi gör gällande att paragrafrytteri här präglat myndighetsutövningen.
            De extra krav som ställts på svenska traditionsfartyg sker helt
            godtyckligt, omotiverat och i onödan.
          </p>
          <p xml:id="i-XCkFn1Aip6gxr3GjWga3iN">
            Låt oss här därför granska EG-direktivet i detalj för att tydliggöra
            på vilken grund det svenska undantaget vilar:
          </p>
          <list style="ol">
            <item xml:id="i-WZ5mSTk8DiNVEV8eSQSTUq">
              Läckstabilitetsdirektivet gäller nya passagerarfartyg och existerande
              fartyg med en längd över 24 meter samt höghastighetsfartyg (artikel
              31 ac).
            </item>
            <item xml:id="i-SB33FkLA8wDN9wS6p4XE9s">
              Däremot gäller det inte för passagerarfartyg konstruerade före
              1965 och kopior av sådana, företrädesvis byggda i de ursprungliga
              materialen (artikel 32 a).
            </item>
            <item xml:id="i-YXz356hA1easfbRLUtH6w5">
              Dock medger direktivets artikel 7 möjlighet till ytterligare
              säkerhetskrav: Om en medlemsstat eller grupp av medlemsstater
              anser att de tillämpliga säkerhetskraven bör skärpas i vissa situationer
              på grund av särskilda lokala förhållanden och om de kan påvisa
              behovet av att göra detta, får de, under iakttagande av förfarandet
              i punkt 4, anta bestämmelser för att skärpa säkerhetskraven.
            </item>
            <item xml:id="i-9AHSarJFpr5Rzqm6R6R2YQ">
              Därmed är det klarlagt att den svenska myndighetstolkningen av
              EG-direktivet utgör ett avsteg från direktivets huvudlinje. Det
              skall alltså föreligga särskilda lokala förhållanden för att säkerhetsbestämmelserna
              skall kunna skärpas. Några sådana föreligger inte och har därför
              inte heller redovisats av dåvarande Sjöfartsverket i dess beslut.
            </item>
          </list>
          <p xml:id="i-ALhu2qu5uF8s7NVLQnZ9UG">
            Vi anser mot denna bakgrund att S/S Blidösund genast nu när fartyget
            trafikerat böljorna under 100 år skall tillåtas trafikera den
            svenska ytterskärgården. I mer än 90 år hade Blidösund rätt till
            oinskränkt rörelsefrihet och bör nu åter befrias från de rörelsebegränsningar
            som Transportstyrelsens föregångare Sjöfartsverket med hänvisning
            till EG-direktivet från 1998 ålagt fartyget.
          </p>
          <p xml:id="i-Sxe7D2sMpA8jHgVVqziwdU">
            Den 15 april 2009 behandlade 2008/09 års riksmöte ett motsvarande
            förslag. Det nya som då inträffade var att riksmötet beslöt godkänna
            en ny motivering från kulturutskottet varför riksdagen inte borde
            besluta att ge regeringen sin mening till känna att regeringen
            skulle instruera dåvarande Sjöfartsverket att inte inskränka rörelsebegränsningen.
            Tidigare har ständigt hänvisats till dåvarande Sjöfartsverkets
            tolkning av EG-direktivet, och nu blev motiveringen denna: S/S
            Blidösund har möjlighet att köra i berörda vatten, dock under
            förutsättning av ett visst högsta antal passagerare.
          </p>
          <p xml:id="i-M2wQUFdpQutddtTruLWMjF">
            Sanningen är att detta förutsätter stora, företagsekonomiskt
            oförsvarliga ombyggnader för att kunna öka antalet tillåtna högsta
            antalet passagerare, 59, till det normala antalet kring 200. I
            praktiken betyder det näringsförbud i yttre skärgården för S/S
            Blidösund.
          </p>
          <p xml:id="i-SBpqM1uDpghAtUhuxiRLLx">
            Resultat: Vi är genom tillämpande av ett av svensk myndighet
            konstruerat säkerhetsundantag bäst på detta område i hela Europeiska
            unionen till priset av att bland annat S/S Blidösund inte får
            trafikera vatten där fartyget har kunnat framföras olycksfritt
            under 90 år tidigare och där fartyget på dispens från just Transportstyrelsens
            föregångare Sjöfartsverket några gånger tillåtits operera i yttre
            skärgården efter EG-direktivets ikraftträdande. Så nu är det klarlagt:
            Det handlar om en tolkning av ett EG-direktiv.
          </p>
          <p xml:id="i-3dZag7q7GKYgfuGxizDkV2">
            Sverige skulle mycket väl om man ville kunna tillåta S/S Blidösund
            och andra liknande fartyg (om det skulle vara aktuellt), att gå
            i andra vatten till exempel yttre skärgården än de nu tillåts.
            Nu får traditionsfartyg som S/S Blidösund enligt nuvarande certifiering
            bara utnyttjas kommersiellt i fartområde E, det vill säga farvatten
            som är skyddade från påverkan av vågor från öppet hav, men inte
            i fartområden längre ut från kusten. Alternativet är att med mycket
            stora men ekonomiskt omöjliga ombyggnadskrav som möjliggör annan
            certifiering få godkännande från Transportstyrelsen att trafikera
            ytterskärgården.
          </p>
          <p xml:id="i-QFKVruQuXQqfDW3c7e2HfR">
            Men om S/S Blidösund nu tillåtits det senare under 90 år och
            därefter på dispens vid några tillfällen varför skall ett EG-direktiv
            från 1998 sätta stopp för det som varit tillåtet tidigare, som
            tillåtis på dispens därefter men som med den rigorösa tolkning
            som nu tillämpas utgör ett näringsförbud till men för hela skärgården?
          </p>
          <p xml:id="i-57tHkVRmUjiccCULwoihV7">
            Och tror någon att ägaren till S/S Blidösund eller andra traditionsfartyg
            vill köra i något vatten, oavsett hur långt ut från land det ligger
            eller om det handlar om innerskärgård eller ytterskärgård, om
            passagerarnas säkerhet skulle vara i fara!?
          </p>
          <p xml:id="i-9UM1pY5GWt2LqCFd3J7Eim">
            S/S Blidösund har kapacitet och kan bli den framtida vita skärgårdspärla
            hon varit under 100 år också de närmaste hundra!
          </p>
          <p xml:id="i-5bLnv5jkZTPWgfvD1nR5Q4">
            Vi har tagit s/s Blidösund som exempel men vill betona att traditionsfartygen
            och även motsvarande segelbåtar, har en betydelse långt utöver
            den ekonomiska vinning eller förlust de åsamkar sina ägare. De
            har, uppbackade inte minst av Sjöfartsmuseet i Stockholm, en kulturell
            betydelse som ett vattenbaserat kulturarv som väcker känslor till
            liv som byråkratiska tolkningar av paragrafer aldrig kan ta kål
            på.
          </p>
        </div>
        <div type="motSignatures">
          <list>
            <item xml:id="i-FRSs9s5o6R3fD7J6Aoqo2A" who="i-XcAqMe3ntVBboWUxqACfz">
              Gunnar Andrén (FP)
            </item>
            <item xml:id="i-3nyyTf9zStw9Y3ohzpoTty" who="i-L3xspgThUxUN1YtSDqcmk8">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
