<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00865">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__865/mot_1966__ak__865-001.pdf"/>
      <fw xml:id="i-SZsxxPti235VhTR86NBR4k">
        Motioner i Andra kammaren, nr 865 år 1966 11
      </fw>
      <div xml:id="i-CemAfsRKzNFvnu6uP5qmtv" type="motHeader">
        <div xml:id="i-T4tRkHand6bFvB11vHvsaJ" type="motTitle"/>
        <div xml:id="i-AJqdfjfdZMMGX3B7sL4ECp" type="motSubmissionInfo"/>
      </div>
      <div xml:id="i-CCc74y2RcVMtfy6zBNkEE4" type="motBody">
        <div xml:id="i-MFcjYjmEnurqJbDBTbJjpG">
          <p xml:id="i-gjmJtT23oeqwAM4EEv9ub">
            Nr 865
          </p>
          <p xml:id="i-jNpiMNK8kaiMqGLpSTeJT">
            Av herr Oskarson m. fl., i anledning av Kungl. Maj:ts proposition
            nr 66, angående förstatligandet av uppbördsverken och omorganisation
            av de lokala skattemyndigheterna, m. m.
          </p>
          <p xml:id="i-FPT6vNwHU3y7sXuu5LSPLs">
            (Lika lydande med motion nr 702 i Första kammaren)
          </p>
          <p xml:id="i-gTxQv9hCerhUArSrq1oyf">
            Angående förstatligandet av uppbördsverken och omorganisation
            av de lokala skattemyndigheterna anför centrala folkbokförings-
            och uppbörds- nämnden i sin utredning att vissa huvudprinciper
            bör ligga till grund för ny indelning i verksamhetsområden för
            de lokala skattemyndigheterna. Bl. a. framhålles att stor vikt
            måste fästas vid att allmänhetens och myndigheters berättigade
            krav på fullgod service, även vid stora avstånd och mindre goda
            kommunikationer, blir tillgodosedda. Detta leder till att man
            vid ny fögderi- indelning bör godta fögderier, vilka i fråga om
            folkmängden blir förhållan- devis små men i fråga om arealen blir
            stora. Dessutom framhålles att den lokala skattemyndigheten bör
            vara stationerad på ort inom fögderiet som är lämplig ur kommunikationssynpunkt.
            Fasthållandet vid dessa huvudprinciper kan enligt nämnden leda
            till att man måste godta även fögderier med mindre än ca 25 000
            innevånare. Detta rör sig då främst om fall där servicesynpunkterna
            eljest icke blir tillgodo- sedda. Vidare framhålles att vid bedömningen
            av servicefrågan bör särskild vikt fästas vid kommunikationsförhållandena
            inom området. Enligt proposition nr 66 till årets riksdag föreslås
            ny fögderiindelning bli genomförd den 1 januari 1967. Detta innebär
            att antalet lokala skattemyn- digheter minskas från 185 till ca
            120. I Hallands län avses en minskning av antalet fögderier och
            stationeringsorter för lokala skattemyndigheter från nuvarande
            fem till fyra, innebärande indragning av Laholms fögderi och Laholm
            som stationeringsort för lokal skattemyndighet. I samtliga före-
            varande utredningar framhålles att man vid bestämmande av verksamhets-
            områdena i största möjliga utsträckning beaktar och tillgodoser
            servicekra- vet med möjlighet för allmänheten att få direkt personlig
            kontakt med myndigheten. Just möjligheterna att på ett enkelt
            sätt kunna få en direkt personlig kontakt med myndigheten synes
            oss mycket angelägna, bl. a. med hänsyn till att skatteärendena
            blir mer och mer invecklade och att allmän- heten har stort behov
            av råd och upplysningar på detta område. Dessa syn-
          </p>
          <pb facs="riksdagen-motions-pdf/data/1966/mot_1966__ak__865/mot_1966__ak__865-002.pdf"/>
          <fw xml:id="i-PF21FJxrhpAH7iA4Vmv3Ua">
            12 Motioner i Andra kammaren, nr 865 år 1966
          </fw>
          <p xml:id="i-AaQ5Et7SpMEiZ8smpVSNk3">
            punkter i fråga om personlig kontakt och service måste också
            innebära att alltför stora fögderier bör undvikas. De här ovan
            framförda riktlinjerna synes oss icke i erforderlig grad ha beaktats
            då det gäller förslaget om indelning av Hallands län i fögderier.
            En indragning av Laholms fögderi kommer att medföra att allmänhetens
            krav på service i framtiden icke kan tillgodoses på det sätt som
            hittills har kunnat ske. Laholms stad ligger visserligen endast
            22 km från Halmstad och har såväl tåg- som bussförbindelser med
            Halmstad, men fögderiet be- står icke enbart av Laholms stad utan
            av ett flertal kommuner på gränsen till Kristianstads och Kronobergs
            län. Avstånden från ytterområdena i söd- ra Halland till Halmstad
            är över 5 mil och buss- och tågförbindelser så- dana, att ett
            ärende till Halmstad som regel tar en hel dag i anspråk. Ge- nom
            att dessa trakter är inriktade mot Laholm som centralort behöver
            mot- svarande ärende, om det kan handläggas i Laholm, icke ta
            mer än två till tre timmar i anspråk. Och även om vi lever i bilismens
            tidevarv, så är det dock fortfarande många, och framför allt äldre
            personer, som icke har till- gång till eget motorfordon, och det
            är oftast dessa som har det största be- hovet att få råd och upplysningar.
            Enligt av oss inhämtade uppgifter är besöksfrekvensen på häradsskrivar-
            kontoret i Laholm mycket stor. En indragning av kontoret skulle
            därför medföra stora olägenheter för befolkningen i södra Halland,
            som även tidi- gare i fråga om andra serviceorgan såsom lantmäterikontor
            och polisorga- nisation har varit utsatt för indragningar. Denna
            del av länet, som har ett förhållandevis svagt utvecklat näringsliv,
            arbetar hårt för att aktivera detta. Vi anser det vara nödvändigt
            att man där erhåller samhällets stöd i denna sin strävan, så att
            det ges möjligheter att till såväl enskilda som företag bjuda
            god service inom skilda områden av samhällelig verksamhet. Ett
            bi- behållande av lokal skattemyndighet inom laholmsområdet verkar
            enligt vår uppfattning i denna riktning. Med stöd av vad vi ovan
            har framfört får vi därför hemställa, att riksdagen vid behandling
            av proposition nr 66 i skri- velse till Kungl. Maj:t måtte anhålla
            att, vid den indelning av riket i nya fögderier som är avsedd
            att genomföras den 1 januari 1967, vad beträffar Hallands län
            den ändringen i föreliggande förslag göres att Laholms fögderi
            bibehålles med Laholm som stationeringsort för lokal skattemyndighet.
            het. Stockholm den 13 april 1966
          </p>
          <p xml:id="i-DQGDky6aZi97LE8aF9yY9n">
            Gunnar Oskarson (h)
          </p>
          <p xml:id="i-Jx4xGKEtzg6nekP7GUvfwK">
            wW. Werbro (fp) Johannes Antonsson (cp) Gösta Josefsson (s)
          </p>
        </div>
      </div>
    </body>
  </text>
</TEI>
