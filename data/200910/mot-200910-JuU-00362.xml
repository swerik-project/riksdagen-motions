<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00362">
  <teiHeader>
    <fileDesc>
      <titleStmt>
        <title>Pepparsprej</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pepparsprej</title>
          <idno type="rdwebb">GX02Ju362</idno>
          <rs type="number">Ju362</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju362/text</ref>
          <ref type="dokument_url_html">http://data.riksdagen.se/dokument/GX02Ju362</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju362</ref>
          <ref type="doc">http://data.riksdagen.se/fil/9B3E15E8-32BC-4F59-8E93-7CCA91B799C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8oEqbdYBZDqCMQCMZBmLoJ" type="signed"/>
        <correspContext corresp="i-8oEqbdYBZDqCMQCMZBmLoJ">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction xml:id="i-GK4VPTUoH74MEKa4rjw63k" type="numbering">
          <date when="2009-10-06"/>
        </correspAction>
        <correspAction xml:id="i-5Qs4VsW1QFykTrbnk1UczV" type="submission">
          <date when="2009-10-05"/>
        </correspAction>
        <correspAction xml:id="i-NhyzfXh4RmR395gf2kNBB8" type="transfer">
          <date when="2009-10-05"/>
        </correspAction>
        <correspAction xml:id="i-ERiVTPGSysXgTbJXiWZPG3" type="assigned"/>
        <correspContext corresp="i-ERiVTPGSysXgTbJXiWZPG3">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HqecjAsjstHYqsaZgAFLKZ" type="motBody">
        <div xml:id="i-8od4oPeWG1XuoTm29qcGWL" type="motProposal" subtype="förslag">
          <head xml:id="i-M9k5FXUJwEangNJCBVLbqX">
            Förslag till riksdagsbeslut
          </head>
          <list xml:id="i-6NYS5aY6RuEVWGn4ziHW5q" style="ol">
            <item xml:id="i-NwnCgK4NVAbMNmDjeRA6xV">
              Riksdagen tillkännager för regeringen som sin mening vad som
              anförs i motionen om att ändra i lagtexten så att pepparsprej
              inte likställs med skjutvapen.
            </item>
            <item xml:id="i-Ea5DCqv4uohqhYhCh9B64W">
              Riksdagen tillkännager för regeringen som sin mening vad som
              anförs i motionen om att lagen för innehav av pepparsprej eller
              annan lämplig skyddssprej blir mindre restriktiv för våldsutsatta
              kvinnor.
            </item>
            <item xml:id="i-84ENTLsUHw8rpvzFV8cqfg">
              Riksdagen tillkännager för regeringen som sin mening vad som
              anförs i motionen om att principen ska vara den att den kvinna
              som blivit våldsutsatt själv ska få välja om hon vill inneha pepparsprej.
            </item>
            <item xml:id="i-GPvbDGoSD4npQqEJCERJac">
              Riksdagen tillkännager för regeringen som sin mening vad som
              anförs i motionen om att bra utbildning bör ges till kvinnor som
              fått tillstånd om hur och när pepparsprej får användas och är
              lämpligt att använda.
            </item>
          </list>
        </div>
        <div xml:id="i-TwiPDTJi6HwbbEc59KnCe7" type="motContent">
          <head xml:id="i-9DxbsLeTqA9PCut4eaRQSg" type="h1">
            Motivering
          </head>
          <p xml:id="i-M6j9EXxEDdE6o8UTTx9zYk">
            Våld mot kvinnor är ett stort, allvarligt och ofta dolt problem.
            Fortfarande är det vanligt att skulden för våldet läggs på kvinnan
            själv på grund av hennes beteende, klädsel eller kroppsspråk.
            En kultur där ett förråat, sexualiserat och nedsättande språkbruk
            på många håll har accepterats ger signaler om att kvinnor har
            ett lägre värde än män. När kvinnor i domstolar får frågor om
            klädsel och bakgrund då en förövare ska fällas för övergrepp sprids
            känslan av att övergreppet är kvinnans ansvar.
          </p>
          <p xml:id="i-85pwXY7C8xyTR2D5e5hoGS">
            Så kallat hedersrelaterat våld diskuteras sällan och är tabubelagt.
            Ordval har varit mer diskuterat än själ v a problemet att familjemedlemmar,
            oftast kvinnor, berövats livet för att de valt en livsstil som
            inte överensstämt med familjens traditioner. Flera fall av hedersrelaterat
            våld visar att kunskapen kring detta är begränsad. Det är därför
            mycket positivt att regeringen har påbörjat ett gediget arbete
            mot hedersrelaterat våld.
          </p>
          <p xml:id="i-5xpGh5S4ag2W1vpsAMYGng">
            Alla kvinnor som varit utsatta för våld eller sexuella övergrepp
            bör ha rätt att inneha pepparsprej, vilket skulle bidra till en
            tryggare vardag för dem. Detta kräver en ändring i vapenlagen,
            och förslag på en sådan ändring bör en utredning ge snarast. Utsatta
            kvinnor kan idag få tillstånd enligt vapenlagen att inneha skyddssprej
            av någon form, antingen tårgas eller pepparsprej. Under 2001 och
            2 0 02 utfärdades tolv sådana tillstånd fördelade på fem av landets
            totalt 21 polismyndigheter. Sedan 2004 används pepparsprej i form
            av OC-sprej som hjälpmedel i polisverksamheten. Detta har lett
            till att polisingripanden har blivit säkrare och att poliserna
            upplever ökad trygghet. Framför allt kvinnliga poliser har gett
            uttryck för detta och att tillgång till pepparsprej till viss
            del eliminerat den skillnad som ofta finns i fysik mellan manlig
            gärningsman och kvinnlig polis. Kritik och anmälningar har förekommit
            mot poliser på grund av oaktsamt användande av OC-sprej. Det är
            självklart att pepparsprej ska användas med försiktighet och som
            en sista åtgärd, och det får också poliser utbildning i. De fall
            av oaktsamhet som framkommit legitimerar inte att gå tillbaka
            till en ordning där pepparsprej inte ska användas som hjälpmedel
            av poliser.
          </p>
          <p xml:id="i-Wzf7w6dj4BNhShLkyTZYTT">
            Pepparsprej likställs i vapenlagen (1996:67) med skjutvapen.
            I vapenlagen 1 kap. 3 § punkt e står det: Vad som sägs om skjutvapen
            gäller också tårgasanordningar och andra till verkan och ändamål
            jämförliga anordningar. Rätten att inneha pepparsprej och andra
            skyddssprejer är reglerat i vapenförordningen (1996:70). I vapenförordningen
            2 kap. 5 § 3 står det att behov att inneha skyddssprej endast
            kan komma ifråga om tjänst eller annan särskild omständighet som
            medför ett synnerligt behov av anordningen för personligt skydd.
          </p>
          <p xml:id="i-QQcVAukFWNwmPqcbeBrc1C">
            Tillståndsgivningen är enligt Rikspolisstyrelsen mycket restriktiv,
            vilket blir extra tydligt med tanke på att skyddssprej likställs
            med skjutvapen. Man kan naturligtvis ifrågasätta huruvida pepparsprej
            ska likställas med andra vapen då man med skjutvapen lätt kan
            ta en människas liv medan man med pepparsprej istället tillfälligt
            reducerar en annan människas funktionsförmåga men inte ger bestående
            biverkningar.
          </p>
          <p xml:id="i-FKsrH7KEMsertfHce9kYVK">
            Utfärdande av tillstånd att inneha pepparsprej eller annan skyddssprej
            är uppenbart en sista utväg för att hjälpa en våldsutsatt kvinna.
            Rikspolisstyrelsen skriver i ett yttrande att ökat skalskydd runt
            den hotade kvinnans bostad, trygghetsväska, besöksförbud, spärrmarkering,
            kvarskrivning och byte av identitet i de flesta fall kan vara
            lämpliga åtgärder att vidta. När någon av dessa åtgärder inte
            anses tillräcklig eller ändamålsenlig kan skyddssprej i form av
            OC-sprej vara ett komplement.
          </p>
          <p xml:id="i-4JhzomTix1wqDbNpn94Yee">
            Det ska alltså mycket till för att en kvinna ska få tillstånd
            att inneha skyddssprej. Att byta en kvinnas identitet ska alltså
            prövas först och det oavsett vad den enskilda kvinnan själv önskar.
            Denna praxis kan verkligen ifrågasättas. Principen borde vara
            att fråga kvinnan vad hon själv önskar i den situation hon befinner
            sig. Önskar kvinnan pepparsprej för att hon upplever att det ökar
            hennes trygghet bör tillstånd att inneha det utfärdas.
          </p>
          <p xml:id="i-JDk2Mv8NBd8JtvF4nEh2Ha">
            Brottsofferperspektivet ska alltid stå i centrum. Alltför ofta
            glöms brottsoffret bort och diskussionen tar ofta sin utgångspunkt
            i gärningsmannen. Vi får aldrig glömma bort de kvinnor som lever
            i ständig skräck för att bli överfallna. Övergrepp kan ske både
            i och utanför hemmet, och många kvinnor känner sig inte ens säkra
            i sina egna hem trots att besöksförbud har utfärdats. Det är ett
            oerhört ingrepp i integriteten att leva under skyddad identitet,
            men det är ibland det enda som kvarstår för att möjliggöra ett
            så tryggt och skyddat liv som möjligt.
          </p>
          <p xml:id="i-jYSYSUwXN3cu42NV3ZLzz">
            Man måste ifrågasätta om besöksförbud är det enda som kan användas
            mot en man som efter avtjänat fängelsestraff har extremt stor
            riskfaktor att återfalla i nytt partnervåld. Ska personen få röra
            sig fritt utan någon som helst kontroll i form av exempelvis fotboja?
            Siktet måste vara inställt på att skydda brottsoffret, i det här
            fallet kvinnan, från fortsatta övergrepp.
          </p>
          <p xml:id="i-XyjUzgARYcSf1WufKU4x49">
            Kvinnor som har varit utsatta för våld bör själva få välja vilka
            åtgärder som ska sättas in för att göra deras vardag tryggare.
            Vapenlagen bör skilja på skjutvapen och skyddssprej eftersom de
            inte går att likställa och lagen måste vara skriven så att den
            tolkas som att våldsutsatta kvinnor ska ha rätt att inneha pepparsprej
            om de själva önskar. Självklart ska utbildning om hur och när
            pepparsprej ska och får användas ges, precis som det gör idag
            när tillstånd utfärdas.
          </p>
        </div>
        <div xml:id="i-P1Qczi4rz3QDeu4gSjHVqY" type="signatureBlock">
          <list xml:id="i-UYRozp3CiLWRQT7HXnN2n">
            <item xml:id="i-5Eyw2b7cddppbMzMDCNK5U" who="i-WJM6edqhGfBK1ijhNxfgoj" type="signature">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
