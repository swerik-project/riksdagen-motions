<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00219">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__219/mot_1966__fk__219-001.pdf"/>
      <fw xml:id="i-MoD1bY1ToTKgiTw4fzM2cP">
        Motioner i Första kammaren, nr 219 år 1966 15
      </fw>
      <div xml:id="i-JrZLFQmwGC5qZAnnZjZqiZ" type="motHeader">
        <div xml:id="i-85ry9owpxtWrxD2ABtdUkZ" type="motTitle"/>
        <div xml:id="i-GPa2Mtx6SEy7n69fCC3eH2" type="motSubmissionInfo"/>
      </div>
      <div xml:id="i-JHEmwfWBqJCPySCVPYMiDS" type="motBody">
        <div xml:id="i-8oeJLFyza2ikaT1mjXNXJA">
          <p xml:id="i-8eeBtnzBHAsHQUymA2HHzi">
            Nr 219 Av fru Segerstedt Wiberg, om översyn av lagstiftningen
            om förtal. (Lika lydande med motion nr 287 i Andra kammaren)
          </p>
          <p xml:id="i-TGbbucK6qDhxibkAwsiqEz">
            Vid årsskiftet trädde den nya brottsbalken i kraft och därmed
            också 5 kap. som handlar om ärekränkningsbrotten. Genom senare
            grundlagsändringar har under april 1965 också tryckfrihetsförordningens
            regler om ärekränk- ning ändrats till överensstämmelse med brottsbalkens
            motsvarande bestäm- melser. Enligt huvudregeln i 5 kap. brottsbalken
            gör sig den, som utpekar någon såsom brottslig eller klandervärd
            i sitt levnadssätt eller som eljest lämnar uppgift vilken är ägnad
            att utsätta någon för andras missaktning, skyldig till förtal.
            Innebörden av denna regel är att det i princip icke är tillåtet
            att omtala att en person begått en brottslig gärning eller över
            huvud taget ut- tala något om en annan som kan anses såsom klandervärt
            för denne eller som kan nedsätta honom i andras aktning. Denna
            regel går uppenbarligen mycket långt och kan självfallet inte
            upprätthållas utan inskränkningar. I lagrummet har också i ett
            andra stycke intagits regler, enligt vilka den som gjort ett uttalande,
            som i och för sig innebär förtal enligt vad nyss sagts, kan undgå
            ansvar. Därvid måste två förutsättningar vara uppfyllda. Dels
            måste den som har lämnat förtalsuppgiften kunna visa att uppgiften
            är sann eller att han hade skälig grund för den, dels skall omständigheterna
            ha varit så- dana att det var försvarligt att lämna den ifrågavarande
            uppgiften. Dessa undantagsbestämmelser ställer stora krav på den
            som deltager i den allmänna debatten. Lagen övervältrar hela bevisbördan
            för en uppgifts sanningsenlighet på den som vidarebefordrar den
            ofördelaktiga uppgiften. Vidare har lagstiftaren mycket vagt uttalat
            sig om i vilka situationer det är försvarligt att vidarebefordra
            en ostridigt riktig uppgift, vilken är ofördel- aktig för annan
            person. I princip är det sålunda tryggast att icke säga annat
            än gott om sina medmänniskor. En nyhet i lagstiftningen är att
            dessa för opinionsbildningen stränga regler utsträckes att gälla
            också beträffande av- lidna personer, vilkas ära tidigare ej varit
            skyddad. Lagstiftningen har som nämnts icke varit i kraft under
            någon längre tid, men redan under den tid som den tillämpats har
            förekommit fall, som visar att de nya bestämmelserna kan på ett
            betänkligt sätt inkräkta på den fria opinionsbildningen. Uppenbarligen
            är det inte möjligt att i en fri debatt i ett demokratiskt samhälle
            endast uttala sådant som är fördelaktigt eller neutralt om andra.
            Även uppgifter som kan verka nedsättande för aktningen
          </p>
          <pb facs="riksdagen-motions-pdf/data/1966/mot_1966__fk__219/mot_1966__fk__219-002.pdf"/>
          <fw xml:id="i-CWGM4JpXNsN58vsAJuLUwb">
            16 Motioner i Första kammaren, nr 219 år 1966
          </fw>
          <p xml:id="i-NqTbjus1jLbyJPEy8iYv1W">
            för en person i andras ögon kan framkomma. I många lägen är det
            därvid ogörligt att klart kunna styrka uppgiftens riktighet. Särskilt
            gäller detta omdömen av mera generell art. Beträffande avlidna
            kan det ofta vara teore- tiskt omöjligt att visa sanningshalten
            av en uppgift. I åtskilliga situationer måste det vara tillåtet
            att kunna framkasta hypoteser om ett händelseför- lopp som kan
            ställa enskild, död eller levande, i en mindre fördelaktig dager.
            Inte minst i vetenskapliga sammanhang måste sådana lägen uppkomma.
            Att döma av de rättsfall som förekommit synes förtalsbestämmelsen
            upp- fattas mycket strikt. Ett uppgiftslämnande i lagens mening
            synes föreligga även i fall då gärningsmannen endast refererar
            vad någon annan sagt. även i den situationen att till ett sådant
            uppgiftslämnande omedelbart fogas ett vederläggande föreligger
            förtalsbrott. Den omständigheten att uppgiften om- nämns — låt
            vara med ett avståndstagande — är i och för sig tillräcklig för
            att grunda ansvar för förtal. Dras konsekvensen härav ut vidare
            blir exem- pelvis ett återgivande av en åklagares ansvarstalan
            för viss brottslig gärning förtal, även om gärningsmannen i samma
            andedrag omedelbart tillägger att domstolen frikände vederbörande
            från den åtalade gärning som omnämnts. Bestämmelserna om åtal
            kan på detta sätt komma att lägga hämsko på både nyhetsförmedling
            och opinionsbildning. Uppgifter, som i och för sig cirkulerar,
            kan sålunda icke offentligen framtagas och dementeras utan risk
            för den som förfar sålunda att bli åtalad för förtal. En lagstiftning
            som har sådana konsekvenser synes böra något jämkas. Måhända kan
            invändas att det är alltför tidigt att redan nu upptaga dessa
            lagregler, som endast varit i kraft under en kort tid, till revision.
            Emellertid har Kungl. Maj:t redan låtit tillsätta en kommitté
            för en översyn av lag- stiftningen om yttrande- och tryckfriheten,
            åsyftande en revision av andra av brottsbalkens helt nyligen ikraftträdda
            bestämmelser. Enligt direktiven för denna utredning åsyftar denna
            visserligen endast vissa bestämda lag- rum i brottsbalken, bl.
            a. de som handlar om uppvigling och brott mot tros- frid. Emellertid
            synes ligga nära till hands i detta sammanhang att denna kommitté
            får i uppdrag att också upptaga frågan om en översyn av bestäm-
            melserna om förtal, vilka på olika sätt nära sammanhänger med
            de regler som kommittén redan har att behandla. Under hänvisning
            till vad ovan anförts hemställes, att riksdagen måtte i skrivelse
            till Kungl. Maj:t anhålla att Kungl. Maj:t ville utvidga det uppdrag,
            som givits kommit- tén för lagstiftning om yttrande- och tryckfrihet
            att överse lagstiftningen på detta område i vissa hänseenden,
            till att omfatta även förtalsbestämmelserna, i den mån dessa inne-
            fattar med hänsyn till nyhetsförmedling och opinionsbild- ning
            otillbörliga inskränkningar av yttrandefriheten. Stockholm den
            25 januari 1966
          </p>
          <p xml:id="i-UppPzAkUyM1mWV8p3hPgPJ">
            Ingrid Segerstedt Wiberg
          </p>
        </div>
      </div>
    </body>
  </text>
</TEI>
