<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-04075">
  <teiHeader>
    <fileDesc>
      <titleStmt>
        <title>med anledning av prop. 2020/21:191 Ändrade regler i utlänningslagen</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4075 av Hans Eklind m.fl. (KD)</title>
          <idno type="rdwebb">H8024075</idno>
          <rs type="number">4075</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8024075/text</ref>
          <ref type="dokument_url_html">http://data.riksdagen.se/dokument/H8024075</ref>
          <ref type="dokumentstatus_url_xml">http://data.riksdagen.se/dokumentstatus/H8024075</ref>
          <ref type="docx">http://data.riksdagen.se/fil/03F859CA-8C19-4E37-811D-006E8EE84933</ref>
          <ref type="pdf">http://data.riksdagen.se/fil/94517AC4-80C4-4835-A351-4F9B0FDAA338</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-E41zX7pHVw7wrfboW4m4E1" type="basedOn"/>
        <correspContext corresp="i-E41zX7pHVw7wrfboW4m4E1">
          <ref>Proposition 2020/21:191</ref>
        </correspContext>
        <correspAction xml:id="i-MXoGfiU5stqErUA2FcSdHM" type="signed"/>
        <correspContext corresp="i-MXoGfiU5stqErUA2FcSdHM">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-HjPigHCUUbP6JJ2YrjUvgj"/>
        </correspContext>
        <correspAction xml:id="i-5HYtzDCYbyDArKBxVhBsEu" type="submitted">
          <date when="2021-05-14"/>
          <time when="16:15:46"/>
        </correspAction>
        <correspAction xml:id="i-HWuJFqhkDtqQ4zLWMtyehg" type="dismissed">
          <date when="2021-05-18"/>
        </correspAction>
        <correspAction xml:id="i-TwQ8AZLaNhVpLEWAoZxBro" type="reviewed">
          <date when="2021-05-18"/>
          <time when="09:58:37"/>
        </correspAction>
        <correspAction xml:id="i-B6EQk4Snhmr75DBKe33ajw" type="referred">
          <date when="2021-05-19"/>
        </correspAction>
        <correspAction xml:id="i-KZTYYUiZC5GTotmzRrpdJz" type="assigned">
          <date when="2021-06-22"/>
          <time when="17:15:11"/>
        </correspAction>
        <correspContext corresp="i-KZTYYUiZC5GTotmzRrpdJz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-P2E38BoiDRbJXk1N1UUAXw" type="behandlas_i"/>
        <correspContext corresp="i-P2E38BoiDRbJXk1N1UUAXw">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4075 av Hans Eklind m.fl. (KD)
          med anledning av prop. 2020/21:191 Ändrade regler i utlänningslagen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JDz3zHicbqdRaw9suecvK8">
            Förslag till riksdagsbeslut
          </head>
          <list style="ol">
            <item xml:id="i-DvhLxy8hgkiEhMbHgpXaqP">
              Riksdagen ställer sig bakom det som anförs i motionen om innebörden
              av en långsiktigt hållbar migrationspolitik och tillkännager detta
              för regeringen.
            </item>
            <item xml:id="i-XYaSB3HhBqGZSiQoJUj1JS">
              Riksdagen ställer sig bakom det som anförs i motionen om en ny
              humanitär skyddsgrund på EU:s miniminivå och tillkännager detta
              för regeringen.
            </item>
            <item xml:id="i-AVabEVmPpSi25M3dM5ir9E">
              Riksdagen ställer sig bakom det som anförs i motionen om ett
              språk- och samhällsorienteringskrav och tillkännager detta för
              regeringen.
            </item>
            <item xml:id="i-NYp3dbyvTeyTYA136BMv46">
              Riksdagen ställer sig bakom det som anförs i motionen om undantag
              vid synnerliga skäl och tillkännager detta för regeringen.
            </item>
            <item xml:id="i-BhQZa9su3azaBH82XEWMom">
              Riksdagen ställer sig bakom det som anförs i motionen om varaktigt
              uppehållstillstånd och tillkännager detta för regeringen.
            </item>
            <item xml:id="i-LFphNd758VWc3XWBrCvpgp">
              Riksdagen ställer sig bakom det som anförs i motionen om att
              uppehållstillstånd ska få vägras om någon av makarna eller samborna
              är under 21 år, och detta tillkännager riksdagen för regeringen.
            </item>
            <item xml:id="i-Lo4Wm9ZQt9VcNaXE8ikDCq">
              Riksdagen ställer sig bakom det som anförs i motionen om tidsfristen
              för kvotflyktingar och tillkännager detta för regeringen.
            </item>
            <item xml:id="i-5RWYDwoFA3kgpc3xYhGcLW">
              Riksdagen ställer sig bakom det som anförs i motionen om att
              försörjningskravet ska kopplas till förbehållsbeloppet och tillkännager
              detta för regeringen.
            </item>
            <item xml:id="i-Mg59wyVdiVoFFfsQ8yVTAv">
              Riksdagen ställer sig bakom det som anförs i motionen om att
              införa ett identitetskrav för permanent uppehållstillstånd och
              tillkännager detta för regeringen.
            </item>
            <item xml:id="i-6hZBmwPjKU4h6wHfYsNMwN">
              Riksdagen ställer sig bakom det som anförs i motionen om de tillfälliga
              uppehållstillståndens längd och tillkännager detta för regeringen.
            </item>
            <item xml:id="i-Y7Pjt8kPnVEEQSgV28AJr4">
              Riksdagen ställer sig bakom det som anförs i motionen om försörjningskrav
              för anknytningspersoner med tillfälliga uppehållstillstånd och
              tillkännager detta för regeringen.
            </item>
            <item xml:id="i-XUruGiHHTJQYRRFGFAenu">
              Riksdagen ställer sig bakom det som anförs i motionen om försörjningskrav
              för en anknytningsperson som vill återförenas med barn under 18
              år, och detta tillkännager riksdagen för regeringen.
            </item>
            <item xml:id="i-TPASLnKbZAqddjUrHqvQW4">
              Riksdagen ställer sig bakom det som anförs i motionen om försörjningskrav
              för barn som utgör anknytningspersoner, och detta tillkännager
              riksdagen för regeringen.
            </item>
            <item xml:id="i-6tDQS75f8UB4SZ3kAoJbdF">
              Riksdagen avslår förslaget om ett utvidgat anknytningsbegrepp.
            </item>
          </list>
        </div>
        <div type="motContent">
          <head xml:id="i-Vtnt6zJ3XFLELZPvRbuDav" type="h1">
            Motivering
          </head>
          <p xml:id="i-NvBYk4uaFpZ4oJgTJV52yf">
            Regeringen presenterar i proposition 2020/21:191 flera förslag
            som syftar till att Sverige ska få en långsiktigt hållbar migrationspolitik.
            Bland annat föreslås tillfälliga uppehålls­tillstånd som huvudregel,
            breda undantag från försörjningskrav och en ny humanitär skyddsgrund
            som inte kommer att användas enbart i undantag. Språk- och samhälls­orienteringskrav
            för permanent uppehållstillstånd föreslås dock inte.
          </p>
          <p xml:id="i-68DdDTzJEP3GmnU9C2FE9q">
            För Kristdemokraterna är det centralt att migrationspolitiken
            är långsiktigt ansvars­full, human, ordnad, rättssäker och överblickbar.
            De senaste åren har dock visat på mot­satsen. En långsiktigt hållbar
            migrationspolitik innebär enligt Kristdemokraterna ett mottagande
            i nivå med våra nordiska grannländer. Vid en sådan nivå ges Sverige
            en migrationspolitik som står i relation till vår integrationskapacitet
            och det utrymme som krävs för att hantera den integrationsskuld
            som en dåligt utformad integrationspolitik i kombination med ett
            stort mottagande har skapat. Om migrationspolitiken ska vara långsiktigt
            hållbar måste Sverige införa en migrationslagstiftning som medverkar
            till att asylsökanden i större utsträckning söker asyl i andra
            länder. Vi konstaterar att förslagen i regeringens proposition
            på flera områden motverkar målet om en långsiktigt hållbar migrationspolitik.
          </p>
          <p xml:id="i-8iLBhFdHz3e2S5Cwu9ks2N">
            Faktum är att regeringens förslag kommer att innebära en ökad
            migration till Sverige. Propositionen fördjupar den målkonflikt
            som under en längre tid undergrävt den reglerade invandringen,
            dvs. att ett ja ska vara ett ja, och ett nej ska vara ett nej.
            Därtill är undantagsreglerna, som ger upp mot 90 procent av anknytningspersonerna
            undantag från försörjningskravet, för breda. Regeringen avvisar
            vidare förslagen om språk- och samhällsorienteringskrav. I ett
            tidigt skede i lagstiftningsprocessen motsade sig regeringen även
            att hantera andra brådskande områden såsom ett fungerande åter­vändande.
            Sammantaget sänder regeringens förslag signalen till personer
            på flykt att Sverige fortsatt är ett av de mest förmånliga länderna
            att migrera till, vilket tillsammans med en stor diaspora, leder
            till en ökad migration till Sverige på bekostnad av en mer jämlik
            mottagandefördelning och bättre integrering.
          </p>
          <head xml:id="i-8RoZFC4tiWw8TgcjkrKsj7" type="h2">
            Bakgrund
          </head>
          <p xml:id="i-QccSzDQ8y9BvrL78MJyQsP">
            År 2019 uppgav UNHCR att 79,5 miljoner människor var på flykt
            och att det fanns 272 miljoner ekonomiska migranter i världen,
            vilket är en utmaning världen har att hantera. Samtidigt har Sverige
            under de senaste decennierna tagit emot oproportionerligt många
            människor från andra länder, varav många från kulturer som inte
            liknar den svenska. Detta har utgjort ett integrationsåtagande
            som samhället inte tillräckligt väl klarat av. Svensk migrationspolitik
            har inte tagit hänsyn till integrationskapaciteten, vilket med­verkat
            till ett allt större utanförskap.
          </p>
          <p xml:id="i-JZn6qV4RjQ23KPZBZZq8T1">
            År 2002 utgjorde utrikes födda plus inrikes födda av två utrikes
            födda föräldrar 16 procent av befolkningen i Sverige. 2019 utgjorde
            samma grupp 25,5 procent av befolk­ningen.
          </p>
          <p xml:id="i-7QtnWdq73Rd5PWPU6g818X">
            Av olika skäl koncentreras de utrikes födda och deras barn till
            vissa orter, vilket skapar obalans. I våra tre största kommuner
            har andelen utrikes födda plus inrikes födda av två utrikes födda
            föräldrar gått från 25 procent 2002 till 34 procent 2019 i Stockholm.
            Från 26 procent till 37 procent i Göteborg och från 32 till 47
            procent i Malmö kommun.
          </p>
          <p xml:id="i-Aon6H7Gx5P7ridzLxeaKdi">
            Den befolkningsförändring som Sverige genomgått på kort tid är
            unik i svensk historia och relativt ovanlig i en internationell
            jämförelse. Många som invandrat till Sverige har integrerats väl
            och bidrar till att göra det svenska samhället till ett gott samhälle.
            Men alltför många som invandrat till Sverige har inte integrerats
            väl. Arbetslösheten är klart högre i dessa grupper och självförsörjningsgraden
            ohållbart låg. Hela 675 000 utrikes födda är i dag inte självförsörjande,
            enligt riksdagens utredningstjänst.
          </p>
          <p xml:id="i-KYHzZhd9DTUf6K88Sp5cCG">
            I vissa invandrargrupper har den gamla kulturen gjort sig gällande
            på ett ibland des­truktivt sätt genom heders- och klankultur.
            Detta och utanförskapet från svensk arbets­marknad och förvärvsliv
            har utgjort grogrund för sociala problem eller kriminalitet.
          </p>
          <p xml:id="i-6eDkGWB7BRYQwtpTKaDkU8">
            Vi konstaterar att Sverige står inför en enorm integrationsutmaning.
            En utmaning som är svår att lösa med ett fortsatt mottagande på
            dagens höga nivåer.
          </p>
          <p xml:id="i-Tw5V4RLLRdxSDJLo1DovxG">
            Mot denna bakgrund framförde Kristdemokraterna i den inledande
            fasen av Migra­tionskommitténs arbete behovet av ett helhetsgrepp
            om migrationspolitiken för att lösa den svenska integrationsutmaningen.
            Detta fick vi inget gehör för.
          </p>
          <p xml:id="i-KiPEKFfBPmVvSTpXNryre2">
            Regeringens proposition redogör därför endast för de delar som
            svarar mot de direk­tiv som fanns för Migrationskommitténs arbete
            och misslyckas därför med att föreslå de åtgärder som är nödvändiga
            för att få till stånd en migrationspolitik som tar hänsyn till
            vår integrationskapacitet. Detta är djupt otillfredsställande.
          </p>
          <head xml:id="i-MFzp1sYtZaZN11FcrZ7kYP" type="h2">
            Kristdemokraternas utgångspunkt
          </head>
          <p xml:id="i-DTvSX5BveXvn5kDKKqNstt">
            För Kristdemokraterna är det centralt att migrationspolitiken
            är långsiktigt ansvarsfull, human, ordnad, rättssäker och sammantaget
            leder till ett minskat mottagande i Sverige. För att uppnå detta
            behöver migrationspolitiken göras om i grunden.
          </p>
          <p xml:id="i-8gQk6kxC4sGtbddxHQKeig">
            Ett svenskt asylmottagande behöver stå i relation till vår integrationskapacitet,
            annars riskerar människor att slussas in i ett utanförskap som
            lever kvar i generationer. Situationens allvar understryks av
            siffror från SCB som visar att 2019 hade andelen av befolkningen
            som lever med låg ekonomisk standard nästan dubblerats sedan 1990-talet.
            Denna utveckling har vidare stora skillnader om man jämför inrikes
            och utrikes födda. Bland inrikes födda lever knappt 12 procent
            under gränsen för låg ekonomisk standard jämfört med 31 procent
            för de utrikes födda. Över hälften, 54 procent, av de utrikes
            födda barnen växer upp med låg ekonomisk standard jämfört med
            de 16 procent inrikes födda barnen. Att klara de integrationspolitiska
            utmaningarna är avgörande för att kunna ha en fortsatt human och
            ordnad migrationspolitik.
          </p>
          <p xml:id="i-XTzF4Lw18DTkS7P43gYYRz">
            Kristdemokraterna har därför tydliggjort att vi måste se en kraftig
            minskning av söktrycket till Sverige. För att motverka den sneddrivna
            ansvarsfördelningen inom EU de senaste årtiondena är det rimligt
            att ha en migrationslagstiftning som leder till att personer i
            högre grad söker asyl i andra länder. Genom att fler länder medverkar
            i flyktingmottagandet blir åtagandet för varje land lättare och
            mottagandet för den asyl­sökande bättre.
          </p>
          <p xml:id="i-By6zmnhnqBjYQxzJyaMJs8">
            För Kristdemokraterna är en viktig utgångspunkt att de som behöver
            skydd och fris­tad allra mest är de som prioriteras högst. Inom
            ramen för ett mottagande på nordiska nivåer vill vi tydligt prioritera
            dem med störst skyddsbehov och att föräldrar ska kunna återförenas
            med sina barn under 18 år. För att upprätthålla en reglerad invandring
            måste också den som bedöms sakna asylskäl lämna landet. Vi behöver
            även minska antalet människor som riskerar sina liv när de flyr
            i små båtar över Medelhavet och få bort människosmugglarna.
          </p>
          <p xml:id="i-XdVobgGdHKHDKVM9yFmavJ">
            Legitimiteten i migrationspolitiken förutsätter att de asylsökande
            styrker sin identitet och att vi får till stånd effektivare avvisningar
            och utvisningar av personer som saknar rätt att vistas i Sverige,
            bl.a. genom fler återtagandeavtal med de viktigaste mottagar­länderna
            samt genom att polisen får mer resurser för att kunna verkställa
            utvisningar. En av de viktigaste åtgärderna för att förhindra
            att personer avviker är att det finns möjlig­het att vid behov
            göra en placering i förvar.
          </p>
          <p xml:id="i-V45MHQ8E4tumVSSbh6gfjg">
            Sverige ska vidare vara en aktiv aktör inom olika internationella
            samverkansorgan, från det nordiska till det globala. Vi ska bidra
            till både etablerade och nya insatser inom freds- och säkerhetsfrämjande
            samt konfliktförebyggande verksamhet inom Nato, EU, FN och OSSE.
            Vi ska vidare värna ett generöst bistånd med målet om att detta
            ska uppgå till 1 procent av BNI. Biståndet ska hävda människovärdet,
            höja de fattigaste människor­nas levnadsnivå och främja mänskliga
            rättigheter och demokrati. Sverige måste bidra aktivt till att
            dessa samarbeten fungerar så effektivt och resultatinriktat som
            möjligt och leder till verklig skillnad.
          </p>
          <p xml:id="i-8WvgaVLeQWaCh5tLU1Qd7z">
            Kristdemokraterna har i motion 2020/21:3663 tidigare redogjort
            för partiets migra­tionspolitik.
          </p>
          <head xml:id="i-DnffFZ6mX4ehCVX59Nvat6" type="h2">
            Kristdemokraternas förslag
          </head>
          <p xml:id="i-N112Kvmbvxrfte9TXYSwRK">
            Kristdemokraterna konstaterar att regeringen modifierat Migrationskommitténs
            förslag på avgörande områden. På ett flertal punkter har förslagen
            luckrats upp, vilket samman­taget leder till en ökad migration
            till Sverige.
          </p>
          <p xml:id="i-9EEKYM5Vbq855E7kx3UrFB">
            Mot bakgrund av regeringens agerande under beredningen presenterade
            Kristdemokraterna tillsammans med Moderaterna, Sverigedemokraterna
            och Liberalerna ett utskottsinitiativ för att propositionen huvudsakligen
            ska motsvara de förslag som en majoritet av riksdagens partier
            kom överens om sommaren 2020, inklusive Socialdemokraterna. De
            skarpa lagförslagen presenteras i det gemensamma utskottsinitiativet.
          </p>
          <p xml:id="i-82wSqKGCjjpoUtg1DbfmR7">
            Kristdemokraterna var i den migrationspolitiska kommittén pådrivande
            för att en humanitär ventil åter ska finnas i vår migrationslagstiftning.
            Det nuvarande regelverket gör att uppehållstillstånd av denna
            typ endast ska beviljas om det skulle strida mot ett svenskt konventionsåtagande
            att avvisa/utvisa utlänningen. Detta är inte en långsiktigt hållbar
            lösning och har mött hård och rättmätig kritik.
          </p>
          <p xml:id="i-GHAotcDdXVRTVboADeVbd5">
            Det gemensamma utskottsinitiativet föreslår en återgång till
            den mer begränsade humanitära ventilen som Migrationskommittén
            föreslog. Detta är direkt nödvändigt då Migrationsverket bedömer
            att regeringens förslag till humanitär skyddsgrund inte enbart
            kommer att användas i undantag. Regeringen konstaterar även i
            propositionen att allt fler kan komma att omfattas av denna skyddsgrund.
            Det är således inte längre frågan om en ventil, utan en ny permanent
            skyddsgrund som kommer att bevilja uppehållstillstånd till personer
            som saknar asylskäl och med gällande avslagsbeslut. Ett nej kommer
            i allt högre utsträckning inte innebära ett nej, utan ett ja.
            Detta är ett avsteg från en reglerad invandring och kommer att
            leda till ett högre söktryck till Sverige. Det är därför direkt
            nödvändigt att förslaget till en ny humanitär skyddsgrund återgår
            till att vara just en humanitär ventil.
          </p>
          <p xml:id="i-VDnDtGJfKrHZfuSMPUqpuz">
            Kristdemokraterna anser emellertid att även utskottsinitiativets
            förslag till humanitär ventil är för bred. Vi anser att lagrådets
            förslag till en humanitär skyddsgrund, utformad för att utgöra
            en miniminivå utifrån det som EU-rätten och de internationella
            konven­tionerna skapar, borde föras in i svensk lagstiftning.
            Det är en ventil för de personer vars anknytning till Sverige
            eller personliga omständigheter i övrigt nödvändiggör detta. Kristdemokraterna
            anser att denna portalbestämmelse ska kompletteras med skrivning
            som tydliggör att barn får beviljas uppehållstillstånd enligt
            denna paragraf även om omständigheterna inte har samma allvar
            och tyngd som krävs för att bevilja ett tillstånd för vuxna personer.
          </p>
          <p xml:id="i-PMyCYPpeqWFpEvAFnjk36H">
            Regeringen väljer vidare att i nuläget bortse från Migrationskommitténs
            förslag om att införa ett språk- och samhällsorientringskrav för
            permanent uppehållstillstånd. Det är anmärkningsvärt att regeringsföreträdare
            försöker framställa det som att kravet på språk och samhällskunskap
            finns med i propositionen. Lika anmärkningsvärt är det att för­slaget
            har valts bort av regeringen med tanke på hur viktigt språk och
            samhällskunskap är för en fungerande integration. Kristdemokraterna
            ser ingen anledning att vänta med att införa ett språk- och samhällsorienteringskrav
            i lagen redan nu och vill därför att ett sådant krav omedelbart
            införs.
          </p>
          <p xml:id="i-CWNAzuDGQabvDpFiSgXcmi">
            Kristdemokraterna anser vidare att Migrationskommitténs förslag
            till ventil vad gäller beviljandet av permanent uppehållstillstånd
            och anhöriginvandring bör införas. Vi anser att undantag från
            försörjnings-, språk- och samhällsorienteringskrav för att tillägnas
            ett permanent uppehållstillstånd och för att återförenas med anhöriga
            ska finnas om det finns synnerliga skäl för detta. Det kan exempelvis
            röra sig om en person vars funktions­nedsättning omöjliggör en
            egen försörjning. Vi menar vidare att kommitténs bestämmel­se
            om ett krav på varaktigt uppehållstillstånd ska gälla för att
            vara en anknytningsperson. Dessutom anser vi att Migrationskommitténs
            förslag om att ett uppehållstillstånd ska få vägras om någon av
            makarna eller samborna är under 21 år bör genomföras. Vi föreslår
            även, i likhet med förslaget i Migrationskommitténs betänkande,
            att tremånadersfristen för anhöriginvandring vad gäller kvotflyktingar
            ska börja löpa från det att anknytnings­personen beviljats uppehållstillstånd.
          </p>
          <p xml:id="i-Y2QeQtdsTKqFPUaeVLcSZr">
            Avseende försörjningskrav har dock regeringen i sin proposition
            valt att utelämna en specificering av vad som anses svara upp
            mot beskrivningen att ”ett permanent uppe­hållstillstånd ska endast
            få beviljas om utlänningen kan försörja sig”.
          </p>
          <p xml:id="i-5UHQrRk3G3PcK68kgUKRLh">
            Kristdemokraterna utgjorde tillsammans med ett antal andra partier
            en majoritet för uppfattningen att försörjningskravet bör kopplas
            till förbehållsbeloppet vid utmätning av lön enligt 7 kap. 5 §
            utsökningsbalken. I sin proposition nöjer sig regeringen med att
            instämma i kommitténs förslag om att ett försörjningskrav bör
            uppställas för att ett permanent uppehållstillstånd ska få beviljas,
            men anger inte någon nivå för detta. Kristdemokraterna delar inte
            åsikten om att låta ”regeringen eller den myndighet som regeringen
            bestämmer bör därför bemyndigas att meddela föreskrifter om försörjnings­förmågan”
            utan anser att försörjningskravet ska tydliggöras av riksdagen
            och kopplas till förbehållsbeloppet som bestäms utifrån ett s.k.
            normalbelopp, med vilket innefattas alla vanliga levnadskostnader
            utom bostadskostnad (denna kostnad beräknas särskilt och läggs
            till normalbeloppet).
          </p>
          <p xml:id="i-BF5mrm1HHxqndPmqiee4jg">
            Sverige har i dag enorma problem med identitetsmissbruk. Utredningar,
            rapporter och granskningar har vid upprepande tillfällen fastslagit
            att ansvariga myndigheter brister i deras identitetskontroller.
            Gränspolisen har konstaterat att de inte vet vilka som befinner
            sig i landet och Migrationsverket påpekar att det finns problem
            med att asyl­sökande medvetet undanhåller sin identitet och identitetshandlingar.
            Vi konstaterar att svenska myndigheter inte kan garantera identiteten
            på alla dem som får permanent uppehållstillstånd i Sverige.
          </p>
          <p xml:id="i-CjnWxCoiu9czW7Wt9aXXiH">
            För att upprätthålla legitimiteten och motverka all form av missbruk
            samt för att säkerställa vem eller vilka som får tillåtelse att
            permanent vistas i Sverige vill Krist­demokraterna att ett krav
            på identifiering ska kopplas till beviljandet av ett permanent
            uppehållstillstånd. Kristdemokraterna har även presenterat fler
            förslag som syftar till att komma till rätta med identitetsmissbruk
            i tidigare motioner.
          </p>
          <p xml:id="i-WWA4adS3XYBxvd4jtne1sz">
            Bland medlemsstaterna i EU varierar giltighetstiderna för tidsbegränsade
            tillstånd stort; mellan två och tio år för flyktingar och ett
            till fem år för personer med alternativt skyddsbehov. Det är praxis
            i en majoritet av medlemsstaterna att det finns en skillnad mellan
            flyktingar och alternativt skyddsbehövande.
          </p>
          <p xml:id="i-7CNhg2Z8ooFyDxdySBCjjf">
            Det föreslås i propositionen även införas i Sverige, men det
            är inte rimligt att tillfäl­liga uppehållstillstånd för alternativt
            skyddsbehövande enbart ska gälla 13 månader. Mot bakgrund av att
            98–99 procent av de med uppehållstillstånd på grund av skyddsskäl
            som ansökte om förlängt uppehållstillstånd fick bifall skapar
            en ordning med 13 månaders uppehållstillstånd enbart en ökad arbetsbörda
            för Migrationsverket, vilken tar resurser från exempelvis förstagångsbedömningar,
            avvisningsärenden och identitetskontroller. Det menar vi är ett
            slöseri med resurser. I Kristdemokraternas reservation i Migrations­kommitténs
            slutbetänkande förordades därför tvååriga tidsbegränsade uppehållstillstånd
            för alternativt skyddsbehövande, då vi under arbetets gång fört
            fram detta som en poten­tiell kompromiss i kommittén för att möjliggöra
            en bred överenskommelse. Då ett för­sörjningskrav, förutom för
            egna barn under 18 år, ska ställas på anknytningspersonen som
            är alternativt skyddsbehövande är det också rimligt att tillståndens
            längd skapar vissa förutsättningar för detta.
          </p>
          <p xml:id="i-QpjCAacbwwRysN225VcH7U">
            Kristdemokraterna vill att Sveriges lagstiftning ska anpassas
            till EU:s miniminivå när det kommer till områden som berörs av
            skyddsgrundsdirektivet. Av den anledning­en anser Kristdemokraterna
            att alternativt skyddsbehövande inte ska omfattas av det s.k.
            tremånadersundantaget från försörjningskravet som flyktingar omfattas
            av. Alternativt skyddsbehövande ska således omfattas av ett försörjningskrav
            för anhöriginvandring från dag ett.
          </p>
          <p xml:id="i-LxkAiBDcn1hZxtU3mHamNH">
            Kristdemokraterna värnar samtidigt de med störst skyddsskäl och
            vill att barn alltid ska kunna återförenas med sina föräldrar.
            Det är därför viktigt att slå vakt om dessa värden. Vi vill därför
            att försörjningskravet inte ska gälla för en anknytningsperson
            som vill återförenas med barn under 18 år, denna anhöriginvandring
            måste dock vägas in i utformandet av lagförslag för att få till
            ett mottagande som motsvarar en nordisk nivå.
          </p>
          <p xml:id="i-8wEjtauhSiNwWP2KfXjeJE">
            För att undvika att barn, oftast pojkar, skickas på livsfarliga
            vägar till Sverige i hopp om att få uppehållstillstånd för att
            återförenas med sina familjer på svensk mark menar Kristdemokraterna
            att barn som utgör anknytningsperson ska ha ett försörjningskrav
            på sig. Vill vi prioritera barnen måste vi åtgärda drivkraften
            bakom dessa resor.
          </p>
          <p xml:id="i-G1YkG4GG28yoDvVMjC64md">
            Kristdemokraterna avvisar regeringens förslag om att utvidga
            anknytningsbegreppet med hänvisning till vissa grupper, exempelvis
            samkönade par som inte haft möjlighet att vara sammanboende i
            sina ursprungsländer på grund av landets lagstiftning. Denna verklighet
            har dock Sverige tagit hänsyn till i gällande lagstiftning. Vi
            delar därför både Migrationskommitténs och regeringens egen bedömning
            att det redan finns en tillräcklig ventil för dessa personer att
            beviljas uppehållstillstånd på grund av anknytning med stöd av
            5 kap. 3 a § första stycket 1 UtlL.
          </p>
          <head xml:id="i-8YCh5XJWoFXFNYQkxqdWqX" type="h2">
            Övriga förslag
          </head>
          <p xml:id="i-XgzpHJPdANdSKEQEzaRuG9">
            Redan i förhandlingarna om direktiven för Migrationskommittén
            stod det klart att reger­ingen inte skulle kunna presentera en
            proposition som ser över migrationspolitiken i grunden. Kristdemokraterna
            drev aktivt att fler områden skulle omfattas av Migrations­kommittén.
            Detta fick vi inte gehör för. Vår bestämda uppfattning är alltjämt
            att Sveriges migrationspolitik behöver ses över i grunden för
            att få till nödvändig förändring. Vi har därför ett flertal förslag
            som vi menar skulle bidra till en långsiktigt hållbar migrations­politik.
          </p>
          <p xml:id="i-HUxdhneWgfQSfkxD4GxqJN">
            Inrättande av asylansökningsområden nära våra stora gränsövergångar
            för en första registrering och bedömning av asylansökan. Ett samlat
            mottagande och beslutsprocess som ökar möjligheten att förhindra
            människor att avvika och hamna i en utsatt position.
          </p>
          <p xml:id="i-4TiTb7v5DSysLEkL28d7sr">
            Oriktiga uppgifter ska inverka menligt på möjligheten att få
            uppehållstillstånd samt möjliggöra att uppehållstillståndet får
            återtas. Exempelvis ska familjemedlemmar upp­ges direkt vid ansökan
            om asyl, vilket även underlättar styrkande av sin identitet.
          </p>
          <p xml:id="i-FR4tyxXsG161kukFHparL4">
            Befogenheterna för Migrationsverket och Polismyndigheten avseende
            inre utlän­ningskontroll måste utökas. Det handlar om att få gå
            igenom telefoner, datorer, andra handlingar än id-handlingar m.m.
          </p>
          <p xml:id="i-MTeityphXrfZgyCQCJMWYH">
            Elektronisk övervakning (fotboja) är ett nödvändigt alternativ
            till förvarstagande. Bristen på förvarsplatser är akut och kommer
            att ta många år att bygga bort. Ett alter­nativ är då att förse
            personer med fotboja, vilket är mindre ingripande än förvar men
            begränsar var den enskilde får vistas i väntan på utvisning. Den
            som ska avvisas/utvisas kan då förbereda sin hemresa. Ett avvikande
            upptäcks omedelbart, antingen om fotbojan avlägsnas eller när
            personen avviker från sitt tillåtna geografiska område.
          </p>
          <p xml:id="i-6H9H7tLdstdrvuCrcGvhUd">
            Det ska vara möjligt att besluta om boendeskyldighet för personer
            med ett lagakraft­vunnet avvisnings- eller utvisningsbeslut där
            tiden för frivillig avresa löpt ut men där verkställighet bedöms
            ske inom en snar framtid. Detta är, i likhet med elektronisk över­vakning,
            ett alternativ till förvarsplatser.
          </p>
          <p xml:id="i-GTFrxEj3uvS4SPamjohrk5">
            Verkställighetsarbetet förutsätter att det måste finnas tillräckligt
            med förvarsplatser. Så har det inte varit och kommer inte att
            bli annat än att antalet förvarsplatser byggs ut. Vi har drivit
            på för att kommittén ska tydliggöra att Sverige behöver fördubbla
            sin nu­varande förvarskapacitet.
          </p>
          <p xml:id="i-64NiCH4z7G9WS6vFftGpGm">
            Kristdemokraterna anser att utvisning bör komma ifråga oftare
            för personer som söker asyl i Sverige och begår sexualbrott. Dessa
            bör få avslag på asylansökan och snabb avvisning ur landet. För
            personer med uppehållstillstånd bör utvisning också bli en betydligt
            vanligare rättsverkan vid grova brott (påföljd om någon döms till
            minst sex månaders fängelse) och vid upprepad brottslighet. Regeln
            kring vad som utgör synner­liga skäl för att inte utvisas måste
            i detta sammanhang ses över. När verkställighets­hinder finns
            ska utvisning genomföras när dessa inte längre finns. Vi menar
            också att fler kriminella som är dömda för brott och har fått
            utvisningsbeslut ska avtjäna straffet i sina hemländer.
          </p>
          <p xml:id="i-Bw5mUeovtLhCXVvpVafsKp">
            Svenskt medborgarskap ska kunna återkallas i det fall det kan
            styrkas att personen de facto erhållit medborgarskap på svikliga
            grunder, exempelvis vid falsk identitet eller genom falska dokument.
            Medborgarskapet ska även kunna återkallas för de med dubbelt medborgarskap
            som aktivt medverkat eller varit delaktiga i terroristbrott eller
            krigs­förbrytelser. Medborgarskapet ska också kunna återkallas
            om man har tillskansat sig detsamma genom mutor eller bestickning.
            Kristdemokraterna har arbetat för en översyn av reglerna kring
            medborgarskap och välkomnar därför den pågående utredningen om
            skärpta krav.
          </p>
          <p xml:id="i-HPaLdNj7Zvnr1jJZTBWoeY">
            Asylprocessen ska ha en tydlig början och ett tydligt slut. Personer
            ska därför inte ha möjlighet att göra nya ansökningar på andra
            grunder efter att ha fått avslag på en ansökan om uppehållstillstånd.
            Möjlighet till spårbyte skapar otydlighet kring asylprocessen
            och Migrationsverket menar att regelverket med spårbyte utnyttjas.
            Spårbytesmöjligheten ska därför upphöra.
          </p>
          <p xml:id="i-NXnDxJuvrDRMHnaG5KccBa">
            Sverige ska tillsammans med EU verka för att fler återtagandeavtal
            sluts med transit- och ursprungsländer. Återvändandet måste underlättas
            och ett förbättrat samarbete mellan Sverige och ursprungsländerna
            kan absolut bidra till detta. I den diplomatiska process som behöver
            äga rum med transit- och ursprungsländer bör stora delar av den
            europeiska utrikes- och biståndspolitiken kunna användas som verktyg.
            Länder som inte samarbetar kring dessa avtal ska kunna få reducerat
            eller indraget utvecklingsbistånd.
          </p>
          <p xml:id="i-MS43K1n1SxeGMfcu4jHrJB">
            Kristdemokraterna driver också att den lista på säkra länder
            som regeringen föreslog även ska omfatta länder såsom Ukraina
            och Georgien. Regeringens alltför långtgående kravbilder för säkra
            länder omintetgör själva poängen med en lista på säkra länder.
            Till listan med säkra länder vill vi även införa ett snabbspår
            med ett mål på avvisning 48 timmar efter inresa i landet. Samt
            ett återreseförbud för dem som blir avvisade i ett snabbförfarande.
          </p>
          <p xml:id="i-BfcdyGmGZmBSUntgpuMrU3">
            För att skapa en rättssäker migrationsprocess måste varje steg
            i processen vara rättssäker. Processen involverar hantering hos
            Migrationsverket, utlandsmyndigheter, domstolar, polis och i samverkan
            med kommuner och landsting. Kristdemokraternas krav om att Sverige
            ska ha en stram migrationspolitik under en rad år framöver vilar
            på att vi bibehåller en hög rättssäkerhet. Den nuvarande ordningen
            där myndigheterna själva ser över sina rutiner och följer upp
            sitt arbete är inte tillräckligt. Vi vill därför inrätta en oberoende
            part som granskar rättssäkerheten; en inspektion för migrations­frågor.
          </p>
          <p xml:id="i-MZ3QkBT9fhdhGgbaod2DfS">
            Kristdemokraterna ser även ett behov av att se över den s.k.
            tvåårsregeln. Tvåårs­regeln var viktig för att förhindra skenäktenskap,
            men har samtidigt inneburit att kvinnor som misshandlats av sin
            partner försatts i en tvångssituation. De har helt enkelt haft
            att välja mellan att fortsätta utstå psykisk eller fysisk misshandel
            eller att bli utvisade från Sverige. Den lagändring som gjordes
            i syfte att motverka detta utfall har dock inte inne­burit att
            situationen förbättrats i avsedd omfattning. Ytterligare steg
            behöver vidtas för att kvinnorna som blir misshandlade inom tvåårsperioden
            inte ska försättas i en tvångssitua­tion.
          </p>
          <p xml:id="i-9kTaUrHxMkbBGjZhgeDF6h">
            Rättsmedicinalverkets metod för åldersbedömningar har mött stark
            kritik. Trots utfästelser om en oberoende utredning från regeringen
            hände ingenting. I arbetet med rättssäkerhet krävde vi därför
            att kommittén skulle ta ställning för att en utredning måste göras.
            I juni månad tillsattes dock en sådan kommitté varför frågan inte
            drevs vidare.
          </p>
          <p xml:id="i-PrfjbkG7udtWr6sumnZApd">
            En utredning tillsätts för att utvärdera Migrationsverkets arbete
            med asylärenden där religiös uppfattning, t.ex. konversion, åberopas
            eller där hbt+ personer söker asyl. Utifrån denna utvärdering
            ska åtgärder föreslås som stärker den rättsliga kvaliteten och
            likformigheten i tillämpningen.
          </p>
          <p xml:id="i-Sdmmou3jBLVggYds6hMRhr">
            Det svenska välfärdssystemet är generöst och utgör en s.k. pullfaktor
            för människor i andra länder och bidrar till ett ökat söktryck
            från flyktingar och migranter. Kristdemokraterna har föreslagit
            skärpningar av kvalificeringsreglerna för bosättnings­baserade
            förmåner såsom sjuk- och aktivitetsersättningen och garantipension.
            Förändringar i omvärlden och olika utmaningar gör att kvalificeringsreglerna
            i socialförsäkrings- och trygghetssystemen behöver ses över för
            att justeras ytterligare. I det sammanhanget bör särskilt villkoren
            för de bosättningsbaserade förmånerna ses över. I det särskilda
            yttrandet från Kristdemokraterna i Migrationskommitténs slut­betänkande
            föreslogs en utredning för att se över detta.
          </p>
          <p xml:id="i-ANcWbvEjZpfPuiMtCmSKTi">
            Inte sällan möts svenska medborgare som bor utomlands av hinder
            när de vill återvända till Sverige med sin familj, i form av en
            utlänning som de sammanlevt med utomlands i ett väl etablerat
            förehållande. En utredning bör se över möjligheten för en utlänning
            som sammanlevt med en svensk medborgare som varit svensk medborgare
            under tiden sammanboendet varat att söka uppehållstillstånd i
            Sverige.
          </p>
        </div>
        <div type="motSignatures">
          <list>
            <item xml:id="i-8BqrdXPvE1HqWcnabBx2mn">
              Hans Eklind (KD)
            </item>
            <item xml:id="i-KuDxzzU9wNQfTJifyZ2DXY">
              Sofia Damm (KD)
            </item>
            <item xml:id="i-GZQe1RKvAr79pPys8ZUych">
              Jakob Forssmed (KD)
            </item>
            <item xml:id="i-N7don3rXQ5Jn96ZPfXzk1E">
              Hampus Hagman (KD)
            </item>
            <item xml:id="i-FAQUKjdFio4FRMqMVnH37K">
              Robert Halef (KD)
            </item>
            <item xml:id="i-QuYH4U9xmeUwCxU9J7Aqtc">
              Michael Anefur (KD)
            </item>
          </list>
        </div>
      </div>
    </body>
  </text>
</TEI>
