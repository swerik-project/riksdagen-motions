<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-03425">
  <teiHeader>
    <fileDesc>
      <titleStmt>
        <title>Bättre infrastruktur i Skåne</title>
        <author corresp="i-WwZzVPGhpXnyH5jyp86JB7">av Boriana Åberg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3425 av Boriana Åberg m.fl. (M)</title>
          <idno type="rdwebb">H9023425</idno>
          <rs type="number">3425</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9023425/text</ref>
          <ref type="dokument_url_html">http://data.riksdagen.se/dokument/H9023425</ref>
          <ref type="dokumentstatus_url_xml">http://data.riksdagen.se/dokumentstatus/H9023425</ref>
          <ref type="docx">http://data.riksdagen.se/fil/2D7D7626-AB4B-4C49-A4B3-FFA821CD631F</ref>
          <ref type="pdf">http://data.riksdagen.se/fil/5D927E77-DB30-4CE0-8BCD-9C3AA3E725FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DmqTiJ9ghhu2UBEF6Rsgzs" type="signed"/>
        <correspContext corresp="i-DmqTiJ9ghhu2UBEF6Rsgzs">
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-TiUdWNMUqRSgJBQ2P3cGGH" type="submitted">
          <date when="2021-10-04"/>
          <time when="18:24:11"/>
        </correspAction>
        <correspAction xml:id="i-JFaS25nFKiMQwirBsDXo9a" type="reviewed">
          <date when="2021-10-04"/>
          <time when="20:07:09"/>
        </correspAction>
        <correspAction xml:id="i-2Q9SUBeY8M74Ep6WCfKQVH" type="referred">
          <date when="2021-10-14"/>
        </correspAction>
        <correspAction xml:id="i-VrVhYaWwT24aUjAaBMtP4h" type="assigned">
          <date when="2022-10-20"/>
          <time when="15:59:43"/>
        </correspAction>
        <correspContext corresp="i-VrVhYaWwT24aUjAaBMtP4h">
          <ref type="assignedTo">Trafikutskottet</ref>
        </correspContext>
        <correspAction xml:id="i-F3rteDe4xwgwWJ4MiqRMgb" type="behandlas_i"/>
        <correspContext corresp="i-F3rteDe4xwgwWJ4MiqRMgb">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TT5ExPtQxyRVMAsCtqYiF9" type="behandlas_i"/>
        <correspContext corresp="i-TT5ExPtQxyRVMAsCtqYiF9">
          <ref type="uppgift">2021/22:TU12</ref>
          <ref type="ref_dok_id">H901TU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU12</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GJVFam4Mcz2Z9S167mfSts" type="behandlas_i"/>
        <correspContext corresp="i-GJVFam4Mcz2Z9S167mfSts">
          <ref type="uppgift">2021/22:TU8</ref>
          <ref type="ref_dok_id">H901TU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU8</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HhWjd7j8mL9mEH1hVm8h7D" type="behandlas_i"/>
        <correspContext corresp="i-HhWjd7j8mL9mEH1hVm8h7D">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3425 av Boriana Åberg m.fl. (M)
          Bättre infrastruktur i Skåne
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BgyYUQ9ZHAP1V4ubDd2Y3h">
            Förslag till riksdagsbeslut
          </head>
          <list style="ol">
            <item xml:id="i-NxcV6AQDEdYVfUUqKS358D">
              Riksdagen ställer sig bakom det som anförs i motionen om behovet
              av att prioritera och tidigarelägga infrastruktursatsningar i
              Skåne och tillkännager detta för regeringen.
            </item>
            <item xml:id="i-H8HfhqXriCwC2pN2bpyhr9">
              Riksdagen ställer sig bakom det som anförs i motionen om att
              intäkterna från Öresundsbron ska finansiera framtida infrastrukturinvesteringar
              i Skåne och tillkännager detta för regeringen.
            </item>
            <item xml:id="i-2Cf5FDh3WfQ46RfRK4xRVh">
              Riksdagen ställer sig bakom det som anförs i motionen om vikten
              av en fast förbindelse och att resultatet av utredningen kring
              HH-förbindelse ska tas med i det fortsatta arbetet med en ny fast
              förbindelse mellan Sverige och Danmark och tillkännager detta
              för regeringen.
            </item>
            <item xml:id="i-Jfr5oNAinLMqrDHpVxZ6CC">
              Riksdagen ställer sig bakom det som anförs i motionen om att
              verka för en fortsatt utbyggnad av Södra stambanan, Västkustbanan
              och Skånebanan och tillkännager detta för regeringen.
            </item>
            <item xml:id="i-XjkeivDw8CCwqHeistoJTz">
              Riksdagen ställer sig bakom det som anförs i motionen om utbyggnad
              av E6 och E22 till sexfiliga motorvägar och tillkännager detta
              för regeringen.
            </item>
            <item xml:id="i-ARLArsDmhKjvMJGsArctqY">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
            <item xml:id="i-T3h9gg2G5SwGVEzpuGRXr3">
              Riksdagen ställer sig bakom det som anförs i motionen om vikten
              av alternativa järnvägsförbindelser till kontinenten via Trelleborgs
              hamn och tillkännager detta för regeringen.
            </item>
            <item xml:id="i-RKAGCJ4WJjuVaK2e8Q16FH">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
            <item xml:id="i-DyiNfkjNkCzPz944niD2Cp">
              Riksdagen ställer sig bakom det som anförs i motionen om att
              Bromma flygplats ska finnas kvar fram till Arlanda byggts ut och
              tillkännager detta för regeringen.
            </item>
            <item xml:id="i-UCZmM2mZzYexMQEWvBX25s">
              Riksdagen ställer sig bakom det som anförs i motionen om att
              inrätta en infrastrukturkommission tillsammans med Danmark för
              att säkerställa en samlad gränsöverskridande planering av infrastrukturen
              i Öresundsregionen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-X9HZxX5eiB8m6zcjWnQMo8" type="h1">
            Motivering
          </head>
          <p xml:id="i-QtbPFVAnSjGMeAAH1VBaZW">
            Skåne behöver startas om efter coronakrisen. Ett tidigareläggande
            av angelägna infrastrukturprojekt skulle skapa välbehövliga arbetstillfällen
            samt bidra till att minska arbetslösheten som annars riskerar
            att bita sig fast.
          </p>
          <p xml:id="i-RqwbUNyBoargfRpiD61NP8">
            Förespråkarna för nolltillväxt uttrycker tillfredsställelse över
            att coronakrisen har orsakat en drastisk minskning av transporterna,
            och hävdar att det är ett tillstånd som måste upprätthållas. Inget
            kan vara mer fel. Behovet av omfattande satsningar på infrastrukturen
            i vårt land har aldrig tidigare varit så uppenbart som det är
            i dag. Men regeringen har valt att föra en politik som går ut
            på att lägga ned och avveckla i stället för att utveckla och skapa
            förutsättningar för en dynamisk ekonomi med fler jobb. Förutom
            avsaknad av beslut avseende väsentliga infrastrukturprojekt tas
            direkt kontraproduktiva och skadliga beslut. Flygplatser ska läggas
            ned, väl fungerande och klimatvänlig energiproduktion avvecklas
            och produktion av helt nödvändigt insatsmaterial till infrastrukturen
            förbjuds. Som en konsekvens råder såväl elkris som cementkris
            i Sverige, skapade genom aktiva och fullt medvetna politiska beslut.
          </p>
          <p xml:id="i-FJxbXMHXZC46wav5GB95S6">
            Särskilt drabbat är i flera avseenden Skåne. En satsning på Skånes
            infrastruktur är en satsning på hela landet. Sverige, och övriga
            världen, håller nu på att hämta sig från coronakrisen. Denna infrastrukturmotion
            präglas av den optimistiska synen att transporterna, i den mån
            de inte redan gjort det, inom kort kommer att återgå till en nivå
            som rådde innan corona, och därefter fortsätta att öka. De befintliga
            kapacitetsbristerna i vår infrastruktur kommer då ånyo att bli
            tydliga. För att Sverige ska utvecklas, och för att vi ska kunna
            ha en fungerande välfärd, måste det finnas livskraftiga företag.
            Och livskraftiga företag är beroende av välfungerande transporter,
            såväl inom landet som till utlandet, med alla trafikslag – vägtrafik,
            sjöfart, järnväg och flyg.
          </p>
          <p xml:id="i-CPwgb6DMxqxnirjd5P74No">
            Med sitt strategiska läge hanterar Skåne en stor del av svenska
            företags transporter genom flera viktiga godsstråk. Effektiva,
            pålitliga och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är normalt sett mycket omfattande och väntas öka kraftigt. Genom
            Skåne passerade förra året mer än en miljon lastbilar. Vägnätet
            är mycket hårt belastat, och bristen på järnvägskapacitet och
            fullgoda anknytningar i hamnarna omöjliggör väx­lingen av gods
            från väg till järnväg och sjöväg. Trafikverket har pekat ut sträckorna
            Malmö–Hässleholm, Malmö–Ystad, Kristianstad–Hässleholm och Helsingborg–Ängelholm
            bland dem med störst kapacitetsbrist i landet. Den ansträngda
            kapacitets­situationen på väg och järnväg i Skåne understryks
            av det eftersatta underhållet. Detta utgör ett hot mot tillväxt,
            framkomlighet och utveckling av hållbara transportlösningar inte
            bara i Skåne utan i hela Sverige.
          </p>
          <p xml:id="i-TNEyY21caGVtubXPguEwDH">
            Det övergripande målet med statens satsningar på väg och järnväg
            är att ”säkerställa en samhällsekonomiskt effektiv och långsiktigt
            hållbar transportförsörjning för med­borgarna och näringslivet
            i hela landet”. Enligt rapporten ”Hela kungariket och halva pengarna”,
            framtagen av Sydsvenska Handelskammaren, har Skåne förbisetts
            vid fördelningen av nyinvesteringar i infrastruktur i de nationella
            planerna 2010–2029. Det är något som hindrar Skånes utveckling
            och leder till flaskhalsar som drabbar hela landet. Regioner som
            får stora satsningar förväntas få ökad tillgänglighet och tillväxt.
            Ökad tillväxt skapar bättre förutsättningar i Trafikverkets lönsamhetskalkyler
            och leder till nya infrastrukturinvesteringar. I regioner med
            begränsade satsningar saknas denna dynamik och effekterna blir
            de motsatta.
          </p>
          <p xml:id="i-VzxFt1Xiqu9X42JmU993Sd">
            Skåne är en flerkärnig miljonstad där en ökad integration av
            arbetsmarknaderna ställer krav på investeringar i infrastruktur
            och bättre kollektivtrafik. Regionen står inför många utmaningar
            och möjligheter. Trots ett expansivt näringsliv, en stark befolknings­tillväxt
            och satsningar på världsledande forskning har Skåne paradoxalt
            nog den lägsta sysselsättningsgraden i hela Sverige, och en tudelad
            arbetsmarknad. Samtidigt som många är arbetslösa är det kompetensbrist
            på företagen. Detta bland annat beroende på det stora nationella
            ansvar Skåne tagit för flyktingmottagningen, vilket inneburit
            en stor invandring av människor med låg utbildningsnivå och därmed
            mycket begränsade möjligheter att komma i arbete. Dessa problem
            har inte minskat, utan snarare ökat, under coronakrisen det gångna
            året.
          </p>
          <p xml:id="i-4QXEmJdCVxuWFfsUJ8TEHf">
            Det viktigaste sättet att möta dessa utmaningar är att få fler
            i arbete, vilket skulle underlättas genom förbättrade pendlingsmöjligheter.
            För att tillvarata Skånes tillväxt­potential krävs långsiktiga
            investeringar i infrastruktur. Vägar, järnvägar, hamnar och flygplatser
            hänger ihop i ett sammanflätat trafiksystem där brister i någon
            del snabbt kan medföra problem även på annat håll. Det är därför
            angeläget att ligga långt fram i planeringen och fortsätta utbyggnaden
            av den skånska infrastrukturen för att trafik­­systemen även framgent
            ska klara av att möta ett ökat resande och hårdare krav på punktlighet
            och funktionalitet. Nedan listas några av de projekt som är mest
            angelägna för att skapa en välfungerande infrastruktur i Skåne.
            Alla dessa förslag syftar till att ge maximal utdelning per investerad
            krona i form av förbättrade trafikflöden på vägar, järnvägar,
            sjövägar och flyg i hela Sverige, och därmed skapa förutsättningar
            för ökad tillväxt och fler jobb.
          </p>
          <head xml:id="i-Q39NvdbxiHKTap8ngsNFCY" type="h2">
            Öresundsbrons överskott
          </head>
          <p xml:id="i-5fpj6SYGqS6b8r4h8z5U7v">
            Om några år är Öresundsbron betald, och frågan vad som ska hända
            med det överskott den genererar behöver ett svar. I Sverige går
            intäkterna av Öresundsbron direkt till statskassan, medan de i
            Danmark är öronmärkta för infrastruktursatsningar. På samma sätt
            som trängselavgifterna i Stockholm och Göteborg används för att
            förbättra infrastrukturen i dessa städer är det en självklarhet
            att avgifterna från Öresundsbron ska komma skåningarna till gagn,
            och användas för behövliga infrastruktursatsningar i Skåne.
          </p>
          <head xml:id="i-WK5hK9SFPMRzQCDfeHimXP" type="h2">
            Trafiken över Öresund
          </head>
          <p xml:id="i-G5RLAEz1bNDYPCwz5G5Arj">
            Öresundsregionen är Skandinaviens viktigaste tillväxtregion,
            vilket gör att en fungerande infrastruktur spelar en avgörande
            roll. Trafiken över Öresund är av internationell, nationell och
            regional betydelse. Sedan Öresundsbron öppnades 2000 har samarbetet
            mellan Storköpenhamn och Skåne ökat markant, och persontrafiken
            har nästan fördubblats. Dagens situation med enbart en fast förbindelse
            över Öresund är mycket sårbar. Ett längre avbrott för trafiken
            över Öresund skulle få stora konsekvenser, inte minst för godstrafiken.
            Det är av stor vikt med en ny fast förbindelse mellan Sverige
            och Danmark.
          </p>
          <p xml:id="i-HLnu7FXjZ2CjhB3impqhur">
            Under tre år utredde svenska Trafikverket, danska Vejdirektoratet
            och Transport‑, Bygge- og Boligstyrelsen tillsammans möjligheterna
            till en fast väg- och tågtunnel mellan Helsingborg och Helsingör.
            Utredningen publicerades i januari 2021. Resultatet av denna utredning
            ska tas med i det fortsatta arbetet med en ny fast förbindelse.
          </p>
          <p xml:id="i-2kxBtBJuiPtAe28gc6taxP">
            Trafikverket ska mot denna bakgrund ges i uppdrag att gå vidare
            med planeringen av en ny fast förbindelse mellan Sverige och Danmark.
          </p>
          <head xml:id="i-A5UW5hVaRt9cN7JeKWfEyj" type="h2">
            Järnvägstrafik
          </head>
          <p xml:id="i-CrJyWLeeMriL26iqRPPE7e">
            Stora delar av den statliga järnvägsinfrastrukturen i Skåne är
            eftersatta. Enligt en rapport från 2019 framtagen av konsultföretaget
            WSP var 110 000 förseningsminuter kopplade till fel i infrastrukturen
            som Region Skåne inte har någon kontroll över. Under samma tid
            minskade förseningarna i Stockholm och Göteborg. I Skåne sker
            30 procent av alla kollektivtrafikresor med tåg på statliga järnvägsspår.
            De ideliga förseningarna leder till att tågresandet minskar, tvärtemot
            den uttalade ambitionen att det ska öka.
          </p>
          <head xml:id="i-W7jUGPQSEyDZE43H48Av1V" type="h2">
            Södra stambanan
          </head>
          <p xml:id="i-NL2tXpHZBVGptHTJCwxFUH">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikerades 2019 av 460 tåg per dygn.
            En 40-procentig ökning förutspås de kommande 15 åren. Idag är
            inställda och försenade tåg ett stort problem som påverkar resenärer,
            företag, ekonomi, ja, hela vårt samhälle. Samtidigt skjuts ständigt
            viktiga järnvägsinvesteringar upp. Förvisso innehöll regeringens
            infrastrukturplan 2020–2029 fyrspårig järnväg mellan Lund och
            Hässleholm, men med tanke på summan som har avsatts för spåren
            under planperioden betyder det att byggstart kan ske runt 2028,
            och att det inte kommer att finnas en färdig bana förrän tidigast
            2035. Detta innebär fortsatt stora problem med svåra flaskhalsar
            i Skånes trafiksystem under minst 14 år till. Färdigställandet
            av ny stambana mellan Lund C och Hässleholm måste tidigareläggas.
            Däremot motsätter vi oss hela projektet med höghastighetståg över
            orörd åkermark och miljö- och kulturbygder. Vi vill att en utbyggnad
            i möjligaste mån ska ske i anslutning till befintlig järnväg så
            att fler skånska orter kan bindas samman i ett fungerande järnvägsnät.
          </p>
          <head xml:id="i-8DmLZHhieyHB6zjznu69Vq" type="h2">
            Västkustbanan
          </head>
          <p xml:id="i-MdhAPwjg8o2sZnm1hJkY9S">
            En annan nationellt mycket viktig järnvägsförbindelse är Västkustbanan,
            som även utgör en betydelsefull länk i den internationella trafiken
            mellan Skåne och Norge. För att öka Västkustbanans kapacitet och
            minska restiden behöver hela sträckan byggas om till dubbelspår,
            något som riksdagen fattade beslut om redan 1992/1993. Idag, 29
            år senare, består Västkustbanan till nära nio tiondedelar av dubbelspår,
            vilket betyder att de återstående kilometrarna enkelspår sätter
            stopp för effektivt utnyttjande av redan gjorda kostsamma investeringar.
            Det är välkommet att dubbelspåret på sträckan Ängelholm–Maria
            (inklusive Romares väg) pågår och planeras bli klart 2023. Den
            nationella infrastrukturplanen omfattar även dubbelspår på sträckan
            Maria–Helsing­borgs central, men den är planerad att förverkligas
            först 2024–2029, vilket betyder att de verkliga nyttorna av dubbelspårig
            västkustbana fortsätter skjutas på framtiden. För att Västkustbanan
            ska kunna användas ändamålsenligt med fler avgångar och ökad punktlighet
            måste de sista sträckorna som saknar dubbelspår färdigställas
            skyndsamt.
          </p>
          <head xml:id="i-7DWVHSBsuA9i6NAP6gMJzH" type="h2">
            Skånebanan
          </head>
          <p xml:id="i-Uko8WmQ4i4i1CP2hfXMx4X">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår där trafiken utgörs av godståg, Öresundståg
            och pågatåg. Det innebär stora begränsningar i möjligheten att
            bygga ut kollektivtrafiken och transporterna österut, och därmed
            hindras sammankopplingen av de två arbetsmark­nadsregionerna i
            Skåne. Därför bör den sträckan byggas ut med dubbelspår snarast
            möjligt.
          </p>
          <head xml:id="i-yVfc7aVJB7KAmXZWVRNej" type="h2">
            Vägtrafik
          </head>
          <p xml:id="i-Kev58GT6La7y1tyP3JPrPK">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycks­drabbad och behöver
            byggas ut till två-plus-två-väg, inte minst av trafiksäkerhetsskäl.
          </p>
          <p xml:id="i-FTw6Meym13EBfugHrAgXWD">
            E65 är i princip likadan idag som för 25 år sedan, trots att
            trafikflödena har ökat med mellan 80 och 100 procent och den har
            därigenom blivit en flaskhals. Genom att höja standarden på E65
            kan man främja en positiv utveckling för näringslivet, turismen
            och sysselsättningen i sydöstra Skåne, men även på nationell nivå
            eftersom E65 är tillfartsväg till Ystads hamn.
          </p>
          <p xml:id="i-KZbhazkbvRwE2REsRZS5z4">
            Trafikmängden på vägarna E6 och E22 in mot de stora städerna
            Malmö, Lund och Helsingborg har de senaste åren ökat kraftigt
            och är alldeles för stor för vägarnas nuvarande standard. För
            att säkerställa att såväl arbetspendlingen in till dessa tillväxt­motorer
            som de mer långväga transittransporterna fungerar på ett tillfredsställande
            sätt behöver dessa sträckor byggas ut till tre körfält i båda
            riktningarna.
          </p>
          <p xml:id="i-WVf6mkyaTiRwQUK5EePXA7">
            Året innan pandemin skedde i snitt en trafikolycka om dagen på
            E6 mellan Vellinge och Helsingborg. Alla dessa olyckor orsakar
            såväl mänskligt lidande för de drabbade som enorma kostnader för
            samhället. Nödlösningen med att förbjuda lastbilsomkörning har
            inte förbättrat situationen nämnvärt, eftersom förbudet inte efterlevs
            och det saknas polisiära resurser för att utöva kontroll. Trafikverkets
            besked att E6 vid Lomma byggs ut till sex filer 2024 är välkommet,
            men inte tillräckligt.
          </p>
          <p xml:id="i-CvGtUHtBkC2rQiUc9ALCmU">
            Trafikverket utredde ett tredje körfält på E6/E22 mellan trafikplats
            Vellinge och Petersborg, en hårt belastad sträcka som påverkar
            framkomligheten för kollektiv- och biltrafik samt tunga transporter.
            Ett tredje körfält skulle höja kapaciteten och ge en ökad trafiksäkerhet,
            färre störningar och bättre restider. Därför är Trafikverkets
            besked med ett förslag som innebär ett tredje körfält endast på
            sträckan Västra Klagstorp–Petersborg en mycket stor besvikelse.
          </p>
          <p xml:id="i-7jGXXJTk7XERo9gzcBfYhh">
            En utbyggnad av E6 mellan Helsingborg och Vellinge till trefilig
            motorväg i båda riktningarna behövs snarast. Den kommer att göra
            vägen mindre sårbar för olyckor samt förbättra tillgängligheten
            och ge bättre förutsättningar för arbetspendling. Detta är därför
            en av de allra mest prioriterade infrastruktursatsningarna i Skåne.
            Likaså är det angeläget med breddning av på- och avfarterna. Väg
            108 är ett av de viktigaste trans­portstråken till Sveriges näst
            största hamn, Trelleborg, och bör därför byggas ut till två körfält
            i båda riktningarna hela sträckan Lund–Trelleborg.
          </p>
          <p xml:id="i-85X8Zu1WKogt5ZvaGckZC7">
            Även vägarna 9 (Trelleborg–Hammenhög–Brösarp), 11 (Sjöbo–Tomelilla–Simris­hamn),
            13 (Ystad–Sjöbo–Höör), 23 (Malmö–Hässleholm–Osby), 24 (Örkelljunga–Hässleholm),
            111 (Helsingborg–Mölle) m.fl. behöver uppgraderas för att hantera
            de ökade trafikvolymerna, och anpassas till kraven på ökad trafiksäkerhet
            och framkom­lighet.
          </p>
          <head xml:id="i-W69X4aKBQmUWkrgWZZGYsn" type="h2">
            Hamnar
          </head>
          <p xml:id="i-WLTdwYyFTSrBn1g6tatBXX">
            Hamnarna i Trelleborg, Helsingborg, Ystad, Malmö och Åhus är
            viktiga delar av det svenska transportsystemet, och därmed av
            nationellt intresse. De är också en i många avseenden outnyttjad
            resurs. Transporterna mellan Sverige och Central- och Östeuropa
            ökar och väntas öka ännu kraftigare de närmaste åren. Det är viktigt
            att dessa transporter kan tas om hand på ett effektivt och miljövänligt
            sätt. För att främja överflyttningen av godstransporter från väg
            till sjöfart behövs ett fullgott infrastrukturnät i anslutning
            till ovan nämnda hamnar.
          </p>
          <head xml:id="i-Se57BCzLZobjX56YGPqm4j" type="h3">
            Åhus hamn
          </head>
          <p xml:id="i-AwuLnq8zLrJjKW89knkSi">
            Åhus hamn är sydöstra Sveriges största containerhamn, och en
            av södra Sveriges mest betydande bulkhamnar. Inom hamnområdet
            verkar bland andra The Absolut Company och Knauf Danogips. Med
            större satsningar på hållbara sjötransporter skulle mer gods kunna
            flyttas över från väg till sjöfart, och därmed avlasta hårt trafikerade
            sträckor mot exempelvis Göteborg.
          </p>
          <head xml:id="i-VLvzJyuPvL8AWQPUY2rn11" type="h3">
            Helsingborgs hamn
          </head>
          <p xml:id="i-gT1vyx2k5zF656mmSVXhh">
            Helsingborgs hamn är landets näst största containerhamn och utgör
            ett konkurrens­kraftigt nav för sjö- och landtrafik i södra Sverige.
            Hamnen arbetar aktivt för att minska sin miljöpåverkan genom ökad
            automatisering, digitalisering och elektrifiering. For Sea, tidigare
            Scandlines, trafikerar leden Helsingborg–Helsingör med färjor
            med halvtim­mestrafik, ett viktigt komplement till lastbilstrafiken
            på Öresundsbron. Helsingborgs hamn är av riksintresse för sjöfarten
            enligt Sjöfartsverkets beslut från 2001.
          </p>
          <head xml:id="i-VQgpM12ZXsA89QupJkFBTF" type="h3">
            Malmö hamn (Copenhagen Malmö Port)
          </head>
          <p xml:id="i-Mi9H2JqT58Du7EcSxzKosN">
            CMP är en av Sveriges fem corehamnar, och därmed utpekad som
            en central hamn i EU-sammanhang. En mycket stor del av godsomsättningen
            i hamnområdet i Malmö transporteras på järnväg till andra destinationer
            i Sverige och Norge. Därför behövs det infrastruktur som kan möta
            dagens och framtidens behov. Rangeringsspåren i Malmö uppfyller
            inte CEF-förordningens krav på spår som ska räcka för 740 meter
            långa tåg. Om inte spåren uppgraderas inför öppningen av Fehmarn
            Bält-förbindelsen kan problem uppstå vid omlastning till andra
            godsslag – något som gör att Malmö, som är tänkt att fungera som
            hubb, kan bli en flaskhals och som också kan innebära att det
            blir svårare att komma vidare med järnvägstransporterna. En elektrifiering
            av spåren ut till hamnen skulle innebära både förbättrad miljö
            och mindre rangering eftersom man inte längre skulle behöva byta
            från ellok till diesellok på godsbangården.
          </p>
          <head xml:id="i-RfU1TNfGFzUYT9QRrStVew" type="h3">
            Trelleborgs hamn
          </head>
          <p xml:id="i-8gyhf1GQW77nAe2YCU4tKZ">
            Trelleborgs hamn, också en av Sveriges fem corehamnar, är Skandinaviens
            största rorohamn. I juni 2020 påbörjades en utbyggnad av nya färjelägen,
            vilket innebär att, förutom att färjetrafiken flyttas längre bort
            från bebyggelsen i centrala Trelleborg, också mottagandet av större
            och längre fartyg möjliggörs. För att Trelleborgs hamn ska vara
            en välfungerande intermodal ”hubb” i trafiken mellan Skandinavien
            och kontinenten behövs en tidigareläggning av utbyggnaden av en
            östlig ringväg mellan väg 108 och en ny hamninfart mellan väg
            9 och Trelleborgs hamn.
          </p>
          <p xml:id="i-CXu7h2ZvTqG3GxpHHRfh7y">
            Tågförbindelsen mellan Trelleborg och Tyskland är väldigt viktig
            för både person- och godstrafiken. Om något skulle hända med Öresundsbron
            eller med Stora Bält-förbindelsen kommer den export- och importberoende
            svenska industrin att försättas i en mycket besvärlig situation,
            utan alternativa transportvägar till kontinenten. Därför är nämnda
            tågförbindelse viktig för redundansen för godsförsörjningen till
            Sverige. Trafik­verket har fått i uppdrag att analysera förbindelsens
            funktion och vår förhoppning är att järnvägsfärjorna ska finnas
            kvar i överskådlig framtid.
          </p>
          <head xml:id="i-B5xH2Jgd1JWguKPwQBMRfa" type="h3">
            Ystads hamn
          </head>
          <p xml:id="i-83yLTQpq5dYc3N4PynTy3i">
            Ystads hamn är en av Sveriges största hamnar när det gäller trafik
            till Bornholm respektive Polen. Trafiken från Polen väntas fördubblas
            fram till 2040, vilket ännu hårdare kommer att belasta den redan
            hårt överbelastade Dragongatan. Utan en ny trafiklösning i anslutning
            till Dragongatan och hamnen riskerar trafikstockningar vid anlöp
            i hamnen att lamslå all övrig trafik. En oförändrad trafiksituation
            riskerar att hämma hamnens starka tillväxt, och därmed en viktig
            motor för näringslivet.
          </p>
          <head xml:id="i-4JHRBUHaY4UeT3ZMXWGMCm" type="h2">
            Flygtrafik
          </head>
          <p xml:id="i-5qk6qFzXePFbU7TFWfMa9U">
            Tillgången till bra flygförbindelser är avgörande för tillväxten.
            Det behövs ett förhåll­ningssätt hos regeringen som beaktar företagens
            behov som användare av flyg. En politik som inte tillgodoser dessa
            behov kommer osvikligen att leda till att affärs­volymerna försvinner
            till konkurrenter i utlandet. Coronakrisen har drastiskt förändrat
            förutsättningarna för flygtrafiken just nu, men inom ett par år
            kommer troligen och förhoppningsvis även situationen för flygtrafiken
            att ha normaliserats. Och efter återhämtningen kommer flygförbindelserna
            i vårt avlånga land, och till utlandet, åter att spela en alldeles
            avgörande roll.
          </p>
          <p xml:id="i-H5AEEh8syGhA3HSE6Bc5vW">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flyg­platserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar-
            och frakttrafik, även är en stor arbetsplats.
          </p>
          <p xml:id="i-WyedT8uirGEpanUPXsyuLU">
            Flygplatsen Helsingborg-Ängelholm var privatägd och utan behov
            av statliga subventioner innan coronakrisen. Med de under coronakrisen
            ändrade förutsättningarna gjorde att denna lösning inte längre
            var ett alternativ. Sju skånska kommuner tog därför ett gemensamt
            och stort ansvar för att bibehålla en fungerande flygtrafik i
            Nordväst­skåne, och är sedan 1 september 2020 ägare till verksamheten
            vid Ängelholms flygplats.
          </p>
          <p xml:id="i-BPXa1gSRPrS6QPb6c4ymyE">
            Kristianstad Österlen Airport upplevde före coronakrisen en positiv
            utveckling med fler passagerare. Våren 2020 blev det också klart
            att Sjöfartsverkets sydsvenska heli­kopterbas stannar på flygplatsen
            under 20 år. Coronakrisen slog dock hårt mot även Kristianstad
            Österlen Airport och passagerartrafiken upphörde som en följd
            av flygbo­laget Bras rekonstruktion. Detta har slagit hårt mot
            det lokala näringslivet som ser framemot att Skåneflyg AB börjar
            trafikera Kristianstad Österlen Airport–Stock­holm/Bromma under
            första kvartalet 2022. Det vore högst rimligt att staten visade
            samma intresse och engagemang för flygplatserna Helsingborg-Ängelholm
            och Kristianstad Österlen Airport som den visar för andra regionala
            flygplatser. Det behövs stödinsatser för de icke-statliga flygplatserna
            som idag flyger regulärflyg. Dessa måste ges en möjlighet att
            överleva för att fortsätta bidra till Skånes utveckling.
          </p>
          <p xml:id="i-F1CajefcBG95nGP29PYvDX">
            Bromma flygplats måste ses och behandlas som en viktig flygplats
            för hela landet och inte bara för Stockholmsregionen. I egenskap
            av cityflygplats är Bromma flygplats mycket viktig för att smidigt
            och snabbt kunna åka till och från Stockholm för möten över dagen.
            Det innebär att flygplatsen har en stor betydelse för näringslivet
            i bl.a. Skåne.
          </p>
          <p xml:id="i-X7KAaNizowyB3V2kSP9fuw">
            Frågan om Bromma flygplats och dess framtid är därför inte ett
            enskilt ärende. Beslut om flygplatsens framtid måste kopplas till
            en rad andra beslut rörande Arlanda. Flyget står inför en utveckling
            där el, biodrivmedel och vätgas öppnar möjligheter för fossilfritt
            flygande. I det perspektivet blir flyget både snabbt, ekonomiskt
            och klimatsmart. För att denna utveckling skall kunna ske måste
            dock regeringen säkerställa en långsiktigt god infrastruktur avseende
            tillgången till flygplatser. Bromma flygplats måste finnas kvar
            fram tills Arlanda har byggts ut.
          </p>
          <head xml:id="i-T5A9dn7UD6yJgpXuKthGqS" type="h2">
            Dansk-svensk infrastrukturkommission
          </head>
          <p xml:id="i-La4SgWGtibApEHLCSTnHva">
            Det är inte rationellt att infrastrukturplaneringen begränsas
            till nationsgränserna, när handel och transporter genom Europa
            fortsätter att öka. När Fehmarn Bält-förbindelsen öppnar kommer
            trafiken till och genom Skåne att öka avsevärt. För att det då
            inte ska uppstå fler och nya flaskhalsar i Skåne måste vi redan
            nu ta höjd för denna förändring genom planering av större väg-
            och järnvägskapacitet.
          </p>
          <p xml:id="i-8v8A7eskXN6oFv357pmt5e">
            Infrastrukturplaneringen i Sverige och Danmark fungerar i dag
            på mycket olika sätt. Genom att inrätta en dansk-svensk infrastrukturkommission
            kan det säkerställas att planeringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordnings­vinster skapas.
            Vidare kan en svensk-dansk infrastrukturkommission bli en plattform
            för informations- och idéutbyte mellan de båda länderna.
          </p>
        </div>
        <div type="motSignatures">
          <list>
            <item xml:id="i-CL863WFneyHkp75Nswdt9F">
              Boriana Åberg (M)
            </item>
            <item xml:id="i-6cMnvbwwCb1KB4JJJH7No9">
              Tobias Billström (M)
            </item>
            <item xml:id="i-EbeissMoF9L3t6pYEttzJE">
              Ann-Charlotte Hammar Johnsson (M)
            </item>
            <item xml:id="i-Y97AyqxMDxs66e52u5psmm">
              Anders Hansson (M)
            </item>
            <item xml:id="i-StvvpTqDjkdZYqtev7b5RZ">
              Ulrika Heindorff (M)
            </item>
            <item xml:id="i-H3hfjNxrKdYPP2QbLMxmFv">
              Maria Malmer Stenergard (M)
            </item>
            <item xml:id="i-MrmPvQkbixJjcW19ZLczSU">
              Noria Manouchi (M)
            </item>
            <item xml:id="i-BugwAineXPQxeMasm23j5s">
              Louise Meijer (M)
            </item>
            <item xml:id="i-4Vc2AZTcybVRnZ9wUK1Gy4">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
