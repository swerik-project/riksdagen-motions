<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_22/mot_200506_MJ_22-0001.pdf"/>
      <div type="motHeader" xml:id="i-Up3pMGiQYGKyxJuKDfrKre">
        <div type="motTitle" xml:id="i-3hJmtpqgQm9vZensniuEvn"/>
        <div type="motSubmissionInfo" xml:id="i-8xRyHsPwmHftofp9X1PmtK"/>
      </div>
      <div type="motBody" xml:id="i-JkTvD4VMgtngFghcoL8aMw">
        <div xml:id="i-TCY7SFB8WdaNzVxHNcgJnF">
          <p xml:id="i-VeGgb5TgNp1qgA6sDBziqd">
            2005/06 mnr: MJ22 pnr: c180
          </p>
          <p xml:id="i-8Su2soMbaED5Bat8tW6mnJ">
            Motion till riksdagen 2005/06:MJ22
          </p>
          <p xml:id="i-2Li7R798TUKwCVxJimxUHR">
            av Jan Andersson m.fl. (c) med anledning av prop. 2005/06:128
          </p>
          <p xml:id="i-JvgY1KaTLhjr5zkDJHQnKa">
            Anpassningar till nya EG- bestämmelser om livsmedel, foder, djurhälsa,
            djurskydd och växtskydd m.m.
          </p>
          <p xml:id="i-15PzBpiXziBiAKF1Xkcd7D">
            Förslag till riksdagsbeslut
          </p>
          <p xml:id="i-HHbcFHegSiAGwiLu7nqeCR">
            1. Riksdagen tillkännager för regeringen som sin mening vad som
            i motionen anförs om att riksdagen inte skall besluta om vilken
            nivå eller vilken utformning som kommunerna skall välja för taxan
            för den offentliga kontrollen. 2. Riksdagen tillkännager för regeringen
            som sin mening vad som i motionen anförs om att ge kommunerna
            möjlighet till differentierade taxor eller glesare kontrollintervall
            för företag som deltar i något frivilligt miljö- eller kvalitetsledningssystem.
            3. Riksdagen tillkännager för regeringen som sin mening vad som
            i motionen anförs om att de olika tillsynsmyndigheterna skall
            sträva efter att, så lånligt som det är praktiskt möjligt, samordna
            den offentliga kontrollen. 4. Riksdagen tillkännager för regeringen
            som sin mening vad som i
          </p>
          <p xml:id="i-Fs9p5FKfQSi3TjrFZbLgRw">
            motionen anförs om att regeringen inte skall kunna besluta om
            att kontrollen skall flyttas från kommunerna till Jordbruksverket
            eller myndigheten, innan andra åtgärder först har vidtagits.
          </p>
          <p xml:id="i-Mj7zLz8zj72qr5GcEwfxcP">
            Bakgrund
          </p>
          <p xml:id="i-F7URF8uNbnRzAyddFXpKxN">
            I propositionen lämnar regeringen förslag som syftar till att
            anpassa svensk lagstiftning inom områdena för livsmedel, foder,
            djurhälsa, djurskydd och växtskydd till åtta EG-förordningar som
            i huvudsak reglerar livsmedels- och fodersäkerhet, livsmedels-
            och foderhygien samt offentlig kontroll över regelverken om livsmedel,
            foder, djurhälsa och djurskydd och en EG- förordning som handlar
            om skydd av djur vid djurtransporter. Förslag lämnas
          </p>
          <pb facs="riksdagen-motions-pdf/data/200506/mot_200506_MJ_22/mot_200506_MJ_22-0002.pdf"/>
          <p xml:id="i-NKUpdP4npSSv3Wtrd2Zpm3">
            2005/06:MJ22
          </p>
          <p xml:id="i-Udc6yi7bAcHPbyai1PU2yR">
            dessutom på genomförande av ett EG-direktiv om skydd mot växtskadegörare
            i svensk rätt.
          </p>
          <p xml:id="i-89G2p215sqaLbFKhDoBx5e">
            Inledning
          </p>
          <p xml:id="i-2HzMgtoTR2ZLmhe7F53jgh">
            Områdena som propositionen tar upp är viktiga för att säkerställa
            människors hälsa, ett gott djurskydd samt ett proaktivt miljöskyddsarbete.
            Områden där svenska livsmedelsproducenter ligger i framkant idag.
            Att anpassa den svenska lagstiftningen till EG-förordningarna
            är nödvändigt och kommer vara ett led i att jämställa konkurrenssituationen
            till våra europeiska grannar. Centerpartiet har dock några synpunkter
            på propositionen.
          </p>
          <p xml:id="i-VrZK5or1jbhdiyQnHViQmg">
            Olika kommuner — olika taxa
          </p>
          <p xml:id="i-3rUpxTQdb7B4NpniXRaKVS">
            Ingen kommun är den andra lik. Det är det som är så fantastiskt
            med vårt avlånga land. Inte heller tillsynssituationen är lika
            över hela landet. Centerpartiet menar att reglerna och kontrollen
            vid tillsyn/offentlig kontroll skall vara likvärdig och jämförbar,
            men det betyder inte med automatik att taxan för tillsynen/den
            offentliga kontrollen skall vara lika. Utan att bryta mot kommunallagen
            eller EG-förordningar går det att utforma taxan för tillsyn/offentlig
            kontroll på olika sätt. Vissa kommuner väljer en fast årsavgift
            medan andra väljer en minimal fast avgift och i stället betalar
            företagaren en besöksavgift eller timtaxa vid varje besök. Vi
            menar att det inte är riksdagens sak att bestämma om kommunernas
            system för sin taxa. Vad som ovan anförts om att riksdagen inte
            skall besluta om vilken nivå eller vilken utformning som kommunerna
            väljer för taxan för den offentliga kontrollen bör ges regeringen
            till känna.
          </p>
          <p xml:id="i-5jXSSdRymTGEMqwZ45qJkF">
            Certifierade företag
          </p>
          <p xml:id="i-SjkCS5FnZYvL9UGTZkdCcy">
            Premiera de företag som certifierat sig frivilligt enligt t.ex.
            Svenskt Sigill och Krav. Ett ambitiöst miljö- och kvalitetsarbete
            måste också ge avtryck i tillsynen/den offentliga kontrollen.
            Ett företag som arbetar aktivt med miljöarbete och djurskyddsarbete
            bör kunna få en annorlunda taxa eller glesare intervall i den
            offentliga kontrollen. Vi vill ge kommunerna möjlighet till differentierade
            taxor eller glesare kontrollintervall och menar att propositionens
            inriktning om enhetliga taxor motverkar sådana initiativ. På samma
            sätt som = arbetsmiljöinspektionen = premierar systematiskt arbetsmiljöarbete,
            kan kommuner vilja välja att premiera olika typer av miljö- och
            djurskyddsarbete. Vad som ovan anförts om att ge kommunerna möjlighet
            till differentierade taxor eller glesare kontrollintervall för
            företag
          </p>
          <pb facs="riksdagen-motions-pdf/data/200506/mot_200506_MJ_22/mot_200506_MJ_22-0003.pdf"/>
          <p xml:id="i-NTeW586abkHfJAbteLsHxt">
            2005/06:MJ22
          </p>
          <p xml:id="i-MxAxpocksoyMuPQTapf95h">
            som deltar i något frivilligt miljö- eller kvalitetsledningssystem
            bör ges regeringen till känna.
          </p>
          <p xml:id="i-Son3oe7N4h512ZbbWMpo2c">
            Samordnad tillsyn/offentlig kontroll
          </p>
          <p xml:id="i-9BA2H4KgLKnev7m6UHF9Qg">
            Tillsynen/den offentliga kontrollen skall utgå ifrån företagaren,
            inte systemet. Att samordna tillsynen för djurskydd, miljöskydd,
            tvärvillkoren för EU-stöd osv. till samma tillfälle vore eftersträvansvärt.
            Centerpartiet eftersträvar enklare regler för företagarna och
            vi vill underlätta för företagen att skapa lönsamma företag och
            tillväxt i Sverige. Som ett led i detta borde det vara självklart
            att man som företagare inte skall behöva avsätta tid för flera
            olika kontrollbesök. Offentlig kontroll vid olika tillfällen gör
            också att de olika tillsynsmyndigheterna kan ge olika besked utifrån
            sina olika perspektiv. En samordning av kontrollen gör att olika
            aspekter enkelt kan vägas samman och underlätta för företagaren.
            Vad som ovan anförts om att de olika tillsynsmyndigheterna skall
            sträva efter att, så långt som det är praktiskt möjligt, samordna
            den offentliga kontrollen bör ges regeringen till känna.
          </p>
          <p xml:id="i-MxquHttj22Ub7uxm2FbEds">
            Möjlighet till ingripanden mot kommuner
          </p>
          <p xml:id="i-5jMRePMerD3hLAguhCkKqq">
            Propositionen tar även upp möjligheten att ingripa mot kommuner
            som brister i kontrollen. I andra sammanhang där kommunerna brister
            i sitt ansvar/åtagande är gången att man blir varnad och om kommunen
            inte bättrar sig dömer staten ut vite. Om inte heller detta hjälper
            kan det bli tal om statligt övertagande av uppgifterna. I detta
            förslag från regeringen är gången en annan. Om en kommun misskött
            kontrollen (grovt eller under längre tid) skall regeringen kunna
            besluta om att kontrollen skall flyttas över till Jordbruksverket
            eller myndigheten. Centerpartiet motsätter sig inte att det skall
            finnas stöd och sanktionssystem mot kommuner som inte klarar av
            sitt uppdrag men vi motsätter oss att inte använda sig av den
            normala gången även i fråga om den offentliga kontrollen. Vi menar
            också att man i första hand skall uppmuntra kommunerna att samverka
            med sina grannkommuner om den offentliga kontrollen, för att optimera
            sin myndighetsuppgift. Det finns flera exempel på kommuner som
            valt att samarbeta i regionala kommunförbund eller med sin grannkommun
            för att säkerställa en hög kompetensnivå på tjänstemännen och
            effektivisera tillsynen/den offentliga kontrollen. Vad som ovan
            anförts om att regeringen inte skall kunna besluta om att kontrollen
            skall flyttas från kommunerna till Jordbruksverket eller myndigheten,
            innan andra åtgärder först har vidtagits bör ges regeringen till
          </p>
          <p xml:id="i-Mp5goC9HfZKYBcMgXXeYcg">
            känna.
          </p>
          <pb facs="riksdagen-motions-pdf/data/200506/mot_200506_MJ_22/mot_200506_MJ_22-0004.pdf"/>
          <p xml:id="i-LPw7WGx1WeL4C7frBpW82K">
            2005/06:MJ22
          </p>
          <p xml:id="i-UPbJGGDsDPawH4gRoo68wc">
            Stockholm den 4 april 2006
          </p>
          <p xml:id="i-LxLbki8CP2QE9HypQyRuv9">
            Jan Andersson (c) Margareta Andersson (c) Birgitta Carlsson (c)
            Kenneth Johansson (c) Sofia Larsen (c) Birgitta Sellén (c) Claes
            Västerteg (c)
          </p>
        </div>
      </div>
    </body>
  </text>
</TEI>
