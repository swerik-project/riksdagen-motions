<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00186">
  <teiHeader>
    <fileDesc>
      <titleStmt>
        <title>med anledning av propositionen 1975/76:88 om åtgärder inom skärgårdsområdena</title>
        <author>av herr Norrby i Åkersberga</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:88 om åtgärder inom skärgårdsområdena</title>
          <idno type="rdwebb">FZ02186</idno>
          <rs type="number">186</rs>
          <ref type="dokument_url_text">http://data.riksdagen.se/dokument/FZ02186/text</ref>
          <ref type="dokument_url_html">http://data.riksdagen.se/dokument/FZ02186</ref>
          <ref type="dokumentstatus_url_xml">http://data.riksdagen.se/dokumentstatus/FZ02186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-X1ToJn6x8wK4Am2pyYt2KG</idno>
            <name>SÖREN NORRBY</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HBafWP3vfsh1juWWxdnWZc" type="signed"/>
        <correspContext corresp="i-HBafWP3vfsh1juWWxdnWZc">
          <note type="signatory" corresp="i-X1ToJn6x8wK4Am2pyYt2KG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__186/mot_197576__186-001.pdf"/>
      <fw xml:id="i-Xq1JFWR1SUdNw6GqHB2Vke">
        Mot. 1975/76:186 14
      </fw>
      <div xml:id="i-XMxak1beFMe8SLby2VcAc9" type="motHeader">
        <div xml:id="i-Xi7Y27ynhzspRzYU3MZvWn" type="motTitle"/>
        <div xml:id="i-3qFdbypknw4ZWfWHqhoyxA" type="motSubmissionInfo"/>
      </div>
      <div xml:id="i-NRruKPidZCqtBCRXBc1mh6" type="motBody">
        <div xml:id="i-Gr5MWndnBbDvQ2y9k2VDFX">
          <p xml:id="i-Ty8Q5azRiZhmoyzVuy9Ax1">
            Motion
          </p>
          <p xml:id="i-MCbA89VR8HtanYKd7ZoQXh">
            1975/76:186
          </p>
          <p xml:id="i-Vynd16sYPTi2rrerfMCCiV">
            av herr Norrby i Åkersberga med anledning av propositionen 1975/76:88
            om åtgärder inom skär- gårdsområdena
          </p>
          <p xml:id="i-E6irMdNvDwTN72y2BtgXS4">
            Stark försenad har propositionen om åtgärder inom skärgårdsområdena
            förelagts riksdagen. Den är i många hänseenden förtjänstfull men
            redovisar inte det samlade handlingsprogram för utvecklingen i
            skärgårdsområdena som vore motiverat av den faktiska situationen
            i dessa och av den långa beredningstiden. Härigenom blir propositionen
            symptomatisk för regerings- partiets behandling av skärgårdsfrågorna:
            för sent, för litet och för splittrat. I och för sig representerar
            de flesta förslagen i propositionen mycket vä- sentliga förbättringar,
            som omedelbart bör genomföras. Detta första försök att samla ett
            stort antal frågor, som rör skärgårdarna, för gemensam be- handling
            är också lyckat, även om utbildnings- och kulturfrågor, fritids-
            båtstrafiken, skatte- och taxeringsfrågor m. m. inte tagits med.
            Den skärgårdsutredning som länsstyrelsen i Stockholms län lade
            fram i februari 1974 och som förutsatte en rad beslut från statsmakternas
            sida berörs inte i propositionen men har uppenbart legat till
            grund för många av förslagen. Den utredningen har genom förseningen
            av regeringens pro- position i viss utsträckning förlorat i aktualitet,
            vilket i Stockholms läns skärgård kan förorsaka ytterligare dröjsmål
            med de nödvändiga åtgärderna. Skärgårdsbornas kritik mot utredningar
            som inte ger resultat saknar inte fog. Självklart hälsar jag med
            tillfredsställelse att konkreta förslag till åtgärder i skärgårdsområdena
            nu läggs fram. Det ger riksdagen möjlighet att kom- plettera beslutet,
            t.ex. efter de riktlinjer som angavs redan i motionen 1968:AK
            373, där f. ö. begreppet ”en levande skärgård” lanserades och
            en utredning av det slag som senare genomfördes i Stockholms län
            föreslogs. Den långa motionstiden, 46 dagar, ger också möjlighet
            till de genomarbetade motioner som sakfrågan motiverar. Eftersom
            mitt förordnande som ersättare för riksdagsledamot löper ut i
            dag, kan jag personligen direkt påverka beslutet enbart genom
            att redan nu väcka denna motion, som med hänsyn till att propositionen
            varit tillgänglig bara ett dygn inte kan göra anspråk på full-
            ständighet.
          </p>
          <p xml:id="i-Maf7oziRphiwApxK5ccHKj">
            Programförklaring
          </p>
          <p xml:id="i-7SLWtzCzxidjC8VAkAeBdK">
            Den bofasta skärgårdsbefolkningen måste vara utgångspunkten för
            varje verklighetsförankrat handlingsprogram för våra skärgårdsområden.
            Skär- gårdsbornas frihet att bo och verka i sin bygd måste tryggas.
            Skärgårdarna
          </p>
          <pb facs="riksdagen-motions-pdf/data/197576/mot_197576__186/mot_197576__186-002.pdf"/>
          <p xml:id="i-3pBbMxxfVASv2UXReukMKZ">
            är unika, kanske våra främsta miljötillgångar. Skärgårdarnas
            kulturlandskap är produkter av århundradens odlargärning och mänsklig
            verksamhet i öv- rigt. Tillsammans med naturens förutsättningar
            utgör de ovärderliga re- kreationsområden, som för sin funktion
            kräver en betydande bofast be- folkning. Valfriheten för både
            de bofasta och fritidsbesökarna måste tillmätas avgörande betydelse.
            Även nya grupper, utan fritidshus och egen båt, måste ges möjlighet
            till fritidsvistelse i skärgård. Lika litet som vi kräver ekonomisk
            lönsamhet i kulturvård eller friluftsliv kan vi kräva det för
            insatserna i skärgårdarna. Men med ett samhällseko- nomiskt synsätt
            kan ändå varje rimlig satsning på dessa anses vara lönsam. I t.
            ex. Stockholms läns skärgård kan utvecklingen vändas i positiv
            riktning, en levande skärgård behållas och utvecklas för en kostnad
            som motsvarar ett paket cigarretter per år och vuxen innevånare
            i länet — detta enligt den kostnadsberäkning som görs i länsstyrelsens
            skärgårdsutredning. Skärgårdarnas problem är så speciella att
            de måste lösas med skräddarsydda metoder. Lagstiftning och administration
            som är utformade generellt passar inte alltid. Byråkratin i t.
            ex. byggnadslovs- eller dispensärenden blir ofta orimligt betungande
            för enskilda människor. Den känsliga miljön ställer vidare sina
            krav på anpassade åtgärder. Här möter vi nästan hela skalan av
            samhällsproblem, fokuserade i tid och rum. Lösningar måste nu
            fram som anknyter till verkligheten och dess problem. Nu är det
            beslutsfattarnas handlingskraft och förmågan till samordning i
            kommuner, landsting, länsstyrelser, regering och riksdag det kommer
            an på. Målet är en skärgård för alla — för alla som är beredda
            att ta sin del av ansvaret för den känsliga skärgårdsmiljön.
          </p>
          <p xml:id="i-JjNq3AnRVw5mKpcdgXuPDv">
            Handlingsprogram
          </p>
          <p xml:id="i-4MvZmnhMRv9GggjdEXBQiw">
            I propositionen betonas kommunernas ansvar för planeringen av
            olika sektorer av utvecklingen i skärgårdarna. En sammanhållen
            fysisk ekonomisk planering är av särskild vikt. På flera punkter
            innebär propositionens förslag härvid ett verksamt stöd för pågående
            kommunala försök med förenklad fysisk planering, med serviceplanering
            och med trafikplanering. Resultatet av skärgårdsplaneringen i
            varje kommun och län bör resultera i ett hand- lingsprogram, ur
            vilket t. ex. enskilda människor kan läsa ut vilka villkor som
            under överskådlig tid kan erbjudas i olika hänseenden. Det är
            då nöd- vändigt att handlingsprogrammet innefattar garantier från
            programmyndig- heternas sida avseende genomförande och vidmakthållande
            av t. ex. ser- vicefunktioner som affär, skola, förskola och kommunikationer.
            Riksdagen bör uttala att den förutsätter att sådana samlade handlingsprogram
            upprättas.
          </p>
          <p xml:id="i-5sydRa2Vvas9tkf6YGQ3Db">
            Administrativ förenkling
          </p>
          <p xml:id="i-21gtH5p9TZYu1e44uSAXD8">
            För att underlätta genomförandet av enskilda projekt måste berörda
            myn- digheter i större utsträckning än normalt medverka i samordningen
            av de
          </p>
          <pb facs="riksdagen-motions-pdf/data/197576/mot_197576__186/mot_197576__186-003.pdf"/>
          <fw xml:id="i-UsNbx5jBmdnT4Vzv2HDufg">
            Mot. 1975/76:186 15
          </fw>
          <p xml:id="i-D3LURewrruk8v8iwSabkzb">
            ofta många och komplicerade myndighetskontakterna. Samtidigt
            måste handläggningen som sådan på allt sätt förenklas och göras
            snabbare, bl. a. genom länsvisa riktlinjer från regeringens sida
            för beredning av dispens- ärenden som skall behandlas av regeringen
            samt genom motsvarande rikt- linjer från länsmyndigheter och kommunala
            organ. Riksdagen bör uttala att sådana riktlinjer skall redovisas.
            För samordning av den enskilda skärgårdsföretagarens eller skärgårdsbons
            kontakter med myndigheter, kreditinstitut osv. i särskilt komplicerade
            ären- den bör särskilda tjänster inrättas vid berörda länsstyrelser.
            Dessa tjänster för projektledare bör förenas med särskilda befogenheter
            att biträda även annan statlig myndighet, företagarförening, kommun
            etc. med beredning av ärende. Propositionens förslag om ökade
            anslag till företagarföreningarna i skärgårdslänen kan i detta
            sammanhang noteras som särskilt värdefullt.
          </p>
          <p xml:id="i-49fB2w3SxjpQhS3toFwDqU">
            Avskrivningslån för uthyrningsstugor
          </p>
          <p xml:id="i-WyuA76GvHvQJSvTjKgbGcS">
            Stuguthyrning anges ofta, även i propositionen, som en viktig
            verksamhet för skärgårdsföretag. Uthyrningsstugor är också ett
            viktigt inslag i en socialt inriktad rekreationsservice. Det är
            besvärande att bristen på uthyrningsstugor i skärgårdarna är så
            stor, medan tillgången på fritidslägenheter i t. ex. Me- delhavsområdet
            tycks vara nästan obegränsad. I propositionen undantas emellertid
            uthyrningsstugor från de investeringar till vilka avskrivningslån
            bör kunna utgå med motiveringen att de utgör ”objekt som lätt
            kan lik- videras”. Denna motivering kan inte accepteras. Genom
            reglering i exploa- teringsavtal, plan- eller naturreservatsbestämmelser,
            lånevillkor m. m. kan fullt tillfredsställande garantier mot försäljning
            av stugor uppnås. Även vill- koret att stugor, till vilka avskrivningslån
            utgår, skall korttidsuthyras kan tillgodoses. De kalkyler som
            gjorts, bl. a. i skärgårdsutredningen i Stock- holms län, visar
            att bidrag i form av t. ex. avskrivningslån är en nödvändig förutsättning
            för utbyggnad i ensklid regi av stugbyar.
          </p>
          <p xml:id="i-LKSLMsMG4ttoGLThtsdxEC">
            Stöd till turistnäringen i skärgårdsområdena
          </p>
          <p xml:id="i-Bcnnsb2uowd855b3YekJjq">
            Inte minst mot bakgrund av den stora satsning på turism i Sverige
            som kommer att göras av statens turistråd är det angeläget att
            turistnäringen i skärgårdsområdena ges särskilt goda utvecklingsmöjligheter.
            Här är den korta säsongen ett allvarligt problem för lönsamheten,
            vilket måste ägnas särskild uppmärksamhet. Skärgårdarna torde
            tillhöra våra mest attraktiva områden för turism. Även om de inte
            till alla delar ingår i primära re- kreationsområden, måste en
            heltäckande satsning göras på turistnäringen där. Den utveckling
            som har kunnat iakttas under senare år är att en snabb nedläggning
            av turistanläggningar i skärgårdarna försiggår. För att om möj-
            ligt vända denna utveckling måste lokaliserings- och sysselsättningsstöd
            kunna lämnas inte bara, som propositionen föreslår, till industriell
            och in- dustriliknande verksamhet utan även till turistnäringen.
          </p>
          <pb facs="riksdagen-motions-pdf/data/197576/mot_197576__186/mot_197576__186-004.pdf"/>
          <fw xml:id="i-L5UL5orxD3ZmqRA3CeKo96">
            Mot. 1975/76:186
          </fw>
          <p xml:id="i-GcHEpYCpdq9C1PNxUiPcyR">
            Fortsatt samordning i regeringskansliet
          </p>
          <p xml:id="i-G2k5Vn8R3ZEWbDwV9x2vQw">
            Inom regeringskansliet har en särskild arbetsgrupp med representanter
            för statsrådsberedningen samt kommunikations-, finans-, jordbruks,
            han- dels-, arbetsmarknads- och bostadsdepartementen förberett
            propositionen. Denna grupps arbete bör nu inte betraktas som avslutat.
            Genomförandet av de åtgärder som föreslås propositionen och därutöver
            kan komma att beslutas av riksdagen kräver fortsatt samordning
            och inte minst fortlöpande kontakter med berörda myndigheter,
            organisationer m. fl. Jag ser det därför som en nödvändighet att
            arbetsgruppen bibehålls. Detta torde emellertid inte var en fråga
            som det med gällande kompetensfördelning ankommer på riksdagen
            att ta ställning till.
          </p>
          <p xml:id="i-L4WL6oZg777m11dBb2fHgs">
            Hemställan
          </p>
          <p xml:id="i-Sby3yz289YT3teYsc7xqa9">
            Med hänvisning till vad som anförts i motionen hemställer jag
            att riksdagen vid behandlingen av proposition 1975/76:88 beslutar
            1. att uttala att handlingsprogram upprättas i berörda kommuner
            och län enligt vad som anförts i motionen, 2. att uttala att riktlinjer
            bör redovisas för dispensärenden, 3. att hemställa om förslag
            till särskilda samordningstjänster vid berörda länsstyrelser,
            4. att avskrivningslån skall kunna utgå även för uppförande av
            uthyrningsstugor på i motionen angivna villkor, 5. att lokaliserings-
            och sysselsättningsstöd skall kunna lämnas även till turistnäringen
            i skärgårdsområdena.
          </p>
          <p xml:id="i-7GTaHDChQRFDVAgUMibt2m" type="date">
            Stockholm den 13 december 1975
          </p>
          <p xml:id="i-L8oLaiU2XL1qnX7NdHgZKv">
            SÖREN NORRBY (fp) i Åkersberga
          </p>
        </div>
      </div>
    </body>
  </text>
</TEI>
