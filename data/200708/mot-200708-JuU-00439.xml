<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00439">
  <teiHeader>
    <fileDesc>
      <titleStmt>
        <title>Krafttag mot fotbollshuliganerna</title>
        <author corresp="i-PyYxwdbw2KYpXyCWKWHmmT i-A1WkfiAbmndDMThhAvrWEm">av Johan Pehrson och Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krafttag mot fotbollshuliganerna</title>
          <idno type="rdwebb">GV02Ju439</idno>
          <rs type="number">Ju439</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju439/text</ref>
          <ref type="dokument_url_html">http://data.riksdagen.se/dokument/GV02Ju439</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju439</ref>
          <ref type="doc">http://data.riksdagen.se/fil/E44DBB62-F979-4600-A7FB-95A87F6F6004</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GmfFaUiRjRjBdbSJ2wd97H" type="signed"/>
        <correspContext corresp="i-GmfFaUiRjRjBdbSJ2wd97H">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction type="referral" xml:id="i-D6B1mqu8mmCEAXaFeP4Tz8">
          <date when="2007-10-16"/>
        </correspAction>
        <correspAction type="dismissal" xml:id="i-GJjmp754MuMMWnjvKaheNQ">
          <date when="2007-10-16"/>
        </correspAction>
        <correspAction type="numbering" xml:id="i-YSc59xjNfFjpw1H7S9FENR">
          <date when="2007-10-09"/>
        </correspAction>
        <correspAction type="submission" xml:id="i-Kw2Du9vtFctExntgJYSx3c">
          <date when="2007-10-05"/>
        </correspAction>
        <correspAction type="transfer" xml:id="i-QfvNXoYsyXokPRm83DbWfR">
          <date when="2007-10-05"/>
        </correspAction>
        <correspAction type="assigned" xml:id="i-GBg9Z26KnWFS9eE3Q2SWq9"/>
        <correspContext corresp="i-GBg9Z26KnWFS9eE3Q2SWq9">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VmTiB9Df91WmvWmM1KGVAt">
            Förslag till riksdagsbeslut
          </head>
          <list style="ol">
            <item xml:id="i-Ya6DvLqvu2upwiTgEbag7S">
              Riksdagen tillkännager för regeringen som sin mening vad som
              anförs i motionen om tidigare och tydligare förebyggande insatser
              för att hjälpa ungdomar med problem.
            </item>
            <item xml:id="i-9ymPY3jwjqragHTwDdcUuU">
              Riksdagen tillkännager för regeringen som sin mening vad som
              anförs i motionen om att komplettera lagen om tillträdesförbud
              vid idrottsevenemang så att även polisen får möjlighet att ansöka
              hos åklagare om att portförbjuda huliganer till arenorna.
            </item>
            <item xml:id="i-YPvQsH2XPYSJDzy9uBY6GB">
              Riksdagen tillkännager för regeringen som sin mening vad som
              anförs i motionen om att skärpa straffet för överträdelse av tillträdesförbud
              så att den som bryter mot förbudet kan gripas och ytterst häktas.
            </item>
            <item xml:id="i-ESv7ZyLNftvt78JnNKHCoj">
              Riksdagen tillkännager för regeringen som sin mening vad som
              anförs i motionen om att möjliggöra för åklagare att utfärda tillfälliga
              förbud till arenorna.
            </item>
            <item xml:id="i-AHyFCfAG6jfL6BFjVyFtXL">
              Riksdagen tillkännager för regeringen som sin mening vad som
              anförs i motionen om enhetligare system för tillståndsgivning
              av kameraövervakning på arenorna.
            </item>
          </list>
        </div>
        <div type="motContent">
          <head type="h1" xml:id="i-Dj77oZScKmA4rK149sZ1Q5">
            Motivering
          </head>
          <p xml:id="i-H88136qZgLFhx7TeGeVTAz">
            Fotboll är för många människor en stark upplevelse. Tyvärr har
            vi de senaste åren i Sverige sett framväxten av ett så kallat
            fotbollsvåld. Det som ska vara glädje att uppleva har bytts ut
            i våld och tråkigheter. Vi har sett upplopp i både Göteborg och
            Stockholm. I Örebro län har vi ännu varit relativt förskonade.
            I flera städer samlas dock supportrar före och efter matcherna
            för att göra upp. Allt fler trasiga ungdomar rekryteras till en
            kärna av huliganer och allt mer av kriminalitet har börjat dyka
            upp.
          </p>
          <p xml:id="i-8QzbjJKnjgheUkRZYQyRKH">
            En liten skara ska inte få förstöra för majoriteten. Barnfamiljer
            ska inte behöva välja bort fotbollsmatcher av rädsla för att hamna
            mitt i bråken före eller efter en match. Det krävs mer av oss
            lagstiftare, av polisen och av klubbarna. Det är dags att sätta
            klackarna i marken och markera mot våldet kring fotbollen. I England
            måste fotbollshuliganer i dag anmäla sig vid polisstationen i
            en annan stad än där matchen hålls som en konsekvens av våldet.
            Den vägen vill vi inte behöva gå i Sverige.
          </p>
          <p xml:id="i-VV6tN3A5rBT1EjLzroeme6">
            Det krävs förebyggande insatser där vi tidigare och tydligare
            griper in för att hjälpa barn och ungdomar som är på väg ut i
            fritt fall i livet. Det handlar om en socialtjänst med vässade
            verktyg och en polis som utreder alla brott oavsett gärningsmannens
            ålder.
          </p>
          <p xml:id="i-Ak3yst8r31j6jvV1q9o9Q6">
            Lagstiftningen måste också skärpas. Vi har en lag om tillträdesförbud
            vid idrottsarrangemang som måste kompletteras genom att också
            polisen får möjlighet att ansöka hos åklagaren om att portförbjuda
            huliganer till arenorna, något som bara klubbarna kan göra i dag.
            Både polisen och klubbarna har information om vilka som inte bör
            komma in på matcherna. Men mycket av informationen som klubbarna
            behöver för att ansöka om tillträdesförbud, får polisen inte lämna
            ut. Det behövs även en skärpning av straffet för överträdelse
            av tillträdesförbud så att den som bryter mot förbudet kan gripas
            och ytterst häktas.
          </p>
          <p xml:id="i-GzvQebtK5CLdHSUbRi2CLj">
            Ett beslut om tillträdesförbud måste gå fort. Om åklagarna skulle
            få in ett stort antal ansökningar på samma gång är risken stor
            att handläggningen tar för lång tid. En möjlighet för åklagarna
            att utfärda tillfälliga förbud, så kallade interimistiska beslut,
            skulle göra att klubbarna snabbt kan portförbjuda våldsamma personer.
          </p>
          <p xml:id="i-qRk6tinsYW7Usk9RDdK5U">
            Kameraövervakning inne på arenorna är en möjlighet att på ett
            effektivt sätt kunna identifiera dem som bråkar inne på arenorna.
            Men länsstyrelsernas tillståndsbeslut för kameraövervakning ser
            olika ut runt om i landet och behöver bli enhetligare. Fotbollförbundet
            menar att klubbarna bör ansöka om nya eller ändrade tillstånd
            för att få rätt att hantera materialet. Vi hoppas att fler klubbar
            ser detta som en tillgång för att stärka säkerheten kring matcherna.
          </p>
          <p xml:id="i-KddXfuD972CbHaNrjfifDo">
            Fotboll ska vara en fest och en glädje. Det är dags att ta krafttag
            mot dem som sätter våldet före fotbollen.
          </p>
        </div>
        <div type="motSignatures">
          <list>
            <item xml:id="i-W3f5dDUect1aAEKiCRWwX9">
              Johan Pehrson (fp)
            </item>
            <item xml:id="i-CvWxym4xKU21AUqpE4G6s">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
