<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00927">
  <teiHeader>
    <fileDesc>
      <titleStmt>
        <title>Aktionsprogram mot hälsofarliga arbetsmiljöer m. m.</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktionsprogram mot hälsofarliga arbetsmiljöer m. m.</title>
          <idno type="rdwebb">G602927</idno>
          <rs type="number">927</rs>
          <ref type="dokument_url_text">http://data.riksdagen.se/dokument/G602927/text</ref>
          <ref type="dokument_url_html">http://data.riksdagen.se/dokument/G602927</ref>
          <ref type="dokumentstatus_url_xml">http://data.riksdagen.se/dokumentstatus/G602927</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-14R6jTXqDDQfNYyXyAEsNF" type="signed"/>
        <correspContext corresp="i-14R6jTXqDDQfNYyXyAEsNF">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__927/mot_198283__927-001.pdf"/>
      <div type="motHeader" xml:id="i-Tp8yfWMg5WQwuHBRQk5TiU">
        <div type="motTitle" xml:id="i-HgixESA2vsAQLVCpjq31YW"/>
        <div type="motSubmissionInfo" xml:id="i-KnrvCaEDZRqbVPZC947vY2"/>
      </div>
      <div type="motBody" xml:id="i-P6ayLBsECea3eFaxtiEpQe">
        <div xml:id="i-8cwrezJnXPsoZozz9rFR4r">
          <p xml:id="i-LXTJjag57E257tYsxSTB5G">
            kd
          </p>
          <p xml:id="i-GJ9kSWcTEB1KQVacc3u3ww">
            Motion 1982/83:927
          </p>
          <p xml:id="i-PtTneZkxtkmYkJgg3WY3Lb">
            Lars Werner m. fl. Aktionsprogram mot hälsofarliga arbetsmiljöer
            m. m.
          </p>
          <p xml:id="i-5JzUxcUFJezCUQpfCFjUG6">
            Missförhållanden i arbetslivet, utsvettning, hälsofarliga arbetsförhållan-
            den och utsortering från arbetsplatserna är i dag ett av de stora
            hoten mot människors rätt till ett liv i psykisk och fysisk hälsa.
            Utslagningen i arbetslivet tenderar att intensifieras i tider
            av ekonomisk kris. 150 000 är arbetslösa, 150 000 är i någon form
            av arbetsmarknadspolitisk åtgärd, ca 250 000 är långtidssjukskrivna,
            ca 300 000 är förtidspensionerade och ca 60 000 är latent arbetslösa
            som vill ha jobb men inte är anmälda till arbetsförmedlingen.
            Särskilt hårt drabbas människor med olika typer av handikapp men
            förhållandena i arbetslivet är också i många fall en viktig orsak
            till invalidiserande sjukdomar. Ett aktionsprogram måste upprättas
            i syfte att kraftigt minska utslagningen ur arbetslivet och bereda
            lämpliga jobb åt de hundratusentals människor som i dag permanent
            stängts ute från arbetsli- vet. Under efterkrigstiden har det
            skett en kraftig utbyggnad av samhällets vårdapparat och den sociala
            välfärden. Syftet med denna politik har bl. a. varit att främja
            en förbättrad folkhälsa och erbjuda alla människor möjligheter
            till arbete eller meningsfull sysselsättning. Det står i dag klart
            att dessa mål inte uppnåtts. Studerar man de mått som finns pekar
            en rad faktorer på att hälsotillstån- det snarast försämras bland
            stora befolkningsgrupper. Trots en sjunkande barnadödlighet har
            medellivslängden slutat öka inom den manliga delen av befolkningen.
            Om man ser det över en längre tidsperiod har det skett en kraftig
            ökning av sjukskrivningar och förtidspensioneringar. Antalet förtids-
            pensionärer har nästan fördubblats under 1970-talet om man tar
            hänsyn till att den reguljära pensionsåldern sjunkit från 67 till
            65 år. Omkring 300 000 människor går förtidspensionerade. Räknar
            vi också in de långvarigt sjukskrivna kan vi räkna med att omkring
            en halv miljon människor i arbetsför ålder står utanför arbetslivet
            med en medicinsk diagnos som grund. Det finns givetvis en rad
            förhållanden i samhället som samverkar till ett försämrat hälsotillstånd
            bland breda grupper. Den omfattande nerdrogning- en, med i första
            hand alkohol, är en sådan faktor. Sambandet mellan sjuklighet
            och förhållandena på arbetsmarknaden är mycket klart. Det visar
            sig att en hög sjukskrivningsfrekvens har ett klart samband med
            individens arbetsförhållanden. Skift- och ackordsarbete, högt
            arbetstempo, stora arbetsplatser med dålig kontakt med arbetskamrater
            är exempel på faktorer i arbetslivet som åtföljs av höga sjuksiffror.
          </p>
          <pb facs="riksdagen-motions-pdf/data/198283/mot_198283__927/mot_198283__927-002.pdf"/>
          <p xml:id="i-36uvWFWpAV2T9TXnyTYboH">
            Mot. 1982/83:927 14
          </p>
          <p xml:id="i-8aUJf3uJEhtgDoBWDMm1E4">
            För ett antal år sedan gick SAF ut i en kampanj där man hävdade
            att den höga sjukskrivningen berodde på ”okynne”. Syftet var uppenbarligen
            att misskreditera socialförsäkringssystemet och lägga grunden
            till de konkreta försämringar i försäkringssystemet som den borgerliga
            regeringen försökte genomföra. Kampanjen inriktade sig framför
            allt mot de kortvariga sjukskrivningarna som endast står för en
            mindre del av det totala antalet sjukdagar. Kampanjen ledde också
            till att en utredning gjordes om bakomliggande orsaker både till
            långvarig och kortvarig sjukskrivning. Därmed har det kunnat klarläggas
            att också de kortvariga sjukskrivningarna är en indikator på ett
            kraftigt försämrat hälsotillstånd. Grupper med upprepade korttidssjukskrivningar
            har en klart förhöjd dödlighet i jämförel- se med andra, vilket
            knappast låter sig förklaras med ”okynne”. 1970-talett har inneburit
            en växande medvetenhet om arbetsförhållan- denas betydelse när
            det gällt att påverka människors hälsotillstånd. Denna insikt
            har legat till grund för en rad försök att förbättra arbetsmiljöarbetet.
            Ändå kan konstateras att utslagningen ur arbetslivet inte minskat
            utan tvärtom ökat. Fler LO-medlemmar än 1970 anser i dag att det
            föreligger arbetsmiljöbrister på deras arbetsplatser. 27 70 av
            LO-medlemmarna anser sig ha råkat ut för ohälsa på grund av dåliga
            arbetsförhållanden mot 20 96 1970. Framför allt är det den ökade
            stressen som utpekas som en viktig försämrande faktor i arbetsmiljön.
            Det finns flera orsaker till att arbetsmiljöarbetet inte har lyckats
            bättre. O Man har förmodligen underskattat den betydelse som den
            summerade effekten av olika arbetsmiljöfaktorer haft. Det är oftare
            kombinationen av ett högt arbetstempo, buller, psykisk stress
            och inverkan av giftiga ämnen som slår ut folk än en enskild arbetsmiljöfaktor.
            Även om medvetenheten har stigit när det gäller arbetsmiljön,
            har man inte i tillräcklig grad diskuterat de bakomliggande maktförhållandena.
            Utslagningen har i många fall tagit sig andra former och nu försvåras
            återigen arbetsmiljökampen med hänvisning till industrins dåliga
            lönsam- het. Arbetsmiljön är en kampfråga — den kan aldrig vara
            en samarbets- fråga. Företagshälsovårdens isolerade ställning
            har medfört att erfarenheterna från arbetsmiljön inte i tillräcklig
            grad kunnat berika den hälsopolitiska debatten. Samordningen mellan
            samhällets primärvård och företagshäl- sovården är mycket dålig.
            Den epidemiologiska forskningen kring arbetsmiljörisker är otillräckligt
            utbyggd. Yrkesmedicinen har inte byggts ut i tillräcklig grad.
            Man har uppenbarligen underskattat den betydelse som alkohol,
            lugnan- de tabletter och andra droger har när det gäller att påskynda
            utslagnings- processen och passivisera dem som slagits ut. Man
            har likaså underskattat risken med att använda långvarig sjukskriv-
            ning och förtidspensionering som ett instrument för att slussa
            ut
          </p>
          <pb facs="riksdagen-motions-pdf/data/198283/mot_198283__927/mot_198283__927-003.pdf"/>
          <p xml:id="i-H5nJKSAzGtPwnMQLRZfiCM">
            Mot. 1982/83:927 15
          </p>
          <p xml:id="i-MSKEicqK9us63dcJKJhpYm">
            människor från arbetsmarknaden. Strömmen har hela tiden gått
            i en riktning. Mycket få av dem som hamnar i vårdapparaten återkommer
            tillbaka till arbetslivet. De möjligheter till arbetsrehabilitering
            som finns har byggts ut i otillräcklig grad. Den skyddade arbetsmarknaden
            har i allt högre grad underkastats de lagar som gäler inom arbetslivet
            i övrigt, med åtföljande svårigheter för människor med handikapp
            att få plats.
          </p>
          <p xml:id="i-Y3NFSbMWoZZggBUHm8Zrd">
            Den ekonomiska krisen medför en kraftig försämring av de utslagnas
            situation. Socialförsäkringssystemet och därmed deras ekonomiska
            trygghet ifrågasätts. I takt med en stigande arbetslöshet försvåras
            arbetsmiljökampen. De som slagits ut och grupper med arbetshandikapp
            får ännu svårare att återkomma till arbetslivet. Allra mest alarmerande
            är den kraftigt stigande arbetslösheten bland ungdomar, som innebär
            att en allt större grupp människor sorteras ut redan före inträdet
            på arbetsmarknaden. För att bryta denna utveckling krävs en helt
            ny ekonomisk politik och en ny industripolitik. Utgångspunkten
            för denna måste bl. a. vara en samhälls- ekonomisk bedömning,
            där man tar in de enorma sociala kostnader och vårdkostnader som
            utslagningen från arbetsmarknaden innebär. Det är en stigande
            arbetslöshet och utslagning som är det stora hotet mot Sveriges
            ekonomi — inte de åtgärder som vidtas i syfte att ge människor
            jobb. Att hänvisa en stor del av befolkningen i produktiva åldrar
            till förtidspensione- ring, sjukskrivning och andra former av
            bidrag, i stället för att utnyttja deras arbetsförmåga är ett
            slöseri utan like. I syfte att samordna kampen mot utslagning
            och andra konsekvenser av hälsofarliga arbetsmiljöer bör ett aktionsprogram
            upprättas. Det bör bl. a. innehålla följande punkter. 1. En kraftig
            skärpning av arbetsmiljölagstiftningen med bl. a. tvingande gränsvärden
            mot ett för högt arbetstempo, förbud mot allt skiftarbete som
            inte är samhällsnödvändigt och förbud mot ackord som driver upp
            arbetstempot. 2. Rätt till arbetsrehabilitering för alla som slagits
            ut från arbetsmarkna- den. En sådan rättighet kräver att program
            upprättas för att ge lämpliga arbeten för alla som vistas på vårdinstitutioner
            av alla slag och för dem som nu uppbär förtidspension och vill
            återgå till arbetsmarknaden. 3. En särskild garanti om rätt till
            arbete eller meningsfull utbildning för alla ungdomar upp till
            24 års ålder. 4. Kraftig utbyggnad av yrkesmedicin och forskning
            som gäller sambandet mellan missförhållandena på arbetsmarknaden
            och ohälsa. 5. Åtgärder som nedbringar konsumtionen av alkohol,
            lugnande tabletter och andra droger. 6. En förstärkt ställning
            för den lokala arbetsmiljökampen och utvidgad rätt för skyddsombud
            att ingripa mot misstänkt hälsofarliga arbetsförhållan- den.
          </p>
          <pb facs="riksdagen-motions-pdf/data/198283/mot_198283__927/mot_198283__927-004.pdf"/>
          <p xml:id="i-LVAdyo3nUiKfj9ftmadBfr">
            Mot. 1982/83:927 16
          </p>
          <p xml:id="i-YMp4C3R5X6TZxg2yEh4Dkr">
            7. En förbättrad statistik som gör det möjligt att följa samband
            mellan olika former av arbetsförhållanden och ohälsa. Med anledning
            av det anförda föreslås att riksdagen hemställer hos regeringen
            om förslag till åtgärder mot hälsofarliga arbetsmiljöer och utslagning
            från arbetsmarknaden enligt motionens aktionsprogram.
          </p>
          <p xml:id="i-EenJf92z9oBnpmgVrHaWen">
            Stockholm den 24 januari 1983
          </p>
          <p xml:id="i-GFnUmmjx9rzePAEh3QWzWD">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            LARS-OVE HAGBERG (vpk)
          </p>
          <p xml:id="i-HGCfoS3CUBnySs6eXtigb">
            minab/gotab Stockholm 1983 73468
          </p>
        </div>
      </div>
    </body>
  </text>
</TEI>
