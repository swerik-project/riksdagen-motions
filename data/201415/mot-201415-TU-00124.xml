<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-00124">
  <teiHeader>
    <fileDesc>
      <titleStmt>
        <title>Järnvägar i Bergslagen</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:124 av Jan Lindholm (MP)</title>
          <idno type="rdwebb">H202124</idno>
          <rs type="number">124</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H202124/text</ref>
          <ref type="dokument_url_html">http://data.riksdagen.se/dokument/H202124</ref>
          <ref type="dokumentstatus_url_xml">http://data.riksdagen.se/dokumentstatus/H202124</ref>
          <ref type="docx">http://data.riksdagen.se/fil/40B0FC02-FA36-4EB0-83E1-32AD2EEBF319</ref>
          <ref type="pdf">http://data.riksdagen.se/fil/38A6265E-1EFD-4B80-933A-E46D565EBCB9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EQeFD4vtr8Up7f7YyXPNeA" type="signed"/>
        <correspContext corresp="i-EQeFD4vtr8Up7f7YyXPNeA">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="submitted" xml:id="i-JEQxpmQpJ36SJon3Nd7MWf">
          <date when="2014-10-29"/>
          <time when="12:45:06"/>
        </correspAction>
        <correspAction type="reviewed" xml:id="i-EC9TeFkmq2xHFSTGzQvHs8">
          <date when="2014-10-29"/>
          <time when="13:55:23"/>
        </correspAction>
        <correspAction type="referred" xml:id="i-Ee9JA71RuAoEaKqitBn3dY">
          <date when="2014-11-12"/>
        </correspAction>
        <correspAction type="assigned" xml:id="i-35TqWGWMTx6Lf11tSdEZce">
          <date when="2016-10-04"/>
          <time when="22:39:59"/>
        </correspAction>
        <correspContext corresp="i-35TqWGWMTx6Lf11tSdEZce">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-3Kzvf4qH8awPAej9M5Fkzy"/>
        <correspContext corresp="i-3Kzvf4qH8awPAej9M5Fkzy">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:124 av Jan Lindholm (MP) Järnvägar i Bergslagen</div>
      </div>
      <div type="motBody">
        <div type="motProposal" subtype="förslag">
          <head xml:id="i-WxDVpttsyYwYuNNjPwvdJk">
            Förslag till riksdagsbeslut
          </head>
          <list style="ol">
            <item xml:id="i-VbELqkG2b4co2he4qjATP4">
              Riksdagen tillkännager för regeringen som sin mening vad som
              anförs i motionen om behovet av att öka kapaciteten för godstransporter
              på järnväg i Bergslagen.
            </item>
            <item xml:id="i-DMrAKLUUvzCy8Uum8B4PZA">
              Riksdagen tillkännager för regeringen som sin mening vad som
              anförs i motionen om behovet av att öka kapaciteten för persontransporter
              på järnväg i Bergslagen.
            </item>
          </list>
        </div>
        <div type="motContent">
          <head type="h1" xml:id="i-CUXasJ9Fc3wuxifbuDtMMh">
            Tidigare behandling
          </head>
          <p xml:id="i-KXFyynn36KpKDbhcAhnjiw">
            Motioner om järnvägsnät och tågtrafik avslås regelmässigt i riksdagen
            på förslag av trafikutskottet. Motivet är själva beslutsprocessen
            som i sig gör det närmast omöjligt för riksdagen att uttala särskilt
            stöd för vissa bandelar. Riksdagen blir lätt en arena för regionala
            särintressen och i värsta fall skulle ett köpslående kunna börja
            figurera. För oss som kommer från glest befolkade delar av landet
            vore det förödande eftersom vi har så låg representation i riksdagen
            rent numerärt. Att behovet av banor och trafik är som störst där
            det bor minst människor gör saken svår att hantera.
          </p>
          <p xml:id="i-12rrxt9sEF9iPXga3HHNgU">
            Även om den konkreta hanteringen och avgörandet om var i landet
            satsningar skall ske inte kan hanteras på ett konstruktivt sätt
            av riksdagen på grund av den regionala suboptimering som då riskerar
            bli avgörande så måste ändå motioner om behov på området skrivas
            och behandlas. Syftet med en motion i detta ämne är därför inte
            att bli bifallen. Syftet kan inte vara högre än att motionen kan
            bidra till en nödvändig debatt om behovet av en väl fungerande
            infrastruktur i hela landet samt fungera som en del av det underlag
            utifrån vilket prioriteringar med tiden görs på regerings- och
            myndighetsnivå.
          </p>
          <head type="h1" xml:id="i-BmHAsvu6YYaEFQzUdWHb99">
            Bakgrund
          </head>
          <p xml:id="i-LguE7KEEKs9NqY4qSRrudJ">
            För hundra år sedan var det en självklar sanning att utveckling
            förutsatte en utbyggd infrastruktur. Skogen och malmen har i hundratals
            år varit Bergslagens guldgruva som byggt Sverige och varit grunden
            för hela landets välfärd. Även idag är dessa råvaror viktiga för
            landets näringar. Många, särskilt de som bor i Stockholm, tror
            att det är storstaden som är vår välfärdskälla. Men vi lever inte
            enbart av att ge varandra utbildning och service. Exportvärdet
            av det som tillverkas i exempelvis Stockholm är mindre än en tiondel
            per innevånare än exportvärdet av det som tillverkas i Dalarna
            per innevånare. Det krävs alltså tio Stockholmare för att försörja
            en mas eller kulla men bara en mas eller kulla för att försörja
            tio Stockholmare med exempelvis de 50 procent av våra livsmedel
            som vi i dagsläget inte förmår att producera i landet. Detta att
            det är vi som bor utanför storstäderna som i huvudsak skapar de
            exportvärden som storstadsborna lever upp glöms oftast bort i
            den politiska debatten. Kanske är det inte så konstigt när den
            politiska bevakningen och den politiska debatten är så storstadsfixerad.
            Men om politik skall utgå från fakta så borde landsbygdens betydelse
            för vår handelsbalans lyftas fram mer.
          </p>
          <p xml:id="i-JcxUUkj9wmQJjFfgSwoGLe">
            Trots det ovan anförda finns det fortfarande stora möjligheter
            att öka förädlingsvärdet av det som produceras på landsbygden.
            Att exportera råvaror eller halvfabrikat ger naturligtvis inte
            lika stora exportintäkter som att förädla ända fram till slutprodukter.
            För det krävs investeringsvilja och ett väl fungerande transportsystem,
            det vill säga bra järnvägar.
          </p>
          <p xml:id="i-LmB58wioLLDB5KSW4yvWru">
            Ett exempel på problem med en otillräcklig infrastruktur för
            gods på järnväg som vi har stora problem med i Dalarna är svårigheterna
            för ABB i Ludvika att köra sina produkter till hamn. Transportkapaciteten
            har här slagit i ett definitivt tak och ny kapacitet måste snabbt
            fram. Det kan ske på olika sätt men regeringen måste peka med
            hela handen om vi inte skall riskera att unik kompetens flyttar
            från landet.
          </p>
          <p xml:id="i-Cfzt1ZNrUodaDMnb9hPAJC">
            Den långsiktigt ökande efterfrågan på mineraler gör att ett antal
            bolag arbetar med nyöppning av äldre gruvor i Bergslagen. De för
            tillfället låga mineralpriserna gör att gruvprojekten för närvarande
            går på lågvarv men det handlar bara om mindre förskjutningar i
            tid. Sannolikt kommer flera av dessa projekt med tiden att förverkligas.
            Den dag det sker måste järnvägen ha kapacitet att ta emot malmtransporterna.
          </p>
          <p xml:id="i-5ncfq4qDBVM3myGwgsiKTi">
            Det befintliga järnvägsnätet i Bergslagen är redan idag hårt
            belastat. På några sträckor så hårt att det är svårt att klämma
            in nödvändigt underhåll. Näringslivet i Bergslagen och Dalarna
            är starkt beroende av den förstoring av vår arbetsmarknadsregion
            som väl fungerande persontransporter på järnväg innebär. Att den
            ena familjeförsörjaren långpendlar till arbete har blivit en självklarhet
            för många familjer i området. Vi oroar oss därför över de effekter
            som kan uppstå i form av försämrade möjligheter att yrkespendla
            om ökade godsvolymer får företräde.
          </p>
          <p xml:id="i-9G2f19QU3K8CqXzVQDZMv">
            Miljö- och klimatargumentationen har utelämnats i denna motion
            eftersom jag utgår från att alla är väl införstådda med att teknikvalet
            för såväl långväga yrkespendling som långväga godstransporter
            kraftigt påverkar våra möjligheter att nå klimatmålen.
          </p>
          <p xml:id="i-2priJX4kWAqXdGpE6ekuiQ">
            Regeringen måste därför ha en beredskap inför de konsekvenser
            som exempelvis nyöppnande av gruvor i Bergslagen kan få för trängseln
            på järnvägsspåren så att inte stora gruppers behov av yrkespendling
            omöjliggörs. Riksdagen bör därför ge regeringen till känna som
            sin uppfattning vikten av att säkerställa kapacitet för såväl
            ökande behov av gods och persontrafik i Dalarna och Bergslagen.
          </p>
        </div>
        <div type="motSignatures">
          <list>
            <item xml:id="i-QuL7Mn1DfRw6C2TKVNamap" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
