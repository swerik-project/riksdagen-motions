<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00334">
  <teiHeader>
    <fileDesc>
      <titleStmt>
        <title>Avskaffa kärnkraftens subventioner</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffa kärnkraftens subventioner</title>
          <idno type="rdwebb">H102N334</idno>
          <rs type="number">N334</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N334/text</ref>
          <ref type="dokument_url_html">http://data.riksdagen.se/dokument/H102N334</ref>
          <ref type="dokumentstatus_url_xml">http://data.riksdagen.se/dokumentstatus/H102N334</ref>
          <ref type="doc">http://data.riksdagen.se/fil/36C9B7A6-2A95-4746-9D98-5F3FDE419843</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Yz72mjqJQm7bChKpbb9m7" type="signed"/>
        <correspContext corresp="i-3Yz72mjqJQm7bChKpbb9m7">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction type="numbering" xml:id="i-SWgmTy5WJ4AmkaUZMV9Zp4">
          <date when="2013-10-07"/>
        </correspAction>
        <correspAction type="submission" xml:id="i-2LFD6ALR7ZUrzUBR3bJ7Jo">
          <date when="2013-10-03"/>
        </correspAction>
        <correspAction type="transfer" xml:id="i-UADcdDWHnQhoWC2nYKD7vL">
          <date when="2013-10-02"/>
        </correspAction>
        <correspAction type="assigned" xml:id="i-29jK585z2mUsgQkN8DAESv"/>
        <correspContext corresp="i-29jK585z2mUsgQkN8DAESv">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9aqu2XEnmJcXUe8CNETKui">
            Förslag till riksdagsbeslut
          </head>
          <list style="ol">
            <item xml:id="i-AmyEg24K6VN9mnCyVZJ3Y9">
              Riksdagen tillkännager för regeringen som sin mening vad som
              anförs i motionen om att skyndsamt utreda vad en kärnkraftssubvention
              innebär.
            </item>
            <item xml:id="i-Li1gknmPG42KX2Zba13Zok">
              Riksdagen tillkännager för regeringen som sin mening vad som
              anförs i motionen om att höja skadeståndsansvaret vid en radiologisk
              skada så att det motsvarar den fulla ekonomiska kostnaden. 1
            </item>
            <item xml:id="i-HCqUMN5ykfDvVXnJENugqv">
              Riksdagen tillkännager för regeringen som sin mening vad som
              anförs i motionen om att införa ett ansvarsgenombrott vid radiologiska
              olyckor. 1
            </item>
            <item xml:id="i-FFCbu1AiJnVvyt3qttSFGi">
              Riksdagen tillkännager för regeringen som sin mening vad som
              anförs i motionen om att kärnavfallsavgiften bör spegla den verkliga
              kostnaden för kärnkraftens restprodukter. 2
            </item>
          </list>
          <p xml:id="i-NL4PXXyQWm1Q9C4ZAFzFcb">
            1 Yrkandena 2 och 3 hänvisade till CU.
          </p>
          <p xml:id="i-VJD2sBxZ6aW8vvdcVf8Mv">
            2 Yrkande 4 hänvisat till FöU.
          </p>
        </div>
        <div type="motContent">
          <head type="h1" xml:id="i-8C5ZdKWwhGyJ6Ncch8bVMY">
            Inledning
          </head>
          <p xml:id="i-CCULwiBwftq4XQarYqft1Z">
            I juni 2010 biföll riksdagen regeringens proposition om att tillåta
            nya kärnreaktorer i Sverige. Ett villkor från ett enigt näringsutskott
            var att regeringen skulle återkomma med lagstiftning eller andra
            åtgärder som gjorde att direkta eller indirekta statliga subventioner
            inte skulle kunna förekomma. Två år senare lämnade regeringen
            en skrivelse (2011/12:141) där man fastslår att man inte kommer
            att vidta några åtgärder för att avskaffa kärnkraftssubventionerna.
          </p>
          <p xml:id="i-DtoZ6rZkVxfXDLnou7oRML">
            Att som regeringen i ovan nämnda skrivelse påstå att det inte
            finns några subventioner utan att presentera vilken definition
            av subvention man använder gör att granskningen inte är tillförlitlig.
            Den mest vedertagna definitionen är OECD:s som fastslår att en
            subvention är ett resultat av en handling från staten som innebär
            en fördel för konsumenter eller producenter i syfte att öka deras
            intäkter eller minska deras kostnader. Denna definition av subvention
            styrker även Naturvårdsverket i rapporten Potentiellt miljöskadliga
            subventioner (2011) och fastslår att gynnsamma villkor är en subvention.
          </p>
          <p xml:id="i-Hirkg982Kz45VfDFyBPqoV">
            Huruvida kärnkraften ges statligt stöd eller inte är den fråga
            som kan avgöra om det byggs nya reaktorer i Sverige eller inte.
            De flesta ekonomiska bedömare menar att nya reaktorer aldrig kommer
            att byggas utan statliga subventioner eftersom de då blir för
            dyra. Sommaren 2012 meddelade Vattenfall att man ska undersöka
            möjligheten att bygga ny kärnkraft i Sverige. För att Vattenfall
            ska ha korrekt underlag för sin kalkyl är det avgörande att frågan
            om vem som ska betala för kärnkraftens försäkring och avfall förtydligas.
          </p>
          <head type="h1" xml:id="i-BEhcsyC1q8AEjpc8ozmU2S">
            Vad är en kärnkraftssubvention?
          </head>
          <p xml:id="i-4VLjcLph4VVf13NHEdR7e5">
            Det är mycket förvånande att regeringen fastslår att det inte
            finns några kärnkrafts­subventioner utan att någonstans definiera
            vilken definition man använder.
          </p>
          <p xml:id="i-DeoaPNo23Hiy1ceZzisYZh">
            Enligt OECD:s definition, som är en av de mest vedertagna, är
            en subvention ett resultat av en handling från staten som innebär
            en fördel för konsumenter eller producenter i syfte att öka deras
            intäkter eller minska deras kostnader. (A result of a government
            action that confers an advantage on consumers or producers, in
            order to supplement their income or lower their costs.) Denna
            definition tycks stämma väl överens med riksdagens beslut att
            kärnkraften ska stå på egna ben och inte få påräkna vare sig direkta
            eller indirekta subventioner.
          </p>
          <p xml:id="i-HRWqYYxhMyDsYkHzFVKShB">
            Mycket tyder också på att det är ekonomiskt olönsamt att bygga
            en ny reaktor utan statligt stöd. Exempelvis anser den stora bankgruppen
            Citigroup att statliga subventioner eller andra stöd är ett krav
            för att få lönsamhet i en ny reaktor .
          </p>
          <p xml:id="i-YJxVM2WMLiLw9xq76wzmAC">
            För att kunna fullfölja riksdagens uppdrag att garantera att
            kärnkraften inte ges några subventioner krävs en definition av
            vad en subvention är. Eftersom OECD:s är den mest vedertagna i
            den internationella debatten bör riksdagen utgå ifrån den. Detta
            bör riksdagen ge regeringen till känna som sin mening.
          </p>
          <head type="h1" xml:id="i-FUGQnJCi62XK24NdT3PoUE">
            Höj skadeståndsansvaret
          </head>
          <p xml:id="i-aVnjeeJdFYDy1E4qenMvr">
            Samtidigt som riksdagen 2010 antog propositionen om att tillåta
            nya reaktorer i Sverige antog man även propositionen Kärnkraften
            – ökat skadeståndsansvar. Beslutet innebär bl.a. att atomansvarighetslagen
            ersätts av en ny lag som reglerar ansvar och ersättning vid radiologiska
            olyckor, att det införs ett så kallat obegränsat ansvar för innehavare
            av kärntekniska anläggningar samt att innehavare av kärnreaktorer
            ska finansiera ansvaret upp till 1 200 miljoner euro eller cirka
            11 miljarder kronor.
          </p>
          <p xml:id="i-X4P5K1yVwyBjgWpca6m9wS">
            I den nya lagen om ansvar vid olycka skiljer regeringen mellan
            ett principiellt obegränsat ansvar och säkerställande av finansiering
            för detta ansvar. Ett obegränsat ansvar innebär i princip att
            reaktorägarens ansvar är oändligt, men i praktiken är det ekonomiska
            ansvaret begränsat till 11 miljarder kronor eller de överstigande
            tillgångar som den ansvarige har och som en domstol kan få tillgång
            till.
          </p>
          <p xml:id="i-7qvkAM6S6dFKGopt7aLXqH">
            Konstruktionen är sådan att den som driver en reaktor (eller
            flera) måste ställa säkerheter upp till ett så kallat ansvarsbelopp
            som är satt till 1 200 miljoner euro, motsvarande cirka 11 miljarder
            kronor. Säkerheten kan vara en försäkring eller andra tillgångar.
          </p>
          <p xml:id="i-QsMQYixkc2T4hb67e8nDf2">
            Utöver detta belopp ställer lagen inga krav på säkerhet, endast
            de tillgångar som finns vid olyckan. Den främsta tillgången är
            vanligen de värden som finns i det företag som driver eller äger
            anläggningen. Värdet är dock begränsat, i synnerhet som anläggningen
            kan skadas allvarligt och i princip bli värdelös vid en omfattande
            olycka. Även aktier i bolaget riskerar att bli utan värde.
          </p>
          <p xml:id="i-E2bqzG6cnEQ8MjdQtF6CWs">
            Miljöpartiet anser att det ansvarsbelopp som lagen föreskriver
            är löjeväckande lågt; det motsvarar bara en bråkdel av de kostnader
            som riskerar att uppstå vid en omfattande olycka. De möjliga kostnaderna
            vid en omfattande olycka är i princip oändliga. Enligt Strålskyddsinstitutet
            uppgick kostnaderna efter olyckan i Tjernobyl till minst 1 000
            miljarder kronor i bara Ukraina, Vitryssland och Ryssland – fram
            till 2005, i den tidens pengar. I Fukushima vet vi ännu inte var
            kostnaderna landar, men seriösa bedömare talar om belopp långt
            över de 1 000 miljarder kronor som olyckan i Tjernobyl anses ha
            kostat.
          </p>
          <p xml:id="i-Sr7gt3tw7H2QDqbWnvbkos">
            I Naturvårdsverkets rapport Potentiellt miljöskadliga subventioner
            (2011) presenteras kärnkraftens begränsade skadeståndsansvar som
            en subvention. Där fastslås att det är svårt att uppskatta storleken
            på subventionen, men att kärnkraften skulle bli dyrare om skadeståndsansvaret
            utökades.
          </p>
          <p xml:id="i-6H4SoML231Cz3N3dDJ2Dbt">
            Regeringens skrivelse utgår från vilken nivå av finansiell säkerhet
            som är rimlig utifrån ägarnas perspektiv att ställa på kärnkraftsägarna,
            snarare än den faktiska kostnaden för en olycka. Inte heller nämner
            regeringen någonstans i skrivelsen vad en kärnkraftsolycka faktiskt
            kan komma att kosta. Att Fukushima bedöms kosta minst 1 000 miljarder
            kronor sätter regeringens krav om 11 miljarder kronor i ett helt
            annat ljus. Ingenstans redogör regeringen för vem som betalar
            kostnaden över 11 miljarder kronor om en olycka sker. Det är inte
            att garantera att kärnkraften står på egna ben.
          </p>
          <p xml:id="i-J6ccZoWfoEXhHuzfHjjzS1">
            Miljöpartiet anser att inriktningen i politiken måste vara att
            kärnkraften vid en olycka ska tvingas att betala sina egna kostnader.
            I detta ingår garantier för de skadebelopp som kan orsakas av
            en olycka. Att inte kräva sådana garantier medför sänkta kostnader
            för reaktorägaren, både vid normal drift och vid en olycka, och
            är därför enligt alla gängse definitioner att betrakta som en
            subvention. För att uppfylla det villkor som utskottet har ställt
            sig bakom, att kärnkraften inte ska få några subventioner, behöver
            kravet om finansiell säkerhet höjas till att motsvara den nivå
            som en radiologisk olycka erfarenhetsmässigt har visat sig kunna
            orsaka, dvs. åtminstone 1 000 miljarder kronor. Detta bör riksdagen
            ge regeringen till känna som sin mening.
          </p>
          <head type="h1" xml:id="i-4Rpsntx5miwLdJgLekk9ob">
            Inför ansvarsgenombrott
          </head>
          <p xml:id="i-F5nwudNfgXMfZZSM3KPnfz">
            Svenska reaktorer ägs i samtliga fall av dotterbolag till stora
            energikoncerner, och dessa bolag har mycket begränsade tillgångar.
            Ansvaret vid en olycka gäller bara för den som driver en kärnanläggning,
            den som innehar tillståndet. Därför är det dotterbolagen som har
            ansvaret, både juridiskt och ekonomiskt.
          </p>
          <p xml:id="i-GUgzE7PGb5y1pRiuZV86A2">
            Det gör det möjligt för exempelvis Eon eller Vattenfall att låta
            dotterbolag stå för anläggningens tillstånd, med de risker detta
            medför. Samtidigt klarar sig moderbolagen undan vid en olycka.
          </p>
          <p xml:id="i-JYAveY3eZkzTAhB7tdEVni">
            Utredningen Översyn av atomansvaret (SOU 2006:43) redogör för
            ägarförhållandena och de ekonomiska värden det handlar om (2005).
            Kärnkraftverket i Forsmark drivs av Forsmarks Kraftgrupp AB som
            i sin årsrapport anger att bolaget har tillgångar värda 13 miljarder
            kronor, kraftverket i Ringhals drivs av Ringhals AB som har tillgångar
            värda 16 miljarder kronor, medan kraftverket i Oskarshamn drivs
            av OKG AB med tillgångar värda 14 miljarder kronor.
          </p>
          <p xml:id="i-CfwMzjy7Y4WELMknvpoYFf">
            Ett till synes märkligt sammanträffande verkar vara att bolagens
            tillgångar i stort sett överensstämmer med det ansvarsbelopp som
            regeringen kräver. Å andra sidan bör det också upprepas att dessa
            värden inte kommer att vara opåverkade vid en omfattande olycka.
          </p>
          <p xml:id="i-16FksuUy7pbtPbj6otoT9j">
            Denna begränsning i ansvaret hade kunnat undvikas om regeringen
            hade föreslagit ett så kallat ansvarsgenombrott som leder ansvaret
            vidare till moderbolagen. Men regeringen har avstått från den
            möjligheten och har gjort det på svaga grunder. Den bakomliggande
            utredningen innehåller däremot en genomgång av möjligheterna för
            ett sådant ansvarsgenombrott och nämner en rad möjliga vägar att
            gå.
          </p>
          <p xml:id="i-FcyZRVuprzJikEcDUbgPde">
            Miljöpartiet anser att det är självklart att ett obegränsat ansvar
            ska medföra att alla värden i det bolag som äger och driver reaktorn
            ställs som säkerhet, även moderbolagen och resten av koncernen.
            Vi föreslår därför ett ansvarsgenombrott genom att införa som
            villkor att moderbolaget ingår en förpliktelse och garanterar
            verksamheten med alla sina tillgångar för att få driva reaktorer
            i Sverige. Detta bör riksdagen ge regeringen till känna som sin
            mening.
          </p>
          <head type="h1" xml:id="i-Rja3AfrrvJxLVPr59FogHs">
            Höj kärnavfallsavgiften
          </head>
          <p xml:id="i-THvsxjPogByDCGUjMn5JxC">
            I skrivelsen skriver regeringen att avgiftssystemet för restprodukter
            lever upp till att inte subventionera kärnkraften. Den bedömningen
            delar inte ansvarig myndighet, Strålsäkerhetsmyndigheten, som
            har begärt att kärnavfallsavgiften bör höjas för att industrin
            själv ska betala för kostnaderna. I oktober 2011 föreslog SSM
            en höjning av den avgift kärnkraftsindustrin betalar till Kärnavfallsfonden
            från cirka 1 öre/kWh producerad kärnkraftsel till cirka 3 öre/kWh.
            Den 22 december 2011 beslutade regeringen att endast höja avgiften
            till 2,2 öre/kWh. Under 2013 meddelade Kärnavfallsfonden att det
            ändå saknas över 30 miljarder kronor för att de avsatta pengarna
            ska räcka till slutförvaret av det svenska kärnavfallet. Enligt
            en uträkning som Sveriges Radio Vetenskapsradion låtit göra skulle
            avgiften behöva femfaldigas till runt 10 öre/kWh för att täcka
            upp underskottet i Kärnavfallsfonden.
          </p>
          <p xml:id="i-VXRoB4ccV77Y3hs2W2YLPR">
            Miljöpartiet anser att avgiften för hanteringen av kärnkraftens
            restprodukter bör möta den nivå ansvarig myndighet bedömer behövs
            för att täcka de egna kostnaderna. Att kärnkraften inte betalar
            för hantering av sina egna restprodukter är ett tydligt fall av
            subvention. Kärnavfallsavgiften bör spegla den verkliga kostnaden
            för kärnkraftens restprodukter. Detta bör riksdagen ge regeringen
            till känna som sin mening.
          </p>
        </div>
        <div type="motSignatures">
          <list>
            <item xml:id="i-LvUqhf7MYMSd7PExdEWDDh">
              Lise Nordin (MP)
            </item>
            <item xml:id="i-Aqn1YvxaZHKWYN6T7p57Mp">
              Jonas Eriksson (MP)
            </item>
            <item xml:id="i-Q7LNC8Hhj9q6KWhUMKWARP">
              Stina Bergström (MP)
            </item>
            <item xml:id="i-5ZyjEtKXbGQpdXc5j6m4GN">
              Kew Nordqvist (MP)
            </item>
            <item xml:id="i-WY7wgZHEbEGhfcpJRCVsZh">
              Annika Lillemets (MP)
            </item>
            <item xml:id="i-NkxCPcj3nVAwq5CyrnN1ZK">
              Mats Pertoft (MP)
            </item>
            <item xml:id="i-E6HLbiRYCuaG2DzaW3sNkJ">
              Jan Lindholm (MP)
            </item>
            <item xml:id="i-Ciy6SdM6ukeDHbPHqgqB11">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
