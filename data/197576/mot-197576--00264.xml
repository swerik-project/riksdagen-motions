<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00264">
  <teiHeader>
    <fileDesc>
      <titleStmt>
        <title>om åtgärder för att öka de värnpliktigas inflytande på de militära  förbanden</title>
        <author>av herr Måbrink och fru Ryding</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att öka de värnpliktigas inflytande på de militära  förbanden</title>
          <idno type="rdwebb">FZ02264</idno>
          <rs type="number">264</rs>
          <ref type="dokument_url_text">http://data.riksdagen.se/dokument/FZ02264/text</ref>
          <ref type="dokument_url_html">http://data.riksdagen.se/dokument/FZ02264</ref>
          <ref type="dokumentstatus_url_xml">http://data.riksdagen.se/dokumentstatus/FZ02264</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-9Y4xyA9x1QxKAxWcTDiJ57</idno>
            <name>GUNVOR RYDING</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NJ8pVb1xzQBqHUq5eiGuWd" type="signed"/>
        <correspContext corresp="i-NJ8pVb1xzQBqHUq5eiGuWd">
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-9Y4xyA9x1QxKAxWcTDiJ57"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__264/mot_197576__264-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 264
          </p>
          <p>
            av herr Måbrink och fru Ryding om åtgärder för att öka de värnpliktigas
            inflytande på de militära förbanden
          </p>
          <p>
            Under senare år har de värnpliktiga i varje årskull framfört
            omfattande krav på demokratisering inom försvaret. De åtgärder
            som vidtagits från myndigheternas sida i dessa avseenden har varit
            mycket begränsade och av skenkaraktär. Detta gäller t. ex. samrådsförfarandet
            inom förbanden, där de värnpliktiga icke har något reellt inflytande
            utan där det till sist och slutligen är förbandsledningen (förbandschefen)
            som bestämmer. Detta gäller också värnpliktsriksdagen, som endast
            fungerar som ett diskussionsforum. Dess många beslut och krav
            på omfattande förbättringar för de värnpliktiga på olika områden
            även när det gäller demokratiska fri- och rättigheter har icke
            lett till någon motsvarande förändring i statsmakternas och försvars-
            ledningens inställning. Den aktivitet som bedrivs bland de värnpliktiga
            för olika intressefrågor möts ofta med disciplinära åtgärder.
            När värnpliktiga försöker driva aktivitet genom information etc.
            på förbanden för förändringar och mot missför- hållanden, möts
            de med kadaverdisciplinens argument och metoder. Då visar det
            sig vad officerskårens demokratiska fasad är värd. Då tvekar inte
            reaktionära officerare att använda maktmedel mot dem som protesterar.
            I sammanhanget är det viktigt att notera att officerskår och förbands-
            ledningar reagerat hårt mot värnpliktigas kamp mot missförhållanden
            på förbanden när det gäller demokrati, utbildningens innehåll,
            skyddsfrågor och liknande, medan de däremot icke reagerar på samma
            sätt då de värn- pliktiga ställer ekonomiska krav. Då de värnpliktiga
            för något år sedan bedrev aktivitet för 1000 kr. till muck genomfördes
            aktioner också inne på för- banden. Då vidtog inte förbandsledning
            och officerare de sedvanliga di- sciplinära åtgärderna. Det var
            snarare så att man understödde kraven och aktiviteten. Varför?
            Ja, svaret är enkelt. Kampen för 1000 kr. till muck riktade sig
            icke mot det militära systemet, mot kadaverdisciplinen, mot de
            reaktionära förhållandena på många förband. Kraven riktade sig
            mot statsmakterna. För officerare och förbandsledningar var därför
            detta ett till- fälle att göra sig populära. Deras aktiva eller
            passiva stöd till 1000 kr. till muck ligger också helt i linje
            med kraven från officerskretsar att satsa mer på försvaret. Ersättningar
            till de värnpliktiga är en del i detta. Det finns ingen rimlig
            anledning till varför demokratin, yttrandefriheten och tryckfriheten
            skall göra halt utanför regementsportarna. En armé måste självfallet
            vara enhetlig och disciplinerad, men detta står inte i motsättning
            till diskussion och demokratiska friheter. Speciellt anmärkningsvärd
            är den
          </p>
          <pb facs="riksdagen-motions-pdf/data/197576/mot_197576__264/mot_197576__264-002.pdf"/>
          <p>
            Mot. 1975/76:264 1
          </p>
          <p>
            totala avsaknaden av demokratiska fri- och rättigheter på förbanden
            mot bakgrund av officerskårens politiska sammansättning. Det är
            oomtvistligt att officerskåren inom sig rymmer synnerligen konservativa
            element. Utan tvivel finns även direkt fascistiska element. Officerskårens
            politiska sam- mansättning är ingen återspegling av samhället
            i övrigt. Inom förbands- ledningarna är de konservativa och reaktionära
            i förkrossande majoritet. Att detta innebär en fara är uppenbart.
            Hur kommer dessa reaktionära krafter inom krigsmakten att ställa
            sig i situationer då folkflertalet med en riks- dagsmajoritet
            bakom sig vill göra avgörande förändringar i samhället? Ex- emplet
            Chile är inte uppmuntrande i det sammanhanget. Försvaret och förhållandena
            på förbanden måste stå under debatt liksom alla andra frågor.
            Samtidigt är det en självklarhet att de värnpliktiga liksom andra
            grupper i samhället skall ha rätt att uttrycka sig i tal och skrift
            där de befinner sig — på förbanden. Det är också en självklarhet
            att de värnpliktiga måste ha rätt att på olika sätt kunna föra
            fram sina olika krav och kämpa för sina rättigheter. Därför måste
            fullständiga demokratiska fri- och rät- tigheter införas på förbanden.
            Det kan inte längre tillåtas att det i det svenska samhället finns
            en ö, som är totalt främmande för de demokratiska rät- tigheterna
            i övrigt i samhället. Mot bakgrund av de politiska uppfattningar
            som finns inom krigsmakten i förhållande till samhället i övrigt
            är detta ytterligare ett mycket viktigt argument för att demokratiska
            fri- och rättigheter skall införas på förbanden och för de värnpliktiga.
            Demokratiska fri- och rättigheter för de värnpliktiga är en effektiv
            broms mot en utveckling som vi sett i Chile, Grekland, Spanien
            och många andra länder — en utveckling där krigsmakten tar över
            politiken och endast med vapnens hjälp upprätthåller sin makt
            över arbetarklassen och folket. Mot bakgrund av det anförda hemställs
            att riksdagen hos regeringen hemställer om förslag i syfte 1.
            att sådan ändring vidtas i gällande lagstiftning, att de värn-
            pliktiga garanteras rätt att utan begränsning kunna uttrycka sig
            i tal och skrift samt att inom förläggningarna på fritiden ordna
            politiska, fackliga och andra möten, 2. att rätt tillerkänns politiska
            och fackliga organisationer att på motsvarande sätt verka inom
            förläggningarna och öppet fram- träda genom möten, till vilka
            inga hinder för deltagande får resas, 3. att de värnpliktiga tillerkänns
            lagfäst rätt att som motpart i förhållande till förbandsledningar
            och försvarsdepartementet sammansluta sig i frivilliga intresseorganisationer
            med förhand- lingsrätt i intressefrågor.
          </p>
          <p>
            Stockholm den 14 januari 1976
          </p>
          <p>
            BERTIL MÅBRINK (vpk) GUNVOR RYDING (vpk)
          </p>
        </div>
      </div>
    </body>
  </text>
</TEI>
