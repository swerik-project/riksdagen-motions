<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00841">
  <teiHeader>
    <fileDesc>
      <titleStmt>
        <title>Översyn av patentlagens bestämmelser om biologiska uppfinningar</title>
        <author>Jan-Erik Wikström och Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av patentlagens bestämmelser om biologiska uppfinningar</title>
          <idno type="rdwebb">G802841</idno>
          <rs type="number">841</rs>
          <ref type="dokument_url_text">http://data.riksdagen.se/dokument/G802841/text</ref>
          <ref type="dokument_url_html">http://data.riksdagen.se/dokument/G802841</ref>
          <ref type="dokumentstatus_url_xml">http://data.riksdagen.se/dokumentstatus/G802841</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-34EtpSSbXdbCuudXq25ndi" type="signed"/>
        <correspContext corresp="i-34EtpSSbXdbCuudXq25ndi">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__841/mot_198485__841-001.pdf"/>
      <fw xml:id="i-TFY9SsxaWg9VatNZhjV4RL">
        Motion 1984/85:841
      </fw>
      <div xml:id="i-Gf8yqxVDkx53FwCUs15n27" type="motHeader">
        <div xml:id="i-GHD6VbCjNJ8LobKb4QtezT" type="motTitle"/>
        <div xml:id="i-9BVE1j3Mb8yYVqknyhbTGD" type="motSubmissionInfo"/>
      </div>
      <div xml:id="i-2SurhCg84g2SoQYvbSRJDG" type="motBody">
        <div xml:id="i-F1S2EnFgvVPVNmY47h2tSh">
          <p xml:id="i-LqxnTuzeV4TDGJnp7obvrC">
            Jan-Erik Wikström och Kerstin Anér Översyn av patentlagens bestämmelser
            om biologiska uppfinningar
          </p>
          <p xml:id="i-5ECD7WaXa3gXaJCMXWJyL9">
            Till gen-etikkommitténs betänkande, Genetisk integritet (SOU
            1984:88), har fogats en studie (bil. 5 till betänkandet), som
            handlar om biologiska uppfinningar och svensk patentlagstiftning.
            Av denna framgår att man i 1967 års patentlag intog — efter förebild
            av den av Europarådet den 27 november 1963 antagna konventionen
            om förenhetligande av vissa delar av patenträt- ten, den s.k.
            lagkonventionen —i 1 $ en bestämmelse om förbud mot patent på
            växtsorter och djurraser ävensom på väsentligen biologiska förfaranden
            för framställning av växter och djur. Utan hinder härav kan emellertid
            patent meddelas på mikrobiologiskt förfarande och alster av sådant
            förfarande. Motsvarande bestämmelser finns i den europeiska patentkonventionen
            (art 53 (b)). I förarbetena till lagen ges ingen förklaring till
            sistnämnda undantag. Växtförädlingen har fått en särskild skyddsform.
            Anledningen härtill är att man i Norden inte ansett att patentreglerna
            bör tillämpas när det gäller levande materia (LU 1982/83:33, s.
            6). Enligt nämnda studie var det denna grundsyn som låg bakom
            utformningen av dens. k. lagkonventionen och 1 $i 1967 års patentlag.
            Till växter och djur räknade man vid denna tidpunkt mikroorganismer,
            dvs. endast genom mikroskop synliga växter och djur. Bestämmelsen
            i 1$ i 1967 års patentlag, att patent inte meddelas på växtsorter
            eller djurraser, var alltså avsedd att innebära ett förbud mot
            patent även på mikroorganismer. I vart fall intill 1983 har enligt
            studien inte heller det svenska patentverket eller något annat
            nordiskt patentverk beviljat patent på en mikroorganism. Vad beträffar
            bestämmelsen om förbud mot patent på väsentligen biologiskt förfarande
            för framställning av växter och djur hänvisas i studien till kommentarer
            till svensk patentlagstiftning, enligt vilka ett förfarande är
            biologiskt, om det syftar till att förändra arvsmassan hos växter
            eller djur. Slutsatsen blir enligt studien att varje överförande
            av genetiskt material till högre organismer som växter och djur,
            vare sig detta material härrör från högre organismer som växter
            och djur eller från mikroorganismer och oberoende av på vilket
            sätt överföringen sker (här sammanfattade under beteckningen gentekniska
            förfaranden), är att anse som ett väsentligen biologiskt förfarande
            för framställning av växter eller djur, på vilket patent inte
            får meddelas. Eftersom man vid tiden för den s. k. lagkonventionen
            och förberedelserna för 1967 års patentlag till växter och djur
            uppenbarligen räknade även mikroorganismer, dvs. endast genom
            mikroskop synliga växter och djur, bör slutsatsen beträffande
            gentekniska förfaranden i samband med högre
          </p>
          <pb facs="riksdagen-motions-pdf/data/198485/mot_198485__841/mot_198485__841-002.pdf"/>
          <fw xml:id="i-bFMpN9zQyLpNDfhAr6NDd">
            Mot. 1984/85:841 8
          </fw>
          <p xml:id="i-AVm9MxsmRWWq9RirGxtFPw">
            organismer även gälla motsvarande gentekniska förfaranden i samband
            med lägre organismer som mikroorganismer. Bestämmelsen i 1$ i
            1967 års patentlag, att patent må meddelas på mikrobiologiskt
            förfarande och alster av sådant förfarande har enligt studien
            en naturlig förklaring och de använda begreppen en naturlig betydelse
            och avgränsning. Förfaranden för odling av mikroorganismer i syfte
            att framstäl- la livsmedel hade sedan gammalt kunnat patentskyddas.
            För ca 40 år sedan började man utnyttja mikroorganismers förmåga
            vid odling att producera nya ämnesomsättningsprodukter som antibiotika
            och enzymer och att omvandla ämnen, t. ex. steroider. Patent hade
            redan på 1950-talet meddelats på sådana odlingsförfaranden för
            framställning av antibiotika. Man fann vid utformningen av lagkonventionen
            och 1 $i 1967 års patentlag inte anledning att ändra på denna
            i praxis etablerade möjlighet att patentskydda odlingsför- faranden.
            Mikrobiologiskt förfarande i patentlagens mening är en använd-
            ning i huvudsak i form av odling av en mikroorganism och alstret
            av sådant förfarande är den nya ämnesomsättningsprodukt som bildas
            vid odlingen. På senare tid har gjorts gällande att ovannämnda
            gentekniska förfaranden är mikrobiologiska förfaranden i patentlagens
            mening och kan patentskyd- das liksom de framställda mikroorganismerna
            som utgör alster av sådana förfaranden. I studien framhålls att
            möjligheten att åstadkomma en ny mikroorganism genom förändring
            av dess arvsmassa, t.ex. med hjälp av hybrid-DNA- teknik, inte
            var förutsedd av lagstiftaren. Med hänsyn till detta och till
            förbudet mot patent helt allmänt för väsentligen biologiskt förfarande
            framstår enligt studien en sådan ny tolkning av patentlagen som
            en vid lagens tillkomst inte avsedd, väsentlig ändring av lagens
            materiella innehåll och därigenom som märklig. En sådan ändring
            förutsätter normalt en i demokra- tisk ordning av riksdagen godkänd
            ändring av lagen. En sådan ny tolkning leder f. ö. enligt studien
            till svåra terminologi- och gränsdragningsproblem, som något berörs.
            Om dessa problem skall lösas enbart genom rättstillämpning kommer
            en för utvecklingen på detta område förödande ovisshet om praxis
            att föreligga under många år. I studien kritiseras vidare att
            det i sammanhanget viktiga begreppet mikroorganism inte tydligt
            definieras i lagstiftningen. Även om mikrobiolo- gin är under
            snabb utveckling och avsevärd risk föreligger för att gjorda uttalanden
            snart skulle bli föråldrade, synes det av rättssäkerhetsskäl nödvändigt
            att en grupp av experter, om möjligt internationellt sammansatt,
            får till uppgift att föreslå en (pragmatisk) lösning av såväl
            avgränsningspro- blemen gentemot s.k. högre stående organismer
            som gränsdragningen mellan de enkla mikroorganismerna (inkl. virus)
            och annat självreplikeran- de, genetiskt aktivt material liksom
            mot kemiska föreningar. Gen-etikkommittén har i betänkandet (s.
            187) framhållit, att det från allmän synpunkt måste anses vara
            av stor betydelse att främja gentekniken och att ett medel att
            främja denna teknik är att sörja för att de uppfinningar
          </p>
          <pb facs="riksdagen-motions-pdf/data/198485/mot_198485__841/mot_198485__841-003.pdf"/>
          <fw xml:id="i-537FYbA4FP6DJMTX5ekRh2">
            Mot. 1984/85:841 9
          </fw>
          <p xml:id="i-EYz1iZkhpDHwQx7etraUGS">
            som görs på området erhåller ett ändamålsenligt rättsligt skydd,
            det må vara genom patent eller genom någon annan rättsfigur, t.
            ex. av samma karaktär som växtförädlarrätten. Kommittén framhåller
            under hänvisning till nämnda studie hur föga anpassad begreppsapparaten
            i patentlagen är till den utveckling som ägt rum inom den biologiska
            forskningen under de senaste årtiondena. Ur bioteknikens synvinkel
            framstår det som mycket olyckligt att lagtexten rör sig med så
            föråldrade begrepp som mikrobiologiskt förfarande och alster av
            sådant förfarande och att mikroorganismerna över huvud taget inte
            är uppmärksammade i lagtexten. Det torde väl gå i viss utsträckning
            att komma till rätta med lagtextens inadvertenser med hjälp av
            teleologiska lagtolkningsmetoder men också sådana metoder känner
            sina gränser. Kommittén hyser tvekan om att det verkligen skulle
            vara möjligt att inom rättstillämpningen nå de resultat som gagnar
            forskningen och uppfinnarverk- samheten bäst. Härtill kommer att
            om det överlämnas åt rättstillämpningen att lösa problemen det
            kan ta lång tid innan några vägledande prejudikat kommer till
            stånd. Under den tiden kommer uppfinnarna att befinna sig i ett
            besvärande osäkerhetstillstånd och ha svårt att veta hur de bäst
            skall kunna skydda sina uppfinningar. Kommittén gör därför den
            bedömningen att en utredning snarast möjligt bör tillsättas för
            en översyn av patenterbarhetsbe- stämmelserna såvitt gäller biologiska
            uppfinningar. Helst torde frågorna böra utredas på internationellt
            plan då ju de gällande patenterbarhetsbe- stämmelserna stammar
            från en internationell konvention och det inte gärna låter sig
            göra för Sverige att lansera en egen ordning i all synnerhet inte
            sedan Sverige tillträtt den europeiska patentkonventionen. Vi
            ställer oss bakom kommitténs allmänna uttalanden. Vi instämmer
            i att en utredning snarast möjligt bör tillsättas för en översyn
            av patentlagens bestämmelser såvitt gäller biologiska uppfinningar,
            varvid de i studien berörda problemen bör studeras. Det är emellertid
            enligt vår mening nödvändigt att översynen får gälla inte blott
            patentlagens bestämmel- ser utan även andra former av privaträttsligt
            skydd för biologiska uppfin- ningar. Som lagutskottet framhåller
            i sitt betänkande LU 1982/83:33 (s. 6) är anledningen till att
            växtförädlingen fått en särskild skyddsform att man i Norden inte
            ansett att patentreglerna bör tillämpas, när det gäller levande
            materia. Patentlagen är enligt lagutskottet inte utformad med
            sikte på uppfinningar inom det mikrobiologiska området. Om patentreglerna
            skall tillämpas på sådana uppfinningar, uppkommer därför ett otal
            problem som kräver särlösningar, som inte är förenliga med grundtankarna
            i patentsys- temet. Det kan därför ifrågasättas om patent är den
            lämpligaste formen av privaträttsligt skydd för de senaste årens
            forskningsresultat inom mikrobiolo- gi, molekylärgenetik, växt-
            och djurförädling och virologi. En förutsättningslös utredning
            av lämpligheten och utformningen av ett privaträttsligt skydd
            på området framstår därför som angelägen.
          </p>
          <pb facs="riksdagen-motions-pdf/data/198485/mot_198485__841/mot_198485__841-004.pdf"/>
          <fw xml:id="i-MhgKrNTDEHRLhmfrjXmgjA">
            Mot. 1984/85:841 10
          </fw>
          <p xml:id="i-Mv45v4bgNh5cdsVhHViK4f">
            En sådan utredning är också viktig mot bakgrund av de undersökningar
            och diskussioner som f. n. pågår inom OECD, EG och inte minst
            WIPO. Ett möte om industriellt rättsskydd av bioteknologiska uppfinningar
            (Industrial Property Protection of Biotechnological Inventions)
            har hållits i WIPO:s regi 5-9 november 1984 (Committee of Experts
            on Biotechnological Inventions and Industrial Property). Man enades
            vid mötet om att WIPO skulle vara det viktigaste forum för diskussion
            av policy-frågor, som hade internationell tillämplighet, när det
            gällde industriellt rättsskydd av ”bioteknologiska” uppfinningar.
            Enligt rapporten från detta möte (BioT/CE/I/3) framfördes en inte
            särskilt väl underbyggd önskan att i patentsystemet inordna alla
            former av biologiska uppfinningar. Avsikten är att WIPO:s generaldirektör
            till 1985 års möte med WIPO:s förvaltningsråd (the governing bodies
            of WIPO) skall avge en interimsrapport, som redovisar hittills
            uppnådda resultat och samtidigt innehåller förslag till fortsatt
            uppläggning av arbetet. Det är viktigt att vid dessa internationella
            diskussioner, särskilt de inom WIPO, en genomtänkt svensk ståndpunkt,
            framtagen genom diskussioner mellan experter inte minst inom växt-
            och djurförädling, mikrobiologi, molekylär genetik, virologi och
            patenträtt, kan presenteras på detta tekniskt (biologiskt) komplicerade
            område. Olika helhetslösningar av privaträttsligt skydd för biologiska
            uppfinningar bör prövas av den förordade utredningen. Det är viktigt
            att dessa lösningar också ger möjlighet för u-länder att få tillgång
            till forskningsresultaten inom gen- och biotekniken. Motsättningarna
            mellan i- och u-länder i utformningen av patentlicenssystemet
            ger i detta sammanhang anledning till oro. Man kan annars befara
            att dessa motsättningar på sikt kan innebära att u-länderna inte
            får den tillgång till födoämnen och läkemedel, som är nödvändig
            för deras överlevnad. Eftersom Sverige tillträtt den europeiska
            patentkonventionen och de flesta medlemsländer i denna torde ha
            i huvudsak samma nationella patentlagstift- ning vad beträffar
            biologiska uppfinningar, framstår ett svenskt initiativ till utredning
            och gemensamma ställningstaganden för samtliga dessa länder som
            naturligt och önskvärt. Även för att möjliggöra ett sådant initiativ
            och göra detta trovärdigt bör ovannämnda utredning snarast tillsättas.
            De nordiska grannländerna som står utanför den europeiska patentorganisatio-
            nen bör inbjudas att medverka i denna utredning. Frågan om ett
            privaträttsligt skydd för biologiska uppfinningar är inte en partipolitisk
            fråga. Vad som är viktigt är emellertid mot bakgrund av den explosionsartade
            utvecklingen av molekylärbiologin och på denna beroende biotekniken,
            att man handlar snabbt och att man om möjligt finner lösningar,
            som utan tidsutdräkt kan förverkligas och som ger ett omedelbart
            skydd, vars räckvidd och betydelse utan dröjsmål kan prövas i
            legala former. Det i bilaga 5 till gen-etikkommitténs betänkande
            framförda förslaget kan vara en sådan lösning.
          </p>
          <pb facs="riksdagen-motions-pdf/data/198485/mot_198485__841/mot_198485__841-005.pdf"/>
          <fw xml:id="i-BytfR3qTF5v9vNcmS1y8in">
            Mot. 1984/85:841 11
          </fw>
          <p xml:id="i-2cD35RdTBesgLtTeK2Cq7W">
            Med hänvisning till ovanstående hemställs 1. att riksdagen begär
            att regeringen tillkallar en särskild utredare med uppdrag att
            dels göra en översyn av patentlagens bestämmel- ser om biologiska
            uppfinningar, dels överväga skilda former av privaträttsligt skydd
            för sådana uppfinningar i enlighet med vad som anförs i motionen,
            2. att riksdagen uttalar att regeringen bör ta initiativ till
            en förändring av den europeiska patentkonventionen för att få
            ett internationellt privaträttsligt skydd av biologiska uppfinningar
            i enlighet med vad som anförs i motionen.
          </p>
          <p xml:id="i-TabYwBGDy12EzqRYvcnvxp" type="date">
            Stockholm den 21 januari 1985
          </p>
          <p xml:id="i-LDTuFNxxyEFRDxMynii75D">
            JAN-ERIK WIKSTRÖM (fp) KERSTIN ANÉR (fp)
          </p>
        </div>
      </div>
    </body>
  </text>
</TEI>
