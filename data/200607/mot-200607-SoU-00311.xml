<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00311">
  <teiHeader>
    <fileDesc>
      <titleStmt>
        <title>Våld och övergrepp mot äldre</title>
        <author corresp="i-TEkdGy8DEUwcbVAxHygs6z i-L3xspgThUxUN1YtSDqcmk8">av Maria Lundqvist-Brömster och Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld och övergrepp mot äldre</title>
          <idno type="rdwebb">GU02So311</idno>
          <rs type="number">So311</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So311/text</ref>
          <ref type="dokument_url_html">http://data.riksdagen.se/dokument/GU02So311</ref>
          <ref type="dokumentstatus_url_xml">http://data.riksdagen.se/dokumentstatus/GU02So311</ref>
          <ref type="doc">http://data.riksdagen.se/fil/E7CA9C2D-89E7-4D26-BD30-EBE9E97CCF00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CgtwnBLHnKPx2vTaBodknM" type="signed"/>
        <correspContext corresp="i-CgtwnBLHnKPx2vTaBodknM">
          <note type="signatory" corresp="i-TEkdGy8DEUwcbVAxHygs6z"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-TqvqusdarUujsnp6WzYkzF" type="referral">
          <date when="2006-11-07"/>
        </correspAction>
        <correspAction xml:id="i-TvLYjADDNomesaiRvt86rB" type="dismissal">
          <date when="2006-11-07"/>
        </correspAction>
        <correspAction xml:id="i-WupNf4FGCEi73zz7Kcwjr1" type="numbering">
          <date when="2006-11-01"/>
        </correspAction>
        <correspAction xml:id="i-EziLxoQT2mWsVFMYNyoYoB" type="submission">
          <date when="2006-10-31"/>
        </correspAction>
        <correspAction xml:id="i-P5zhLmsWb9MrgpRPPrEek7" type="transfer">
          <date when="2006-10-30"/>
        </correspAction>
        <correspAction xml:id="i-MYJEyUHE7fnmgia5G4eKes" type="assigned"/>
        <correspContext corresp="i-MYJEyUHE7fnmgia5G4eKes">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-6yAxktbR3hje4tYQRsr7bA">
            Sammanfattning
          </head>
          <p xml:id="i-5sKCKDBerTamf61WRDGNj1">
            Våld och övergrepp mot äldre är ett dolt problem som är vanligare
            än man trott och som kan definieras som ett folkhälsoproblem.
            En rad åtgärder behöver vidtas. Vi behöver bättre statistik över
            förekomsten, forskning om orsakerna och hur man bäst kan förebygga
            våldet och övergreppen samt hjälpa de utsatta. Berörda yrkesgrupper
            behöver information och utbildning och deras insatser för den
            äldre samordnas. I kommunerna behövs en instans dit den utsatte
            kan vända sig för hjälp. Lagstiftningen behöver ses över. En synlig
            lokalt förankrad polis behövs både som brottsförebyggande kraft
            och för att öka den upplevda tryggheten.
          </p>
        </div>
        <div type="motProposal" subtype="förslag">
          <head xml:id="i-FAHVM43s2tHjh1hPKRCtjw">
            Förslag till riksdagsbeslut
          </head>
          <list style="ol">
            <item xml:id="i-EbG2AkKki9jNgoAA3UBWcJ">
              Riksdagen tillkännager för regeringen som sin mening vad i motionen
              anförs om genomförandet av de förslag till åtgärder som Nordisk
              socialpolitisk kommitté presenterade 1994, Världshälsoorganisationen
              (WHO) 2002 och Nationellt råd för kvinnofrid 2003.
            </item>
            <item xml:id="i-7mHWwtvnQnnahEFv5Zezue">
              Riksdagen tillkännager för regeringen som sin mening vad i motionen
              anförs om bättre statistik över förekomsten av våld och övergrepp
              mot äldre, där någon övre åldersgräns inte får tillämpas. 1
            </item>
            <item xml:id="i-SBETJSAboaVKBxohS1CcUa">
              Riksdagen tillkännager för regeringen som sin mening vad i motionen
              anförs om forskning om våld och övergrepp mot äldre.
            </item>
            <item xml:id="i-8yK27jnPAZjoZGtHHJvncX">
              Riksdagen tillkännager för regeringen som sin mening vad i motionen
              anförs om information till och utbildning av de yrkesgrupper som
              möter äldre som utsatts för våld och övergrepp.
            </item>
            <item xml:id="i-AZRbkNLMjszgXjQ6kLMAq7">
              Riksdagen tillkännager för regeringen som sin mening vad i motionen
              anförs om behovet av en kommunal instans dit äldre som utsatts
              för våld och övergrepp kan vända sig.
            </item>
            <item xml:id="i-YUYGmQf5TouF1ZUr38uesm">
              Riksdagen tillkännager för regeringen som sin mening vad i motionen
              anförs om att utredning om lagen om anmälningsplikt när det gäller
              övergrepp mot barn ska vidgas till att omfatta också vuxna med
              fysiskt, psykiskt eller socialt handikapp samt äldre.
            </item>
            <item xml:id="i-SrD4Y9ATiGNsdchxzx6Ht5">
              Riksdagen tillkännager för regeringen som sin mening vad i motionen
              anförs om utvärdering och eventuell förändring av Lex Sarah.
            </item>
            <item xml:id="i-UHVjNHczyMS1tGK3KKEbWi">
              Riksdagen tillkännager för regeringen som sin mening vad i motionen
              anförs om synliga lokalt förankrade poliser som brottsförebyggande
              kraft. 2
            </item>
          </list>
          <p xml:id="i-4jjGiECQaB4WcgpGdgt8YE">
            1 Yrkande 2 hänvisat till FiU.
          </p>
          <p xml:id="i-Wf1uZjz8bPLBvX5jcVBLbW">
            2 Yrkande 8 hänvisat till JuU.
          </p>
        </div>
        <div type="motContent">
          <head xml:id="i-UyXHTbDfmEWNSPwanndQRq" type="h1">
            Våld och övergrepp mot äldre
          </head>
          <head xml:id="i-PSdY46hRdnaSr9JNL2bjfX" type="h1">
            Motivering
          </head>
          <p xml:id="i-HwpVFD8cerFtNdZe6qg4P1">
            Våld och övergrepp mot äldre dit även vanvård räknas är ett dolt
            och försummat samhällsproblem. Beroende på var våld och övergrepp
            mot äldre äger rum och vem som är förövare brukar man skilja på
            våld och övergrepp från utomstående (till exempel rån, misshandel,
            inbrott, stöld och bedrägeri), våld och övergrepp mot närstående
            och våld och övergrepp inom vård och omsorg.
          </p>
          <p xml:id="i-Q24iuwghTPfxFxJsaPUexh">
            Den definition på våld och övergrepp mot äldre som används internationellt
            går under namnet Torontodeklarationen från 2002. Det är Världshälsoorganisationen
            (WHO), Universitetet i Toronto i Kanada och International Network
            for the Prevention of Elder Abuse (Inpea) som enats om den. Den
            lyder i översättning: Våld mot äldre är en enstaka eller upprepad
            handling, eller frånvaro av önskvärd/lämplig handling, som utförs
            inom ett förhållande där det finns en förväntan på förtroende
            och som förorsakar skada eller smärta hos en äldre person. Denna
            handling kan vara fysisk, psykologisk/känslomässig, finansiell
            eller helt enkelt återspegla avsiktlig eller oavsiktlig försummelse.
          </p>
          <head xml:id="i-QG63RNtVq1HnDigfcH4u94" type="h2">
            Hur vanligt är våld och övergrepp mot äldre?
          </head>
          <p xml:id="i-Y5mMKfhRTbsqzPjs9uqbRc">
            Av Statistiska centralbyråns (SCB) rapport Offer för våld och
            egendomsbrott 19782004 kan man få uppfattningen att våld och övergrepp
            mot äldre är ett litet problem. Här visas att personer över 65
            år tillhör den grupp i den vuxna befolkningen som är minst utsatt
            för våld, hot om våld, stöld eller skadegörelse. För åren 20002002
            uppgav 7,6 % av befolkningen att de under en ettårsperiod utsatts
            för våld eller hotelser. I åldersgruppen över 65 år är motsvarande
            siffra under 2 % för både män och kvinnor. Då ska man dock observera
            att SCB har satt en övre åldersgräns på sina undersökningar på
            84 år. Hur utsattheten för människor över 84 år är vet vi mycket
            litet om. Hur stort mörkertalet är vet man heller inte något om.
          </p>
          <p xml:id="i-BSynosXoTf5pM8nkPs9BzL">
            Det vi däremot vet är att äldre människor är betydligt mer oroliga
            än yngre för att bli överfallna, rånade eller ofredade trots att
            yngre är mer utsatta för sådana övergrepp. Över hälften av de
            äldre kvinnorna i våra tre storstadsområden Stockholm, Göteborg
            och Malmö har uppgivit för SCB att de är rädda för att utsättas
            för våld och avstår därmed från att lämna bostaden och gå ut på
            kvällen. Att äldre i så stor utsträckning upplever en stor rädsla
            är givetvis ett allvarligt problem.
          </p>
          <p xml:id="i-QTdUAL4Staa66ekhsKUAhT">
            Vi vet också att bilden av äldres utsatthet inte är så entydig
            som statistiken visar. I Umeå kommun gjordes år 2000 en omfångsundersökning
            som visade att 16 % av de äldre kvinnorna mellan 65 och 80 år
            och 13 % av männen i samma åldersgrupp utsatts för någon form
            av våld eller övergrepp vid något tillfälle efter det att de fyllt
            65 år (Eriksson H. Ofrid. Umeå 2001). Utsatthet i sådan omfattning
            brukar i Sverige betraktas som ett folkhälsoproblem. Försummelse
            var vanligast, därefter hot och trakasserier, fysiskt våld och
            sexuella trakasserier.
          </p>
          <p xml:id="i-48fzkHgGBNfvDbDdsT1GTY">
            År 1994 kom Socialstyrelsen med sin rapport Övergrepp mot äldre
            i hemmet. Ser vi toppen av ett isberg? I den presenterades den
            indelning av begreppen kring våld/övergrepp i hemmet som också
            används internationellt:
          </p>
          <list style="ul">
            <item xml:id="i-GaGr83JEg4Nexf1jnpUYcm">
              Fysisk misshandel (våld mot kroppen)
            </item>
            <item xml:id="i-71tRx2WkcX8NNmJtuNh2Av">
              Psykisk misshandel (hot, trakasserier)
            </item>
            <item xml:id="i-2THEDHKczTyHHYxYgJRcbj">
              Försummelse (vanvård, exempelvis felaktig medicinering, otillräcklig
              föda, bristande hygien)
            </item>
            <item xml:id="i-Ad4T3gGe67J3ThPXfxa5Ek">
              Sexuellt utnyttjande
            </item>
            <item xml:id="i-SaX1j2esk5KmhoPE5y6Nke">
              Ekonomiskt utnyttjande (utpressning, stöld av pengar eller egendom)
            </item>
          </list>
          <p xml:id="i-Y4WA4JpkJBnWHQrgEyTjUU">
            I Socialstyrelsens rapport från 1994 framkom att de flesta gamla
            som utsatts för övergrepp var kvinnor med fysiska eller psykiska
            handikapp. Majoriteten av förövarna var manliga familjemedlemmar,
            äkta maken eller sonen.
          </p>
          <p xml:id="i-NhbMo89cRYd22Y5qEAKsx4">
            Våld mot äldre inom familjen är tabubelagt. Den som drabbas känner
            ofta skuld. Man vill tysta ner det inträffade eller av diskretionsskäl
            inte låtsas om som det hänt. Kvinnor anmäler sällan själva misshandeln
            och de som anmäler tycks i första hand vända sig till akutsjukvården
            eller annan del av sjukvården där de har möjligheter att förbli
            anonyma. Man kontaktar sällan polisen.
          </p>
          <p xml:id="i-An4RE7mxwBCgyqG55wSzKS">
            De undersökningar som gjorts inom vård och omsorg omfattar företrädesvis
            våld som personalen utsätts för från omsorgstagarnas sida, men
            våldet inom vården har många ansikten. I tidskriften Äldre i Centrum
            (nr 2, 2000) skriver Magnus Westlander: Våldet inom äldreomsorgen
            har många ansikten. Vårdtagare blir trakasserad av personal. Undersköterska
            hotas av vårdtagare. En vårdtagare ger sig på en annan och ett
            vårdbiträde tvingas använda bryska metoder för att skilja dem
            åt. Vanvård som brister i hygienen och felaktig läkemedelsbehandling
            räknas definitionsmässigt också till våld och övergrepp i vården.
          </p>
          <head xml:id="i-LBBBt8V6dNPQR5p8FYMnsw" type="h2">
            Vilka åtgärder har hittills vidtagits?
          </head>
          <p xml:id="i-HrkaxJmb2s5gvod9AmTg4e">
            År 1994 kom Nordisk socialpolitisk kommitté i publikationen Overgrep
            mot eldre (Nord 1994:29) med rekommendationer riktade till Sverige
            och dess social- och justitiedepartement. Lagen om anmälningsplikt
            borde inte bara gälla barn under 18 år utan också vuxna med fysiskt,
            psykiskt eller socialt handikapp. Bland andra förslag var
          </p>
          <list style="ul">
            <item xml:id="i-X4rw8z3dtRkVadjFzyWqcZ">
              direktiv till kommunerna att inrätta ett specifikt organ dit
              anmälningar kan riktas och varifrån åtgärder kan initieras,
            </item>
            <item xml:id="i-Jwd2B73d6onLzrbURBPY71">
              information och utbildning av personal,
            </item>
            <item xml:id="i-Dr6qZ7Ba3vX52iKHBzRDM4">
              information och utbildning om övergrepp mot äldre,
            </item>
            <item xml:id="i-t8jRVDAqwo5UWxhajjMe6">
              konkreta åtgärder för att ute i landet få igång konkreta åtgärder
              riktade till de personer som är inblandade i övergrepp mot äldre,
            </item>
            <item xml:id="i-EuUSL2FXQGjQXH5oz6R34P">
              tydliggörande av att kommunerna har det primära ansvaret för
              att fall av övergrepp uppmärksammas och åtgärdas och
            </item>
            <item xml:id="i-VrMnCXjkwZhoERYTdwGQYa">
              bättre kriminalstatistik.
            </item>
          </list>
          <p xml:id="i-G3Eoan516MXJEewcDLoFZD">
            Under 1991 tog riksdagen ett beslut där äldres frihet och likvärdighet
            betonades. Äldre ska ha rätt till makt över sitt liv. Kvinnofridspropositionen
            från 1998 innehåller ett avsnitt om äldre och funktionshindrade
            kvinnor som beskrivs som tysta grupper som inte i första taget
            söker, eller kan uttrycka behov av, hjälp hos myndigheter eller
            ens familjen. Behovet av avlastning av anhöriga tas upp som en
            förebyggande insats.
          </p>
          <p xml:id="i-5acqcEVpNVyfKHS2bHpnaN">
            År 2000 fick vi lex Sarah, som innebär att alla som arbetar inom
            omsorgen för äldre och funktionshindrade ska anmäla allvarliga
            missförhållanden i vården och omsorgen. Det finns dock vittnesbörd
            om att man inte alltid vågar använda lagen på grund av rädsla
            för repressalier.
          </p>
          <p xml:id="i-7TVPWgruJ5iEPqxzfRsQAX">
            Nästa initiativ togs samma år (2000) när regeringen inrättade
            Nationellt råd för kvinnofrid som under en treårsperiod skulle
            utgöra ett rådgivande organ för frågor som rör våld mot äldre
            kvinnor. I sin slutrapport till regeringen juni 2003 angav rådet
            följande förslag till åtgärder beträffande äldre, utöver dem som
            är giltiga för samtliga våldsutsatta grupper:
          </p>
          <list style="ul">
            <item xml:id="i-NDfFC9NqpMbSWo5XeADjRG">
              Inom vård och omsorg måste personalen, vid misstanke om våld
              mot en äldre person, ställa den direkta frågan om hon eller han
              har utsatts för våld eller övergrepp, och göra det i enrum.
            </item>
            <item xml:id="i-2jdfvVWecMzD3Qhnms1AJh">
              Det är viktigt att läkaren skriver ett rättsintyg så att polis
              och rättsväsende kan få en riktig uppfattning om skadornas omfattning,
              ålder och ursprung.
            </item>
            <item xml:id="i-53nWQtpkYJwi3bKWH4ALi7">
              Det behövs en instans, anpassad efter äldres krav, att vända
              sig till. I Norge har man inrättat s.k. Vern for eldre, som äldre
              kan ringa till eller kontakta på annat sätt.
            </item>
          </list>
          <p xml:id="i-GBzoemgdADuWosb3CnrXah">
            Slutrapporten var så upplagd att råden visserligen var riktade
            till regeringen men det specificerades vilka åtgärder de olika
            ministrarna borde vidta. Vid en uppföljning 2004, Slag i luften
            (SOU 2004:121) kunde konstateras att ingenting hänt på de olika
            departementen.
          </p>
          <p xml:id="i-EGg2DKFkvxY6LmzgpYfG38">
            WHO fortsätter att driva frågan, nu med ökad draghjälp från EU-kommissionen
            genom det intresse kommissionär Špidla visat för problemet. WHO
            gav 2002 ut en rapport, World report on violence and health, där
            man konstaterar att kunskaperna om våld och övergrepp mot äldre
            är ofullständig. WHO efterlyser i den s.k. Torontodeklarationen
            lagstiftning till skydd för äldre, likaså engagemang över alla
            verksamhetsgränser, förebyggande insatser, primärvårdens medverkan,
            utbildning och spridning av kunskap, könsaspekter på våldet, solidaritet
            mellan generationerna samt stöd och hjälp åt brottsoffren. WHO
            vill högprioritera frågan om de äldre brottsoffrens situation
            och behov av stöd, hjälp och förebyggande insatser.
          </p>
          <head xml:id="i-ApekPkkmwF686xsabjbUrC" type="h2">
            Vad behöver göras?
          </head>
          <p xml:id="i-TUdnNdmnAk5H5Pvvoo9HFF">
            Det är uppenbart att de förslag till åtgärder som presenterats
            sedan 1990-talets början inte förverkligats. Därför bör de förslag
            till åtgärder som Nordisk socialpolitisk kommitté presenterade
            år 1994, WHO 2002 och Nationellt råd för kvinnofrid 2003 genomföras.
          </p>
          <p xml:id="i-4XNavjMf3bS9TZ8cFHRFQQ">
            Det innebär att vi måste få ett bättre kunskapsunderlag om hur
            ofta och vilken typ av våld och övergrepp äldre utsätts för. Såväl
            Brottsförebyggande rådet (BRÅ), Brottsoffermyndigheten och SCB
            bör i sin statistik över brott och brottsoffer redovisa i vilken
            omfattning äldre utsätts för våld och övergrepp. Någon övre åldersgräns
            ska inte finnas i statistiken.
          </p>
          <p xml:id="i-RCtNSZ3fSzc7BRZApJiJzD">
            Forskning behöver initieras för att vi ska få bättre kunskap
            om orsakerna till våldet och övergreppen, hur det kan förebyggas
            och hur de utsatta bäst kan rehabiliteras och hjälpas.
          </p>
          <p xml:id="i-ELfAeJqAfuLE6ix2w9dZVB">
            Det behövs information till och utbildning av de olika yrkesgrupperna
            inom hälso- och sjukvården, omsorgen, polisen och rättsväsendet
            som möter äldre i sin verksamhet. Utbildningen bör omfatta hur
            man upptäcker att en äldre blivit utsatt och hur hon eller han
            bäst kan hjälpas och rehabiliteras. Kunskap behövs också om hur
            de olika yrkesgrupperna kan samverka kring den äldre.
          </p>
          <p xml:id="i-XEa17vk1Ha3Ru7uD9WS5UT">
            Det är kommunerna som har det primära ansvaret för att fall av
            övergrepp mot äldre uppmärksammas och åtgärdas. Vi anser att det
            ska finnas en instans, anpassad efter äldres krav, att vända sig
            till om man behöver hjälp och råd. Det norska systemet med Vaern
            for aeldre bör prövas. Folkpartiet har länge drivit frågan om
            äldreombudsmän i alla kommuner som skulle kunna ha också denna
            funktion.
          </p>
          <p xml:id="i-KEVcXovU9hmv1w73PhqLnN">
            Det bör utredas om lagen om anmälningsplikt kan vidgas att inte
            bara gälla barn utan också vuxna med fysiskt, psykiskt eller socialt
            handikapp samt äldre.
          </p>
          <p xml:id="i-LSTYtXDbVPcU7STdP5vWMJ">
            Lex Sarah bör utvärderas och eventuellt förändras så att man
            inte avstår från att anmäla på grund av rädsla för repressalier.
          </p>
          <p xml:id="i-M3qqDyuv2cobRRH7chZKM6">
            Fler synliga lokalt förankrade poliser behövs både som brottsförebyggande
            kraft men inte minst för den upplevda tryggheten.
          </p>
        </div>
        <div type="motSignatures">
          <list>
            <item xml:id="i-S5TekjP3gjfTHptPgtob3N" who="i-TEkdGy8DEUwcbVAxHygs6z">
              Maria Lundqvist-Brömster (fp)
            </item>
            <item xml:id="i-42pD3Y5fbxiqf6L5jpXaCH" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
