<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00234">
  <teiHeader>
    <fileDesc>
      <titleStmt>
        <title>Underhållsstöd</title>
        <author corresp="i-Nywj47pd422wBAiv8K2vPV">av Jan Ertsborn (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Underhållsstöd</title>
          <idno type="rdwebb">GZ02Sf234</idno>
          <rs type="number">Sf234</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf234/text</ref>
          <ref type="dokument_url_html">http://data.riksdagen.se/dokument/GZ02Sf234</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf234</ref>
          <ref type="doc">http://data.riksdagen.se/fil/09822DDF-6E4C-4BD7-A75A-B8D0D6DF7E7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dt3rhVFF1pQWrCwT2DJdT9" type="signed"/>
        <correspContext corresp="i-Dt3rhVFF1pQWrCwT2DJdT9">
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction xml:id="i-UWYkoPQp7sAAJNs5QATbFj" type="numbering">
          <date when="2011-10-05"/>
        </correspAction>
        <correspAction xml:id="i-SBC2XVSumgCbghVtDFWJGy" type="submission">
          <date when="2011-10-03"/>
        </correspAction>
        <correspAction xml:id="i-TLzVo4fGZ8CAdopviYY6mU" type="transfer">
          <date when="2011-10-03"/>
        </correspAction>
        <correspAction xml:id="i-GEBuEv73tPgXrWYvSNiojy" type="assigned"/>
        <correspContext corresp="i-GEBuEv73tPgXrWYvSNiojy">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QoWBHBsx71DdSqXhcaLTxV" type="motBody">
        <div xml:id="i-HNP63iysS57YpMmmPTNtGA" type="motProposal" subtype="förslag">
          <head xml:id="i-UVZF9PT83y3Q7j61dHVT6V">
            Förslag till riksdagsbeslut
          </head>
          <p xml:id="i-QmyubXGkvpHpvNB23sy98y">
            Riksdagen tillkännager för regeringen som sin mening vad som
            anförs i motionen om att skapa ett nytt statligt förskottsbidrag
            som baseras på föräldrarnas civilrättsliga avtal om underhållsbidrag.
          </p>
        </div>
        <div xml:id="i-WD3Fb5r9yWuf2e65Pfw2a9" type="motContent">
          <head xml:id="i-WsS96kuzgFiPFah7mJ38vw" type="h1">
            Motivering
          </head>
          <p xml:id="i-W1PvcjgNkjSQwXqcaSLn5f">
            I Sverige har vi drygt 220 000 barn som lever med en förälder,
            som får underhållsstöd från Försäkringskassan. Detta kallades
            tidigare bidragsförskott och var från början ett sätt för staten
            att hjälpa ensamstående i de fall då den bidragsskyldige föräldern
            inte fullgjorde sin underhållsskyldighet eller av godtagbara skäl
            inte kunde betala hela det belopp som barnen egentligen hade rätt
            till. Under 2010 utbetalade Försäkringskassan totalt 3,5 miljarder
            kronor i underhållsstöd. Av detta återbetalade de underhållsskyldiga
            knappt hälften.
          </p>
          <p xml:id="i-LAu4Zfi78LH4xDLHacxefM">
            Underhållsstödet fastställdes 1997 till 1 173 kronor per barn
            och månad. År 2006 höjdes beloppet till dagens 1 273 kronor. Regeringen
            har på anförda skäl inte velat indexera underhållsstödet. Men
            om detta gjorts genom att koppla det till prisbasbeloppet skulle
            beloppet för 2011 ha uppgått till 1 383 kronor och för 2012 till
            1 422 kronor (enligt beräkningar från riksdagens utredningstjänst).
          </p>
          <p xml:id="i-4EnawD6fauKLEzVfTSbv8u">
            Detta underhållsstöd har under senare år utan att detta alls
            var avsett kommit att bli en norm för underhållsbidragets storlek.
            Nuvarande belopp om 1 273 kronor per månad och barn är i många
            fall alldeles för lågt i förhållande till kostnaderna för barnet
            och den bidragsskyldiges inkomster. Att det blivit så kan nog
            i de flesta fall förklaras med att den underhållsberättigade föräldern
            som regel måste gå till domstol för att få fastställt ett högre
            underhållsbidrag. Detta varken kan eller vill föräldern göra,
            ofta motiverat av att det för barnets skull behövs en bra relation
            mellan föräldrarna och då är en tvist i domstol mycket negativ.
          </p>
          <p xml:id="i-5z11oMn7MRYAzqKV12dJtc">
            Försäkringskassan har i en rapport den 31 mars 2011 Särlevande
            föräldrar och deras barns boende och underhåll konstaterat att
            mer än vart 10:e barn inte får det underhåll som det har rätt
            till enligt föräldrabalken. Även Riksrevisionen har påtalat att
            nuvarande system för fastställande av underhållsstöd och underhållsskyldigheten
            har stora problem och brister. I betänkandet Fortsatt föräldrar
            om ansvar, ekonomi och samarbete för barnens skull (SOU 2011:51)
            påtalar utredningen att av dessa system för underhållsstöd och
            underhållsbidrag måste förändras. Förlorarna är barnen.
          </p>
          <p xml:id="i-VfPoSp9hZBv4SqoQrDX1p2">
            Regeringen bör snarast följa förslaget från den ovannämnda utredningen
            och i särskild ordning utreda utformningen av ett nytt statligt
            förskottsbidrag som i stället baseras på föräldrarnas civilrättsliga
            överenskommelser om underhållsbidrag.
          </p>
        </div>
        <div xml:id="i-7WuLnEBfwfZyCwGioRoyer" type="motSignatures">
          <list xml:id="i-WeA5rKyVQ1zGS2TBqJisJo">
            <item xml:id="i-63epm5RFkY4x2qwrD2vjhM" who="i-Nywj47pd422wBAiv8K2vPV">
              Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
