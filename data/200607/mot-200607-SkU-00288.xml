<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00288">
  <teiHeader>
    <fileDesc>
      <titleStmt>
        <title>Samordnad skatt</title>
        <author corresp="i-Wy2PicSNE32mpPkdNvVhLm i-NirXfc8JiwP3Ssuz3NR6e2">av Fredrick Federley och Annie Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordnad skatt</title>
          <idno type="rdwebb">GU02Sk288</idno>
          <rs type="number">Sk288</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk288/text</ref>
          <ref type="dokument_url_html">http://data.riksdagen.se/dokument/GU02Sk288</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk288</ref>
          <ref type="doc">http://data.riksdagen.se/fil/77846D7D-23FA-430F-A881-D8C52E774E4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RNLwJXuBB8h5PyEMVLF7cC" type="signed"/>
        <correspContext corresp="i-RNLwJXuBB8h5PyEMVLF7cC">
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction type="referral" xml:id="i-JK7z2fX4uVgW68fcPJJQrr">
          <date when="2006-11-07"/>
        </correspAction>
        <correspAction type="dismissal" xml:id="i-SToDzg6yLQusvgXJCFZdxj">
          <date when="2006-11-07"/>
        </correspAction>
        <correspAction type="numbering" xml:id="i-Y1jfZFMxHTfcf4a6Y7GZJt">
          <date when="2006-11-01"/>
        </correspAction>
        <correspAction type="submission" xml:id="i-VpwD3XMxHVFqB3GwFqzSpa">
          <date when="2006-10-31"/>
        </correspAction>
        <correspAction type="transfer" xml:id="i-FhUds7CmuWK4EHoyv5ikBY">
          <date when="2006-10-31"/>
        </correspAction>
        <correspAction type="assigned" xml:id="i-9jjbLWojyKpyZ1gBk4LJCb"/>
        <correspContext corresp="i-9jjbLWojyKpyZ1gBk4LJCb">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QKhCRxZrH5dSnE9heocvjK">
            Förslag till riksdagsbeslut
          </head>
          <p xml:id="i-B26fKPzo2bpx52T3SCKzgt">
            Riksdagen tillkännager för regeringen som sin mening vad i motionen
            anförs om utredande av en samordnad skatt.
          </p>
        </div>
        <div type="motContent">
          <head type="h1" xml:id="i-XST7Rq4GxWKrwb9kwDXsHR">
            Samordnad skatt
          </head>
          <head type="h1" xml:id="i-KH5y43E5guTq4j3dYBkQae">
            Motivering
          </head>
          <p xml:id="i-Cg7TRDGZwiQN5DHAx6ipwt">
            Det svenska skattesystemet behöver reformeras i grunden. Att
            skatter i viss mån behövs står klart för alla. Skattesystemets
            utformning måste bygga på att det alltid ska löna sig att arbeta,
            att det alltid ska löna sig att få ökade inkomster och att systemet
            ska vara lättförståeligt och transparent. Det är också ett rimligt
            krav att skattesystemet har en acceptans hos medborgarna genom
            att det anses rättvist.
          </p>
          <p xml:id="i-86wLHFN72f2EwpNUVoeu7e">
            Den progressiva skatten har visat sig ha många brister, bland
            annat att den tar en större del av lönen för dem som tjänar mer
            än 26 475 kronor i månaden. Drivkraften att öka sin lön över den
            summan minskar med den ökade beskattningen. Det är kanske inte
            en slump att den genomsnittliga lönen för företagare hamnar strax
            under nivån för att betala statsskatt.
          </p>
          <p xml:id="i-VYH7pfyFVC5fmoSxAM5jSd">
            Den gamla parollen att betala efter förmåga har en stor acceptans
            bland de svenska medborgarna. Att betala efter bärkraft eller
            förmåga kan på inget sätt, som idag, innebära att den som tjänar
            mer också procentuellt ska betala mer av sin lön i skatt. Samma
            skattesats för alla gör att den som tjänar dubbla medelinkomsten
            betalar dubbelt så mycket pengar i skatt som den som har medelinkomst.
          </p>
          <p xml:id="i-GTNFsGNsAfjb4qquwcLjfJ">
            En slopad statsskatt är ett första steg i riktning mot ett mer
            rättvist skattesystem som uppmanar till hederlighet och arbete.
            Den platta skatten borde av genomskinlighets- och enkelhetsskäl
            samordnas med en bolagsskatt och moms på samma nivå som riktpunkten
            för den platta skatten.
          </p>
          <head type="h1" xml:id="i-J35X1MpeC7ZtZZmZbMbT3X">
            Platt skatt
          </head>
          <p xml:id="i-GhmZomMKdv79U8DHfThGQA">
            Den progressiva skatten har länge varit ifrågasatt som en tillväxthämmande
            faktor. Värnare av den progressiva skatten har framfört argument
            om omfördelningspolitiska effekter för att bevara skattesystemet.
            Idag visar det sig att endast en minimal del av skatterna omfördelas
            medan lejonparten endast transfereras inom systemet, ofta till
            enorma kostnader.
          </p>
          <p xml:id="i-VvNujL9s534sFLCdxrEK7a">
            I flera av de forna sovjetstaterna har man valt att införa ett
            system med platt skatt, däribland vårt grannland Estland. Där
            har skattesystemets utformning varit en viktig del i att få fart
            på de nya ekonomierna. Med samordnade skattenivåer har man i många
            fall också kommit att få en tydlighet i skattesystemet som är
            klart gynnsam för såväl enskilda medborgare som företag och staten
            samtidigt som kommunernas möjlighet att sätta skattenivå bevaras.
          </p>
          <p xml:id="i-TPCsW544z6zkhNTDKSHVGk">
            Debatten om platt skatt stannar inte, som många hävdar, i de
            forna sovjetstaterna. I Österrike, Schweiz, England diskuteras
            frågan livligt liksom i Grekland. Island har redan, som ett nordiskt
            välfärdsland, genomfört reformen med goda resultat.
          </p>
          <p xml:id="i-N8xmVrQbgJeqZpfGkfEwT4">
            De länder som infört platt skatt i en eller annan form har blivit
            några av Sveriges största konkurrenter. För att klara konkurrensen
            med dessa länder men också för att stärka den svenska ekonomin
            är det hög tid att se över det svenska skatteystsmet och gå mot
            ett system med samordnad platt skatt.
          </p>
          <p xml:id="i-GLL21md1yKuEJQSvf7acVA">
            Det finns rapporter och studier som visar på att den progressiva
            skatten hindrar tillväxten och får den svenska ekonomin att släpa
            efter. Även arbetsutbudet hindras av statsskatten. 1,2 miljoner
            människor betalar idag statsskatt varav drygt 300 000 av dessa
            jobbar deltid. Precis under brytpunkten för att betala statsskatt
            börjar allt fler att fundera på om det är mest gynnsamt att ta
            en löneförhöjning till eller om det är dags att gå ned i arbetstid
            för att inte beskattas ytterligare 20 %.
          </p>
          <p xml:id="i-XxN33HkQGdtTLgfoHY8tx3">
            Det finns beräkningar som visar att en borttagen statsskatt till
            och med skulle ge större skatteintäkter på grund av den ökande
            arbetsviljan än vad statsskatten i sig ger. Försiktigare bedömningar
            visar att cirka 66 % av bortfallet skulle kompenseras genom mer
            arbete. FIEF Fackföreningarnas institut för ekonomisk forskning
            har visat att ett slopande av statsskatten på bara några år skulle
            betala sig självt genom ett ökat arbetsutbud. Därtill skulle statens
            intäkter från momsen öka.
          </p>
          <p xml:id="i-7XawGEWzUXsnqrBzdArMpV">
            I en opinionsundersökning från Temo i april 2004 visas att det
            svenska folket stödjer ett skattesystem där vi betalar procentuellt
            lika andel av vår lön. 63 % svarar att ett sådant skattesystem
            är att föredra.
          </p>
          <p xml:id="i-55ArKi5r2srZQAhaH1stim">
            Ytterligare en dimension av skatternas utformning är att på kapitalinkomster
            tillämpas redan idag en platt skatt på 30 %. Att vanligt förvärvsarbete
            ska beskattas hårdare kan varken anses logiskt eller rättvist.
          </p>
          <p xml:id="i-WYLNutvmMdmquciesUNCVK">
            Det förenklade systemet skulle också ge en lång rad fördelar
            för den som temporärt eller säsongsvis har en högre lön. Samtidigt
            är systemet okänsligt för inflation. Argumenten för platt skatt
            är många och hållbara.
          </p>
          <p xml:id="i-47R3FEsi5QF4Y4ANtsE5F8">
            En utredning bör snarast tillsättas för att se över vilka former
            av platt skattesystem som finns i vårt närområde. Utredningen
            bör också göra en analys av vilka konsekvenser systemet skulle
            få för svensk ekonomi samt ge förslag till färdriktning för ett
            införande av ett sådant system i Sverige.
          </p>
          <head type="h1" xml:id="i-UMdJApcTRzTakKQ2E2zZkJ">
            Utred formen för skatteupptag
          </head>
          <p xml:id="i-WSWyfNaoFy3w1s1wu5JsvQ">
            Det bör inte vara en omöjlighet att behålla den kommunala skatteuppbörden
            i ett system med platt skatt. Därför är det rimligt att tala som
            riktpunkt för den platta skatten i stället för att ange den som
            en fast nivå lika i hela landet. Det kommunala självstyret bör
            få genomslag också på inkomstskatter. Det innebär med självklarhet
            att skatten kan komma att vara högre i någon kommun och lägre
            i en annan, precis som idag.
          </p>
          <p xml:id="i-KVi6mQj1z5jkZi4C97gc3a">
            Det finns också stora värden i en institutionell konkurrens mellan
            kommunerna samt att det finns en djupt demokratisk aspekt av kommunal
            skatteuppbörd. De som får förtroendet att sköta kommunen i kommunalvalen
            ska också kunna påverka dess ekonomi.
          </p>
          <p xml:id="i-AJyDU1MZeBs8JrxA38WLkY">
            Många har i debatten fört fram att endast en statlig inkomstskatt
            kan utgöra grunden för ett platt skattesystem. Inget kunde vara
            mer felaktigt. Slopandet av statsskatten är den del av reformen
            som är det väsentliga för att få fram ett proportionellt skatteupptag.
          </p>
          <head type="h1" xml:id="i-6vksm32u7mSRRi4KwYQ7re">
            Värnskatten
          </head>
          <p xml:id="i-6nADuQzFv2zN6jbKKWHLHe">
            Den statliga värnskatten som infördes 1995 och som skulle tas
            bort 1999 ligger fortfarande kvar som ytterligare 5 % på lönen
            för dem som ligger över brytpunkten utöver de 20 % som redan lyfts
            i statsskatten. Det gör att det inte endast är ett trappsteg där
            skatten skärps för den som arbetar utan i två steg. Självklart
            ska värnskatten bort. Nära 300 000 personer i Sverige betalar
            idag värnskatt.
          </p>
          <p xml:id="i-5H1WvxhPCSxE6JjivtSuDS">
            Det är ingen överdrift att misstänka att en hel del av den skattesänkning
            som görs för dessa människor kommer att gå till investeringar
            eller till hett eftertraktat riskkapital.
          </p>
          <head type="h1" xml:id="i-5BUqFbXX378mc8ChbRyoXW">
            Samordna skatterna
          </head>
          <p xml:id="i-3TzA61T24BYxVe9Vh3NUuC">
            För att skapa än mer slagkraftigt näringsliv och ytterligare
            förenkla det svenska skattesystemet är det rimligt att se över
            beskattningen av de svenska företagen. Dagens bolagsskatt bör
            sänkas till samma nivå som riktpunkten för inkomstskatten. På
            samma sätt bör momsen göras enhetlig och sammanföras till samma
            nivå som bolagsskatt och riktpunkten för inkomstskatten.
          </p>
          <p xml:id="i-BvPBCABrFABbCrBoSGDL9D">
            Genom att bygga ett enhetligt skattesystem som är lättöverskådligt
            tjänar såväl enskilda som företag på förenklingarna.
          </p>
          <head type="h1" xml:id="i-V4QV7MtBaDmE3cT76DZ9tw">
            3:12-reglerna försvinner
          </head>
          <p xml:id="i-5gQVsekoQ7yDXVPQfyE7K6">
            De särregler som idag finns för företagare när det kommer till
            beskattning av inkomst och som leder till en stor extrabörda för
            de många enmans- och småföretagarna skulle försvinna automatiskt
            om ett system med platt skatt infördes. 3:12-reglerna eller fåmansbolagsreglerna
            är ett av tillväxthindren inom det svenska näringslivet och skulle
            som bonus komma att försvinna vid införande av platt skatt.
          </p>
          <head type="h1" xml:id="i-GNaGusgEwg6FEepmLnBThq">
            Extravinster
          </head>
          <p xml:id="i-SQsb6mR6gXwSnV4sErBRG5">
            Med all säkerhet följer en lång rad extravinster med platt skatt.
            De går inte alla att kartlägga men självklara effektivitetsvinster
            är minskad skattelagstiftning, minskat behov av kontroller och
            en decimerad byråkrati. Vidare kan räknas in ökad konsumtion,
            ökade investeringar och ett mer transparent system, vilket i sig
            är en värdefull förbättring.
          </p>
          <p xml:id="i-Fne5yBVbkAqboitRgp2M7f">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-D28omYUftonaATwDDdp669">
              Fredrick Federley (c)
            </item>
            <item xml:id="i-WUv8ghCaVjFSXRafGJMru">
              Annie Johansson (c)
            </item>
          </list>
        </div>
      </div>
    </body>
  </text>
</TEI>
