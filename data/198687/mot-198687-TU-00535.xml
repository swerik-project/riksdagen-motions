<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00535">
  <teiHeader>
    <fileDesc>
      <titleStmt>
        <title>Ostkustbanan</title>
        <author corresp="i-F75GdyfEGNRiwZrKbuWUGy i-TX8UjKrUpUeZgE2dqKJCFc">Börje Hörnlund och Görel Thurdin (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ostkustbanan</title>
          <idno type="rdwebb">GA02T535</idno>
          <rs type="number">T535</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T535/text</ref>
          <ref type="dokument_url_html">http://data.riksdagen.se/dokument/GA02T535</ref>
          <ref type="dokumentstatus_url_xml">http://data.riksdagen.se/dokumentstatus/GA02T535</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>Görel Thurdin</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ZRNhwi3Z4Aaj6gMU5stzw" type="signed"/>
        <correspContext corresp="i-4ZRNhwi3Z4Aaj6gMU5stzw">
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-TX8UjKrUpUeZgE2dqKJCFc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_535/mot_198687_t_535-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:T535
          </p>
          <p>
            Börje Hörnlund och Görel Thurdin (c) Ostkustbanan
          </p>
          <p>
            Centerpartiet har i partimotionen om trafik begärt en parlamentarisk
            utredning om det framtida snabbtågsjärnvägsnätet. Det verkar finnas
            ett stort politiskt intresse att snabbt ordna snabba tågförbindelser
            mellan triangeln Stockholm—Malmö— Göteborg samt Oslo (västkustbanan)-konti-
            nenten. Enligt vår mening är det också viktigt att noga undersöka
            snabbtågs- förbindelse Stockholm—Luleå. Det är i detta sammanhang
            ostkustbanan längs Norrlandskusten Sundsvall— Luleå blir aktuell.
            Järnvägstrafiken/järn- banenätet har i de flesta andra länder
            utvecklats snabbt. I vårt land har järnvägstrafikens roll i det
            totala trafikarbetet inte analyserats politiskt under ett antal
            årtionden.
          </p>
          <p>
            Nuläget
          </p>
          <p>
            I Norrland har persontrafiken efter hand sjunkit i betydelse
            och även i kvalitet beroende på kapacitetsproblem på stambanan
            till följd av att godstrafiken ökar starkt. Ett enkelspår fungerar
            någorlunda vid 40 tåg/dygn och bristfälligt vid ca 70 tåg/dygn.
            Mellan Ånge och Bräcke går i dag 75 tåg + ett antal extratåg,
            se tabell nedan. Dubbelspår är under utbyggnad på denna delsträcka,
            som är tämligen kort. Långsele—Mellansel—-Vännäs har ca 49 ä 42
            ordinarie tåg/dygn + extratåg. Med dessa belastningar får man
            förutom tidhållnings- problem även stora svårigheter att återställa
            tidtabellen, när den ”spårat ur”. Vidare får man problem att underhålla
            banan, eftersom endast mycket korta tidsintervaller blir tillgängliga.
            Norr om Vännäs upp mot Boden är belast- ningen 36 ordinarie tåg
            + extratåg, vilket innebär att man här än så länge har viss möjlighet
            att köra in förseningar. Rådande belastning av norra stambanan,
            samt prognos vid fortsatt utveckling som under de senaste 10 åren
          </p>
          <p>
            Ordinarie tåg: Om 20 96 ökning per 10 år Person — Gods Totalt
            1995 2005 Boden-Vännäs 8 28 36 43 51 Vännäs-Mellansel 12 30 42"
            50 60 Mellansel-Långsele 12 37 49 59 7n Långsele-Bräcke 14 33
            47 56 67 Bräcke-Ånge 26 49 75
          </p>
          <p>
            "2 mötesplatser beslutade Tillkommer: lokaltåg, chartertåg och
            extratåg, ca 10 dygn vintertid.
          </p>
          <pb facs="riksdagen-motions-pdf/data/198687/mot_198687_t_535/mot_198687_t_535-002.pdf"/>
          <p>
            Med en fortsatt godstrafikökning, som motsvarar den under det
            senaste decenniet, kommer man att ungefär år 2000, trots planerade
            utbyggnader av mötesplatser, att nå kapacitetstaket med ungefär
            780 tåg/dygn. I detta läge kommer persontrafiken att vara i huvudsak
            strypt och godstrafiken börjar strypa sig själv. Detta innebär
            att Sundsvall—-Östersund blir den nordligaste utposten för övergripande
            persontrafik med järnväg. De mindre kommuner- na, bl. a. Vindeln,
            upplever starkt hur allt flera tåg passerar utan att stanna. Järnvägen
            som tidigare var en vital tillgång är snart endast en störning.
            Tvärbanorna planeras för närvarande bli starkt reducerade vad
            avser antalet stationer. Godstrafiken och försvarsintressena gör
            dock att man torde kunna räkna med att själva banorna blir kvar
            även med rådande utveckling. Inlandsbanan har intresse från gods-,
            försvars- och turistsynpunkt. I avsaknad av flygtrafik skulle
            inlandet vara väl betjänt av sovvagnstrafik. Sådan förekommer
            dock inte på inlandet, bl. a. på grund av att banan inte har tillräcklig
            standard för 90 km/h med loktåg. Järnvägsnätet kan spontant uppfattas
            vara lämpligt att bygga ut med dubbelspår längs nuvarande stambana.
            Detta är dock en ekonomisk omöjlighet eftersom den är mycket slingrig
            och på grund av att man därmed inte samlar upp det trafikutbud
            som finns efter kusten. Ett dubbelspår efter stambanan ger inte
            heller möjlighet till att Norrland får en bana som ingår i det
            nordiska snabbtågsnätet. Med ny tunnelbyggnadsteknik finns möjligheter
            att bygga ny bana i tunnel till ungefär samma kostnad som vid
            höga bankar och svåra skärningar. Detta innebär att det dramatiska
            nivåförhållandet genom södra Ångermanland inte behöver vara avskräckande.
            Vidare är det enklare och billigare att bygga ett nytt spår än
            att bygga ett andra spår parallellt med ett befintligt. Sedan
            den stora järnvägsutbyggnaden på 1800-talet har vi i Sverige haft
            mycket små utbyggnader och vi har även på vägsidan byggt relativt
            små objekt i taget utan större, språngvisa systemeffekter. Vi
            anser att Kustbanan skall beslutas och utbyggas i en enda etapp
            för att nå avgörande systemeffekter Härnösand— Örnsköldsvik— Vännäs
            — Skellefteå— Piteå — Luleå. Med ett sådant system skulle man
            kunna få restider mellan Örnsköldsvik och Umeå på ca 50 minuter,
            mellan Umeå och Sundsvall på ca 2,5 timmar och mellan Umeå och
            Luleå på ca 2 timmar. Detta skulle ge betydligt bättre samverkansmöjligheter
            mellan städerna längs norrlandskusten både vad gäller arbetsmarknad
            och utbildning. Självklart är det också av intresse att även Stockholm
            och kontinenten kommer närmare: Med en kustbana skulle också tvärbanorna
            få ökat intresse och t.ex. tvärbanan Umeå—Vännäs— Vindeln —Lycksele—-Storuman
            skulle få bättre underlag och bättre resstandard. Vidare skulle
            orter som Vännäs och Vindeln få bättre möjligheter till en god
            persontrafik även i framtiden. En persontrafik som inte skulle
            behöva hotas, som i dag, av den nödvändiga och successivt ökande
            godstrafiken. För att få ett heltäckande kommunikationssystem,
            som är en förutsättning för fortsatt utveckling av näringslivet
            i Norrland, måste järnvägsnätet kompletteras med en kraftig upprustning
            av vägnätet. De mindre vägarna, grusvägsnätet, måste successivt
            rustas upp och beläggas. Minst en miljard måste anslås för detta.
          </p>
          <p>
            Mot. 1986/87 T535
          </p>
          <pb facs="riksdagen-motions-pdf/data/198687/mot_198687_t_535/mot_198687_t_535-003.pdf"/>
          <p>
            En avvecklingsplan för grusvägarna i kombination med en utvecklingsplan
            för det regionala länsvägnätet måste göras, där målet skall vara
            en garanterad minimivägstandard för alla. Några av riksvägarna
            måste särskilt prioriteras. Det gäller riksväg 83 över Bollnäs
            mot E4, nuvarande riksväg 88 mellan Östersund och Sorsele samt
            en ny sträckning från väg 88 via Långsele—Sollefteå och Ådalen
            till E4. Det är viktigt att samhället solidariskt ställer upp
            och satsar konkret och kraftfullt på förutsättningar för fortsatt
            industriell utveckling i Norrland. Bra kommunikationer är en av
            förutsättningarna. Norrland blöder och håller på att förblöda.
            Det räcker inte med plåsterlappar utan Norrland måste få med övriga
            delar av landet så likvärdiga förutsättningar som möjligt. Detta
            är en förutsättning för att de norrländska regionerna i samverkan
            skall kunna konkurrera med de redan etablerade storstadsområdena.
            Den ovan skisserade satsningen på bättre kommunikationer hamnar
            i storleksklassen 8—10 miljarder kronor. Norrland behöver det
            kapitalet. Länsstyrelsen i Västerbottens län har under 1986 utgett
            en skrift med arbetsnamnet ”Nattsol”. Det är ett kvalificerat
            utredningsarbete om närings- liv, arbetsmarknad, transporter och
            tvärsektionellt samordnad planering. I skriften har utarbetats
            en systemskiss över ”trafiksamarbete vägar, järnvägar och flyg.
            Skriften bilägges i sin helhet (bilaga 1). Vi vill emellertid
            i denna motion citera ett avsnitt som berör järnvägstrafik:
          </p>
          <p>
            4.23 Länsvision—-Järnväg
          </p>
          <p>
            Stambanans godstrafik, som är vital för Norrlands utveckling,
            ökar starkt beroende på näringslivets förändrade produktion och
            lagerhållning (”just-in- time”-transporter/lager på järnväg och
            väg). Eftersom banan börjat nå kapacitetsgränsen innebär detta
            att persontrafiken successivt trängs undan. Kapacitetsstörningar
            råder på hela sträckan Bräcke—Långsele— Vännäs. Med nuvarande
            ökning av godsflödena, kommer det redan på 90-talet att vara nödvändigt
            med ytterligare kapacitetsutbyggnad (utöver den som nu planeras).
            Annars hotar tilltagande strypning även för godstrafiken. Redan
            nu måste övervägas hur framtida kapacitetsutbyggnad ska ske —
            med dubbelspår längs stambanan eller genom förlängd ostkustbana
            (i ett första steg Ådalen Umeå/Vännäs). Stambana med dubbelspår
            höjer starkt kapa- citeten. En kustbana ger (förutom fördubblad
            kapacitet) även stora system- vinster, främst för persontrafiken.
            Samverkan mellan norrlandskommuner- na bedöms härvid vara av större
            betydelse än den i och för sig viktiga Stockholmskopplingen. Med
            kustbana Sundsvall—Luleå och hög hastighetsstandard skulle både
            Sundsvall och Luleå kunna nås på knappt 2 tim från Umeå, medan
            Ö-vik och Skellefteå skulle nås på ca tre kvart!!! Betydelsen
            av detta förstärks av att det bor ca 500 000 människor i kustkommunerna
            mellan Sundsvall och Luleå och att även inlandsbefolkningen skulle
            få bättre standard med en kustbanelös- ning. Tillgänglighet tilllsamverkan
            inom högre utbildning förbättras. Mycket viktigt är att ungdomar
            i större omfattning skulle kunna följa högre studier samt bo kvar
            i/hålla kontakter med hemkommunen. Detta skapar bättre förutsättningar
            för att ”personförädlingen” skall komma hemkommunen till del.
            Även samverkan inom sjukvårdsregionen skulle förbättras. För närings-
            liv och arbetsmarknad möjliggöres väsentlig samverkan, särskilt
            som nä- ringsstrukturen växlar mellan kuststäderna. Kostnaderna
            för en kustbana Ådalen — Umeå torde vara klart mindre än att bygga
            ett andra spår längs befintlig stambana, pga kortare sträcka och
            att
          </p>
          <p>
            Mot. 1986/87 TS535
          </p>
          <p>
            10
          </p>
          <pb facs="riksdagen-motions-pdf/data/198687/mot_198687_t_535/mot_198687_t_535-004.pdf"/>
          <p>
            man slipper ha byggverksamhet inpå högspänning och tät tågtrafik.
            Med denna etapp snarast utbyggd undanröjs det överhängande ”strypningshotet”
            och man når betydande systemeffekter. (Förutom att ostkustbanans
            städer knyts samman ända från Stockholm till Umeå/Vännäs, kommer
            i princip även Luleå på samma bana, medan förgreningar erfordras
            för Skellefteå och Piteå). På ytterligare något längre sikt kan
            förväntas kapacitetsproblem Umeå —Skellefteå—Piteå—Luleå. Utbyggnad
            är (såväl för arbets- som utbildningsmarknad) önskvärd snarast
            efter färdigställandet Ådalen— Umeå. Kustbanan behöver prioriteras
            för persontrafikuppgifter och anslutning av godstransporter till
            kustkommunerna. Stambanan prioriteras för främst gods, medan tvärbanorna
            får ökad betydelse både för person- och godstrafik (bla matning
            till kust- resp. stambana). Inlandsbanan får liksom idag ha en
            blandad funktion med gods- och turisttrafik, varvid det är angeläget
            att vidmakthålla och förstärka den positiva utveckling, som uppnåtts
            under senare År. Kustbanan kan tänkas byggd efter två huvudstrategier:
            0 för snabbast möjliga trafik mellan kommuncentra (enl fig nedan)
            DO för förbindning av kommuncentra och tätorter över ca 2000 invånare.
            I det förstnämnda fallet blir restiderna (vid 200 km/h dimensionerande
            hastighet och om samtidigt kustbanan i Ådalen dras gent via Veda)
            nedåt 1.45 tim Umeå— Luleå resp Umeå— Sundsvall. (Om ytterligare
            orter betjä- nas ökar restiden med ca 5 min per station. Vid bana
            via Bollstabruk/ Kramfors och 11 fler stationer än i strategin
            ”mellan kommuncentra” blir restiden Umeå — Sundsvall 2.45 tim
            och Umeå—Luleå ca 2 tim.) 200 km/h är en rimlig hastighet, bla
            eftersom den antages för mellansvenska snabbanor. I Frankrike
            trafikeras redan idag med 270 km/h. Sovvagnstrafik till/från inlandet
            är angelägen och förgrenas lämpligen på tvärbanorna från Kramfors,
            Umeå resp Skellefteå mot Dorotea/Vilhelmina, Storumans resp Arvidsjaur.
            (I det senare fallet bör kopplas via Boliden—-Jörn). Sovvagnstrafik
            på tvärbanorna kräver relativt omfattande ombyggnad för att man
            skall kunna hålla någorlunda hastighet med lokdragna tåg. Dessutom
            behövs ss. k. ”värmefinkor”, eftersom elektrifiering saknas. Man
            kan också alternativt tänka sig drift med moderna rälsbusståg
            (typ X10 men med dieseldrift. Sådana lätta tåg med mjuka boggies
            medger högre hastigheter på befintliga spår, vilket ger bättre
            förutsättningar för bl. a. mellankommunal pendling).
          </p>
          <p>
            Länsstyrelsen i Västernorrlands län har enhälligt antagit en
            länsrapport i december 1986. Där står följande att läsa:
          </p>
          <p>
            Mot denna bakgrund anser länsstyrelsen att en allsidig och förutsättningslös
            utredning bör göras för att få fram ett beslutsunderlag för byggande
            av en järnvägslinje längs Norrlandskusten norr om Sundsvall med
            en sådan utformning att trafik med snabbtåg blir möjlig.
          </p>
          <p>
            Basinvesteringar för Framtidstro
          </p>
          <p>
            Den negativa utvecklingen måste brytas i hela Norrland. Det behövs
            nu basinvesteringar för framtidstro. Dit hör en kraftfull vägupprustning,
            en förbättring av dagens järnvägsnät och tågtrafik samt en utbyggd
            Ostkustba- na. Dit hör också en komplettering av flygtrafiken
            på ett par inlandsorter. I förhållande till de investeringar som
            görs och planeras i koncentrationsområ- dena är den här skisserade
            satsningen på Norrland att betrakta som nära på
          </p>
          <p>
            Mot. 1986/87 FI
          </p>
          <p>
            1
          </p>
          <pb facs="riksdagen-motions-pdf/data/198687/mot_198687_t_535/mot_198687_t_535-005.pdf"/>
          <p>
            marginell. Den är emellertid helt nödvändig ifall målsättningen
            skall vara att hela vårt land skall utvecklas. Frågan om den framtida
            järnvägstrafiken har en så stor regionalpolitisk och miljömässig
            betydelse att den inte kan överlämnas till statens järnvägar.
          </p>
          <p>
            Hemställan
          </p>
          <p>
            Med hänvisning till det ovan anförda hemställs att riksdagen
            beslutar att som sin mening uttala att det framtida järnvägsnätet
            och järnvägstrafiken i Norrland skall utredas i en parlamentariskt
            tillsatt utredning.
          </p>
          <p>
            Stockholm den 26 januari 1987 Börje Hörnlund (c) Görel Thurdin
            (c)
          </p>
          <p>
            Mot. 1986/87 2305
          </p>
        </div>
      </div>
    </body>
  </text>
</TEI>
