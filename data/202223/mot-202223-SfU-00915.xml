<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-00915">
  <teiHeader>
    <fileDesc>
      <titleStmt>
        <title>Asylpolitik</title>
        <author corresp="i-4wsP6LwQoWWj732ozhmgSc i-PjV5Vqo4cAe2QPui6MKgGm">av Ludvig Aspling och Nima Gholam Ali Pour (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:915 av Ludvig Aspling och Nima Gholam Ali Pour (båda SD)</title>
          <idno type="rdwebb">HA02915</idno>
          <rs type="number">915</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/HA02915/text</ref>
          <ref type="dokument_url_html">http://data.riksdagen.se/dokument/HA02915</ref>
          <ref type="dokumentstatus_url_xml">http://data.riksdagen.se/dokumentstatus/HA02915</ref>
          <ref type="pdf">http://data.riksdagen.se/fil/B3CCE324-72C6-44B0-90E0-C4975FBE9847</ref>
          <ref type="docx">http://data.riksdagen.se/fil/502DD726-44B2-4F0F-B7B0-13569444B9FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PjV5Vqo4cAe2QPui6MKgGm</idno>
            <name>Nima Gholam Ali Pour</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2aKE9q1KJZHjGsYmeQPHht" type="signed"/>
        <correspContext corresp="i-2aKE9q1KJZHjGsYmeQPHht">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PjV5Vqo4cAe2QPui6MKgGm"/>
        </correspContext>
        <correspAction type="submitted" xml:id="i-3bRFA6LVHgrGwrMS3TQPzk">
          <date when="2022-11-22"/>
          <time when="11:57:00"/>
        </correspAction>
        <correspAction type="reviewed" xml:id="i-54jxfgFh1C8XoSrEMSYUCy">
          <date when="2022-11-22"/>
          <time when="16:45:07"/>
        </correspAction>
        <correspAction type="referred" xml:id="i-HtezR75wHopnjVbVPH2LJX">
          <date when="2022-12-01"/>
        </correspAction>
        <correspAction type="assigned" xml:id="i-7tm9dgDbjrbJWuaxEMvuAy">
          <date when="2023-07-05"/>
          <time when="15:35:55"/>
        </correspAction>
        <correspContext corresp="i-7tm9dgDbjrbJWuaxEMvuAy">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-HCxdER29PNUmGLwsbbYuET"/>
        <correspContext corresp="i-HCxdER29PNUmGLwsbbYuET">
          <ref type="uppgift">2022/23:SfU15</ref>
          <ref type="ref_dok_id">HA01SfU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU15</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:915 av Ludvig Aspling och Nima Gholam Ali Pour (båda SD) Asylpolitik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Un8USixqpgkD7A5Sxq4eYk">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-QGg6S2sDkjncSAKziWFbAW">
              Riksdagen ställer sig bakom det som anförs i motionen om principen
              om första säkra land och tillkännager detta för regeringen.
            </item>
            <item sortKey="Yrkande 2" xml:id="i-S6XNgpyy3Bw1BKqf92Yb3K">
              Riksdagen ställer sig bakom det som anförs i motionen om första
              säkra land-principen inom EU och tillkännager detta för regeringen.
            </item>
            <item sortKey="Yrkande 3" xml:id="i-7H7wwZRQ7FWGdaAEKJMZtC">
              Riksdagen ställer sig bakom det som anförs i motionen om mottagande
              utanför EU och tillkännager detta för regeringen.
            </item>
            <item sortKey="Yrkande 4" xml:id="i-L9C7pCK2VGszJHS9AcWWx">
              Riksdagen ställer sig bakom det som anförs i motionen om jämställdhetsarbete
              i mottagningen och tillkännager detta för regeringen.
            </item>
            <item sortKey="Yrkande 5" xml:id="i-SdUDvjjHKHecduY2J8nLRv">
              Riksdagen ställer sig bakom det som anförs i motionen om integrationsinsatser
              vid rätt tid och tillkännager detta för regeringen.
            </item>
            <item sortKey="Yrkande 6" xml:id="i-P7m1cieep6StMJU2VUyybZ">
              Riksdagen ställer sig bakom det som anförs i motionen om ersättningsskyldighet
              för skador på boenden och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2Q16m6vAVJvexnQ1xarz7z">
            Motivering
          </head>
          <p xml:id="i-CaT2E7tKJE9tr2m3kznGrV">
            Under decennier har svensk migrationspolitik präglats av eskalerande
            otydlighet, god­tycklighet och svag kontroll. Ett mycket högt
            asyl- och anhörigmottagande har splittrat samhället, odlat utanförskap
            och urholkat välfärden. Under 2010-talet beviljade Sverige över
            1,2 miljoner uppehållstillstånd, varav över 400 000 till asylsökande
            och deras anhöriga. Uppgifter från Eurostat ger vid handen att
            Sverige år 2021 beviljat tre gånger mer asyl per capita än vårt
            grannland Danmark och rentav mer än hela resten av Norden tillsammans.
          </p>
          <p xml:id="i-8bYpPftVm7a4au6qEQym3i">
            Kulmen kom med krisen 2015 som föranledde den tillfälliga lagen
            i juli 2016, vilken sedan förlängdes i kraftigt uppluckrad form
            i juli 2019. Den parlamentariska migrations­kommitté som arbetade
            för att utarbeta en ny och långsiktigt hållbar migrationspolitik
            kollapsade utan att nå någon lösning, och regeringens nya migrationslagstiftning
            från juli 2021 innebär att Sverige i praktiken återvänt till 2015
            års öppna gränser. Vore det inte för att länder som Grekland,
            Italien och Spanien, men också Litauen, Polen och Kroatien, byggt
            murar och patrullerat EU:s gemensamma gränser hade vi sannolikt
            återigen stått inför en omfattande samhällskris, som i oktober
            2015.
          </p>
          <p xml:id="i-UY5tsAAXpTNEtvZv2LFKNT">
            Migrationsverkets prognoser pekar i dagsläget på att ytterligare
            en kvarts miljon beslut rörande asylsökande och anhöriga kommer
            att behöva fattas under perioden 2023–2025, utöver alla andra
            typer av tillstånd. Det står klart att migrationsflödet till Sverige
            de närmaste åren fortsatt är mycket högt. Trots allt tal om europeiska
            minimi­nivåer från föregående regeringar är Sveriges mottagande
            flera gånger högre än våra grannländers, och allt pekar på att
            Sverige fortsatt är kraftigt avvikande.
          </p>
          <p xml:id="i-Cn8n5YABwpg2qtbv6KY31P">
            Istället bör Sverige lägga sig på absoluta miniminivåer enligt
            såväl EU-rätten som folkrätten, med minsta möjliga marginal. Samtliga
            krav måste skärpas, kontroller öka, friheter begränsas, rätten
            till välfärd kringskäras och avlägsnandet från Sverige priori­teras.
            Målet måste vara att inga längre söker asyl i Sverige såvida de
            inte kommer från närområdet och att så många som möjligt av de
            som fått asyl börjar att återvandra till sina hemländer.
          </p>
          <p xml:id="i-UEW6x6ZyEx9nea39qEMA3J">
            Efter riksdagsvalet 2022 tillträde en ny regering med stöd av
            Sverigedemokraterna utifrån den gemensamma överenskommelsen i
            Tidöavtalet. Detta avtal omfattar ett stort antal nödvändiga reformer
            på migrationsområdet, inklusive asylpolitiken. Sverige­demo­kraterna
            kommer att följa upp avtalet men lägger nedan fram ett antal förslag
            som inte direkt omfattas av avtalet.
          </p>
          <head type="h2" xml:id="i-BpMbQJryNMujY6W8DaLbdJ">
            Flyktinghjälp på plats
          </head>
          <head type="h3" xml:id="i-ENqZWYpy71ZPyF8LEdaSc3">
            Principen om första säkra land
          </head>
          <p xml:id="i-LZ9MkP6vFLLFXnFgk3TsQo">
            I enlighet med FN:s flyktingkonvention utgår Sverigedemokraternas
            flyktingpolitik från principen att en människa på flykt skall
            få skydd. Människor i behov av skydd har rätt till det. Att de
            däremot skall kunna resa långa avstånd, och passera ett flertal
            säkra länder, och ändå betraktas som flyktingar i ankomstlandet
            är orimligt. Nuvarande system har lockat människor att lämna säkra
            länder för att exempelvis åka ut i över­lastade sjö­odugliga båtar
            i händerna på skrupelfria människosmugglare, i jakten på en slut­destina­tion
            med generösare välfärdssystem.
          </p>
          <p xml:id="i-KCEPycq4sVkBCuwxxP4PdF">
            Sverigedemokraternas bestämda uppfattning är därför att människor
            på flykt skall söka asyl i det första säkra land som kan nås.
            Detta innebär att asylsystemet på sikt bör utformas för att motverka
            långväga och kostsam migration över flera länder samt sekundärförflyttningar
            (så kallad asylshopping). Sverige skall därmed i normalfallet
            ta emot asylsökande enbart i en situation då ett krig eller en
            djupare kris har brutit ut i något av våra grannländer, eller
            i vårt omedelbara närområde, som i Ukraina.
          </p>
          <p xml:id="i-Wu1sJ9VvZZixqZ44F1MHBY">
            För det fall en sådan kris, eller ett sådant krig, skulle inträffa
            är det nödvändigt att Sverige har en välfungerande beredskap,
            i såväl lagstiftning som infrastruktur.
          </p>
          <head type="h3" xml:id="i-BT7EBmfQHCjtF7fRSWb2U">
            Första säkra land-principen inom EU
          </head>
          <p xml:id="i-JvHbLQknsMjPyeEdebtwfM">
            Det största hindret för användandet av första säkra land-principen
            är EU-lagstiftningen. Enligt denna kan ett annat EU-land aldrig
            betraktas som ett första säkert land för en asylsökande. Istället
            gäller den så kallade Dublinförordningen, som kräver att EU-länder
            aktivt registrerar asylsökande i en central europeisk databas,
            så att de asylsökande inte kan söka asyl i ett annat EU-land.
          </p>
          <p xml:id="i-LTJ48cLLduteZgy6YaoAJU">
            Krisen 2015 gjorde det dock tydligt att dessa regler inte fungerar
            eftersom många länder hellre avstår från att registrera asylsökande
            och istället hjälper dem vidare, exempelvis mot Sverige. Eftersom
            de asylsökande inte har registrerats i det första landet kan Sverige
            inte heller bevisa att de sökande passerat där och borde ha sökt
            asyl där. Istället får Sverige ta allt ansvar. De försök som gjorts
            sedan 2015 för att reformera och förbättra denna dysfunktionella
            unionsrätt har misslyckats, till stor del på grund av en naiv
            inställning till migrationsfrågan och ett förakt för den nationella
            suveräniteten.
          </p>
          <p xml:id="i-K78ZEbSyHJJKrXz3ct6fp1">
            Istället har alltfler EU-länder de facto gått emot såväl dagens
            EU-rätt som skadliga tolkningar av folkrätten, i syfte att skapa
            ett mer fungerande system för alla inblandade. Flera länder har
            byggt eller bygger olika formar av murar och gränsbarriärer, eller
            patrullerar i såväl luften som till havs, i syfte att hitta och
            avvisa eller rentav avlägsna illegala migranter. I mars 2020 stängde
            Grekland sin landgräns mot Turkiet helt och hållet efter att Turkiets
            president Erdoğan bussat tiotusentals migranter mot gränsöver­gångarna.
            Grekiska gräns- och polisstyrkor försvarade framgångsrikt gränsen
            och benämndes av EU-kommissionen som ”Europas sköld”, trots att
            agerandet i strikt mening inte var förenligt med dagens EU-rätt.
            Händelsen, som alltså trots farhågor inte ledde till någon ny
            migrationskris, är ett tydligt tecken på hur dysfunktionell dagens
            ordning är och hur stort behovet av förändring är. Litauens och
            särskilt Polens försvar av den yttre gränsen mot Belarus hösten
            2021 var ytterligare ett exempel på hur utsatt EU skulle vara
            om inte vissa länder valde att göra motstånd mot diktatorers maktmedel.
          </p>
          <p xml:id="i-kwsvEeHUkvUh56CjYqYon">
            Sverigedemokraterna anser att detta måste förändras. Regeringen
            måste med största möjliga kraft arbeta för att reformera EU-rätten,
            så att första säkra land-principen kan implementeras fullt ut
            av alla länder som så önskar. Sverige måste till exempel kunna
            stoppa asylsökande vid Öresund, om de redan befinner sig i, eller
            kommer direkt ifrån, det säkra landet Danmark. Med detta följer
            förstås adekvat infrastruktur för att kunna upptäcka och stoppa
            illegal migration. Även andra länder i EU skall naturligtvis ha
            rätt att agera på detta sätt. Endast så kan vi garantera att en
            ny migrationskris inte kommer att drabba vårt land eller EU.
          </p>
          <head type="h3" xml:id="i-KFQseuJpyx1MptDSt6NpFT">
            Mottagande utanför EU
          </head>
          <p xml:id="i-TvtNKKGojdwDEn5FkHRvEv">
            Även om en första säkra land-princip skulle bli fullt ut implementerad
            i hela EU är det sannolikt att det alltjämt skulle finnas problem
            med människosmuggling och illegal migration. Länder som Sverige
            skulle alltjämt locka till sig opportunism såsom genom asylshopping.
            På sikt krävs en bättre lösning som innebär att människor i behov
            av skydd får detta skydd utan att de skapar okontrollerade och
            farliga migrationsströmmar.
          </p>
          <p xml:id="i-W7kXoGtVXkqa95Nwain81H">
            En sådan lösning skulle vara att asylsökande omedelbart efter
            ansökan skickades till mottagningsenheter utanför EU, där deras
            ansökningar kunde utredas. Om utredningen ledde till att de befanns
            ha skyddsskäl, skulle de beviljas asyl på plats och få skydd utan
            att behöva resa vidare. Ett sådant förfarande skulle helt och
            hållet ta bort alla skäl till illegal migration och människosmuggling,
            eftersom det inte längre skulle finnas något hopp om att få uppehållstillstånd
            i EU ens om det vore möjligt att resa in.
          </p>
          <p xml:id="i-HX735RePpvzExCL8dYzkt1">
            Ett sådant regelverk har redan införts av Danmark, och de har
            nyligen slutit ett avtal med Rwanda om att sända asylsökande dit.
            I förhandlingar på EU-nivå har även andra länder tagit upp liknande
            förslag som en tänkbar lösning på EU:s oförmåga att hantera migrationsproblemen.
            Det har dels talats om landningsplattformar för migranter som
            upphittas till havs, dels utvisningscenter där utlänningar som
            inte kan utvisas till hemlandet kan vistas i säkerhet men till
            ett mycket lägre pris än vad som hade varit möjligt inom EU. En
            parallell kan med fördel också dras till Australiens framgångsrika
            arbete för att motverka illegal migration.
          </p>
          <p xml:id="i-2H1yuonGGeXq1sSyHn6ENB">
            Det EU-rättsliga läget kring dessa frågor är i nuläget oklart,
            men Sverigedemokra­terna anser att en sådan ordning ryms inom
            EU-rätten. De senaste årens olösliga migrationskris både hemma
            i Sverige och på EU-nivå kräver alldeles oavsett att nya lösningar
            läggs fram, så att människor på flykt kan få skydd och människosmugglare
            inte kan fortsätta sitt smutsiga arbete. Regeringen bör utreda
            frågan och arbeta för denna lösning inom ramen för EU-samarbetet.
          </p>
          <head type="h2" xml:id="i-V2YbW7nmHycMVorCEPZgAM">
            Asylprocessfrågor
          </head>
          <head type="h3" xml:id="i-JQHuuxKZc7U8cqxDUfjzh8">
            Jämställdhetsarbete i mottagningen
          </head>
          <p xml:id="i-2uJK3LDk63gexeuwcEHFjg">
            Tjänstemännen på Migrationsverket är enligt EU-rätten ålagda
            att alltid tillfråga asylsökande huruvida de föredrar en manlig
            eller kvinnlig utredare respektive tolk och tillgodose denna preferens,
            om det inte är ogörligt. Det är med andra ord fullt möjligt för
            asylsökande från en patriarkal eller kvinnofientlig kultur att
            få bekräftelse genom att det svenska samhället anpassar sig vid
            första mötet. Detta är inte rimligt.
          </p>
          <p xml:id="i-R4dzc1E2ZUkYRNNYQNqa58">
            Det kan naturligtvis finnas situationer då det är motiverat med
            önskemål gällande kön på tjänstemän. Exempelvis finns en rimlighet
            i att kvinnor som systematiskt våld­tagits eller misshandlats,
            och sökt asyl för att undkomma just denna typ av förtryck, också
            skall tillmötesgås i önskan om kvinnlig personal i den svåra och
            psykiskt på­frestande process som en asylansökan ofta innebär.
          </p>
          <p xml:id="i-9JsAD5gqxbN88fWJyN6ENv">
            Det är dock viktigt att denna rätt inte missbrukas så att utlänningar
            från en patriarkal eller kvinnofientlig kultur får sina åsikter
            bekräftade. Migrationsverket bör åläggas att kontinuerligt göra
            det tydligt att Sverige är ett jämställt land, där män och kvinnor
            har samma värde och skall behandlas lika. Regeringen bör också
            arbeta inom EU för att bestämmelser som riskerar att sända felaktiga
            signaler avskaffas.
          </p>
          <head type="h2" xml:id="i-UHK7b4ryKk5tsV5R2P1gQy">
            Praktiskt mottagande
          </head>
          <head type="h3" xml:id="i-Xp8TNAo5By5DGeHZc8GETo">
            Integrationsinsatser i rätt tid
          </head>
          <p xml:id="i-K5yNJ1RN9TRXsd3QF6pHFJ">
            Med en sverigedemokratisk asylpolitik skall asylprocessen snarare
            ta veckor än månader eller år. Innan ett formellt beslut har fattats
            skall den sökandes rätt att vistas i landet och ta del av samhället
            vara begränsad, enligt de förslag som omnämns i Tidöavtalet.
          </p>
          <p xml:id="i-XzvtL6w2diriGb7W42f5c1">
            Att redan i denna fas ägna resurser åt att genomföra olika integrationsåtgärder
            eller undervisa i svenska sänder i vår mening felaktiga signaler
            om att den berörda personen oavsett utfall skall få stanna i Sverige.
            Detta gäller särskilt som de allra flesta asyl­sökande i dag saknar
            asylskäl och därmed inte får stanna. Historiskt har det också
            öppnat upp för nya kryphål för att få stanna i Sverige, något
            som endast blivit värre i och med den nya humanitära skyddsgrunden
            från den 1 juli 2021, den mest generösa i Sveriges historia.
          </p>
          <p xml:id="i-SChC9j5yCG5StxYrfEtTFk">
            Sverigedemokraternas uppfattning är att asylsökande skall invänta
            beslut om sitt ärende, inte integreras. Givetvis kan självstudiematerial
            finnas tillgängligt på transit­center och asylboenden för den
            som på eget initiativ önskar att lära sig svenska eller om det
            svenska samhället. Men i övrigt skall inte några särskilda integrationsinsatser
            göras för utlänningar vars status i Sverige inte är fastlagd.
          </p>
          <head type="h3" xml:id="i-ERCMzfEvE7QNCvj1dCvuth">
            Ersättningsskyldighet för skador
          </head>
          <p xml:id="i-HEUvRdfBmXA1BNYnWbBdSK">
            Det är av yttersta vikt att Migrationsverkets och kommunernas
            kostnader för boenden hålls nere. Det har dock vid flera tillfällen
            framkommit att bostäder som tillhandahållits för asylsökande varit
            obrukbara när dessa lämnat bostäderna. I vissa fall har det handlat
            om nybyggda lägenheter och boenden, som redan efter ett eller
            två år behövt totalrenoveras. Detta är förstås inte acceptabelt.
            Sverigedemokraterna anser att asylsökande i högre utsträckning
            skall hållas ansvariga för de boenden som de erbjudits, och vi
            vill därför utreda hur asylsökande kan hållas ersättningsskyldiga
            för skador som uppkommit på boenden.
          </p>
        </div>
        <div type="motSignatures">
          <list>
            <item xml:id="i-PyHMe4iLi6zfbDPrdfrjsy" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-5yJxyK8w9wRCC26FdLgBEd" who="i-PjV5Vqo4cAe2QPui6MKgGm">
              Nima Gholam Ali Pour (SD)
            </item>
          </list>
        </div>
      </div>
    </body>
  </text>
</TEI>
