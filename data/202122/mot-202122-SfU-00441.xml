<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-00441">
  <teiHeader>
    <fileDesc>
      <titleStmt>
        <title>En starkare arbetsskadeförsäkring</title>
        <author corresp="i-DthTyR9U9R8S6NVcPNcNQA">av Ida Gabrielsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:441 av Ida Gabrielsson m.fl. (V)</title>
          <idno type="rdwebb">H902441</idno>
          <rs type="number">441</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H902441/text</ref>
          <ref type="dokument_url_html">http://data.riksdagen.se/dokument/H902441</ref>
          <ref type="dokumentstatus_url_xml">http://data.riksdagen.se/dokumentstatus/H902441</ref>
          <ref type="docx">http://data.riksdagen.se/fil/B21B5768-C3A7-4CA1-B5B3-85E74EE9780A</ref>
          <ref type="pdf">http://data.riksdagen.se/fil/07307C98-A81B-4D96-818D-267E2E66DD98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YHi1uF2mcEBVbuwVxt5Ata" type="signed"/>
        <correspContext corresp="i-YHi1uF2mcEBVbuwVxt5Ata">
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-VNZx4xK1TwyG6Vu8qxtErr">
          <date when="2021-09-27"/>
          <time when="15:21:01"/>
        </correspAction>
        <correspAction type="reviewed" xml:id="i-4SXyukmedJJ61Aiq4iPuvW">
          <date when="2021-09-27"/>
          <time when="18:17:22"/>
        </correspAction>
        <correspAction type="referred" xml:id="i-NabAp6FT23ZZXRSKtdN1hW">
          <date when="2021-10-14"/>
        </correspAction>
        <correspAction type="assigned" xml:id="i-578JsxJ3vsVjVV849GPEpG">
          <date when="2022-10-05"/>
          <time when="09:28:49"/>
        </correspAction>
        <correspContext corresp="i-578JsxJ3vsVjVV849GPEpG">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-STngeGyRUdVC2q276Pwfx9"/>
        <correspContext corresp="i-STngeGyRUdVC2q276Pwfx9">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:441 av Ida Gabrielsson m.fl. (V) En starkare arbetsskadeförsäkring</div>
      </div>
      <div type="motBody">
        <div type="motProposal" subtype="förslag">
          <head xml:id="i-FukzsDNUzbGPfQQsLiTtCN">
            1 Förslag till riksdagsbeslut
          </head>
          <list style="ol">
            <item xml:id="i-A2TpgiEb7Ci6UR9uvnJDoK">
              Riksdagen ställer sig bakom det som anförs i motionen om att
              regeringen bör tillsätta en utredning med uppdraget att se över
              hur arbetsskadeförsäkringen kan förbättras för att ge fler arbetsskadade
              den ersättning de har rätt till och tillkännager detta för regeringen.
            </item>
            <item xml:id="i-QDixsJkvLPLZoh6vzMw4iA">
              Riksdagen ställer sig bakom det som anförs i motionen om att
              regeringen bör återkomma med förslag om att införa en bevislättnadsregel
              i arbetsskadeförsäkringen och tillkännager detta för regeringen.
            </item>
            <item xml:id="i-Dt27fQYBGDPsZihx6pndRv">
              Riksdagen ställer sig bakom det som anförs i motionen om att
              regeringen bör återkomma med förslag om att förändra varaktighetskravet
              i arbetsskadeförsäkringen till sex månader och tillkännager detta
              för regeringen.
            </item>
            <item xml:id="i-2Zr9LuDHkYPwDqCtVHdWeQ">
              Riksdagen ställer sig bakom det som anförs i motionen om att
              regeringen bör se över möjligheterna att inkomstindexera arbetsskadelivräntan
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3V2H2myWAWm7ok3jySgSF9">
            2 Inledning
          </head>
          <p xml:id="i-LiavAXHP5Rmg9wg12XkPHT">
            Arbetsskadeförsäkringen kan ge ersättning vid skada p.g.a. olycksfall
            eller sjukdom i arbetet. Den är inte en primär försäkring utan
            ett komplement till den ersättning som utgår från sjukförsäkringen.
            Ersättning kan också lämnas om en försäkrad byter till ett lägre
            betalt arbete eller går ner i arbetstid p.g.a. arbetsskadan. Arbetsskadeförsäkringen
            bygger på grundtanken om att den som skadas av sitt arbete ska
            få full kompensation för den inkomstförlust som hen lider till
            följd av skadan.
          </p>
          <p xml:id="i-9DrTVmQurMFWdHvXHjmQLm">
            Vänsterpartiet anser att arbetsskadeförsäkringen ska vara trygg,
            rättssäker och jämställd. Den som skadar sig på jobbet ska ha
            rätt till stöd, hjälp och ersättning. Alla arbetstagare, oavsett
            kön och yrke, ska ges lika möjligheter att få skador erkända som
            arbetsskada. Så är det inte i dag. Dagens arbetsskadeförsäkring
            har stora brister. Regel­verket har ändrats vid ett flertal tillfällen
            och blivit alltmer restriktivt. Som en följd av detta är det allt
            färre som får sina arbetsskador och arbetssjukdomar godkända,
            i synner­het kvinnor.
          </p>
          <p xml:id="i-CnmnQfozoanDn9cUhByhze">
            Enligt LO har huvudregeln numera blivit att en arbetsskadad arbetstagare
            inte får någon ersättning från försäkringen. De huvudsakliga skälen
            till detta är den s.k. bevis­regelns utformning samt det s.k.
            varaktighetskravet. Riskerna i arbetslivet har därmed lagts över
            på den enskilde arbetstagaren. Som en effekt av detta har statens
            kostnader för arbetsskadeförsäkringen minskat betydligt, från
            över 11 miljarder kronor 1991 till 2,5 miljarder kronor 2020 (ej
            justerat för inflation). Mellan åren 2006 och 2020 minskade antalet
            personer som får livränta med 67 procent.
          </p>
          <p xml:id="i-FdWgieF6msrQkjfY57SgMd">
            Efter den borgerliga regeringens försämringar av sjukförsäkringen
            2008 halverades antalet personer per år som fick livränta. Inspektionen
            för socialförsäkringen (ISF) konstaterade i en rapport 2015 att
            färre ansökningar om livränta blivit en konsekvens av 2008 års
            ändringar i socialförsäkringen.
          </p>
          <p xml:id="i-XKcSQbHhSGfG4EUQBUgAQN">
            Att dramatiskt många färre får livränta är en besparing för staten
            som innebär att samhället glider undan från stöd och ansvar och
            övervältrar kostnader på utsatta enskil­da. Det är ytterligare
            en orättvisa i ett arbetsliv där det redan finns stora klassmässiga
            skillnader i risken för olyckor och utslitning. Försäkringskassan
            har vidtagit åtgärder för att handläggarna av sjukpenningärenden
            ska kunna lämna individuell information till sjukskrivna om arbetsskadeförsäkringen.
            Det är bra, men mer behöver göras.
          </p>
          <p xml:id="i-MuyBPsPsdTHmL9uxVeq2SU">
            Vänsterpartiet ser mycket allvarligt på de stora brister som
            präglar dagens arbets­skadeförsäkring. Det är oacceptabelt att
            arbetstagare som skadas i arbetet inte får den ersättning de har
            rätt till och att kvinnor och män bedöms olika. Det är hög tid
            att förändra arbetsskadeförsäkringen. I det följande lyfter vi
            fram förslag som syftar till att skapa en tryggare och mer rättssäker
            arbetsskadeförsäkring – en jämställd försäkring som behandlar
            kvinnor och män lika.
          </p>
          <head type="h1" xml:id="i-XP3L1bjLWMzHUDTRwJ74MR">
            3 Tillsätt en ny utredning
          </head>
          <p xml:id="i-Fa6hCYGqpCNnLXM58ABWGe">
            I januari 2016 tillsatte S-MP-regeringen utredningen om en mer
            jämställd och rättssäker försäkring vid arbetsskada. Utredningen
            fick i uppdrag att se över försäkringen vid arbetsskada utifrån
            syftet att kvinnor och män ska ha lika möjligheter att få skador
            god­kända som arbetsskada samt att se över och förtydliga vissa
            försäkringsregler. Det hand­lade alltså inte om någon total översyn
            av arbetsskadeförsäkringens utformning, utan endast vissa delar
            berördes.
          </p>
          <p xml:id="i-V6FDCoiWr7Ryemx9wGZQ9D">
            I mars 2017 lämnade utredningen sitt betänkande Samlad kunskap
            – stärkt hand­läggning (SOU 2017:25). Betänkandet innehåller vissa
            förslag som, om de genomförs, skulle bidra till en bättre och
            mer rättssäker arbetsskadeförsäkring. Utredningen inne­håller
            dock inte några förslag som på allvar skulle komma till rätta
            med de rättsförluster som i dag är vanligt förekommande.
          </p>
          <p xml:id="i-GAsAL34YhzbBob57DVPpfL">
            Mot bakgrund av att det saknas verkningsfulla förslag i utredningen,
            trots uppenbara brister i försäkringen, framhöll LO i sitt remissvar
            på utredningens betänkande att det är hög tid för en mer omfattande
            översyn av arbetsskadeförsäkringen. Vänsterpartiet delar LO:s
            uppfattning.
          </p>
          <p xml:id="i-JEYvcwoLqmXPv1TmXbM4n4">
            Under 2018 avslogs mer än tre fjärdedelar av ansökningarna om
            arbetsskadelivränta. Den klart vanligaste orsaken var att grundvillkoren
            i försäkringen – att den försäkrades förmåga att skaffa sig inkomst
            genom arbete måste vara nedsatt med minst en femtondel under minst
            ett år – inte var uppfyllda. LO-TCO Rättsskydd menar att grundvillkoren
            är för strängt formulerade och vill se en översyn av dem. Vänsterpartiet
            instämmer i den bedömningen.
          </p>
          <p xml:id="i-8u7mSZv4DUBH5pF7N9ApUs">
            Regeringen har sagt att den avser att utreda arbetsskadeförsäkringen.
            Enligt en granskning i tidningen Arbetet finns det stöd i riksdagen
            för en sådan utredning. Utöver de brister i försäkringen som är
            kända sedan tidigare bör en sådan utredning också ta fasta på
            de lärdomar som gjorts under coronapandemin och ISF:s skrivelse
            Arbetsskade­försäkringen och covid-19, om svårigheter med att
            få covid-19 bedömd som arbetsskada.
          </p>
          <p xml:id="i-KdSCSha46rZfvHru6T2o4V">
            Regeringen bör tillsätta en utredning med uppdraget att se över
            hur arbetsskade­försäkringen kan förbättras för att ge fler arbetsskadade
            den ersättning de har rätt till. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-PE49n2i55TXqPxM4iEes4d">
            4 Förändra bevisregeln och varaktighetskravet
          </head>
          <p xml:id="i-UBbS41uHLHQqipxjJD1R2C">
            Redan nu bör det dock genomföras två förändringar i arbetsskadeförsäkringen
            i syfte att komma till rätta med de mest akuta problemen. I LO:s
            yttrande över betänkandet Samlad kunskap – stärkt handläggning
            (SOU 2017:25) lyfts två förslag fram. För det första anser LO
            att den s.k. bevisregeln, som tillämpas vid bedömningen av en
            arbets­skada, måste förändras.
          </p>
          <p xml:id="i-7tUQnzi91q9gVSGNDVZHjt">
            Bevisregeln i arbetsskadeförsäkringen har ändrats över tid. Dagens
            bevisregel, in­förd 2002, innebär att en skada ska anses ha uppkommit
            genom olycksfall eller annan skadlig inverkan i arbetet om övervägande
            skäl talar för det. Vid arbetsskadeprövningen görs en helhetsbedömning,
            bl.a. baserad på forskning kring arbetssjukdomar. Bristen på forskning
            inom vissa områden, t.ex. arbetssjukdomar inom kvinnodominerade
            sektorer, kan dock påverka den försäkrades möjligheter att få
            sin arbetsskada godkänd. Detta har resulterat i att kvinnor beviljas
            arbetsskadeersättning i lägre utsträckning än män. För att komma
            till rätta med detta anser LO att det bör införas en bevislättnadsregel
            på de områ­den där kunskapsunderlaget är bristfälligt. En sådan
            ordning skulle, enligt LO, flytta risken från de försäkrade, öka
            möjligheterna för kvinnor att få rätt till ersättning från arbetsskadeförsäkringen
            och skapa ett tydligt incitament för berörda parter att bedriva
            relevant forskning på områden där det i dag finns ett bristande
            kunskapsunderlag (LO 2017: Yttrande över Samlad kunskap – stärkt
            handläggning, SOU 2017:25). Vänster­partiet delar LO:s uppfattning
            och anser att en bevislättnadsregel bör införas i arbets­skadeförsäkringen
            i enlighet med LO:s förslag.
          </p>
          <p xml:id="i-NnR5vX2kMWGeN9hUREGfma">
            Regeringen bör återkomma med förslag om att införa en bevislättnadsregel
            i arbets­skadeförsäkringen. Detta bör riksdagen ställa sig bakom
            och ge regeringen till känna.
          </p>
          <p xml:id="i-8pqZqLKjeWigUFEMrb5cr9">
            För det andra anser LO att dagens s.k. varaktighetskrav, som
            tillämpas vid bedöm­ning av om den försäkrade har rätt till livränta,
            bör förändras. Enligt nuvarande varak­tighetskrav ska det kunna
            antas att nedsättningen av förmågan att skaffa sig inkomst genom
            arbete kommer att bestå under minst ett år. Enligt LO bör varaktighetskravet
            sänkas till 6 månader. Det gör det dels enklare för den försäkrade
            att prestera ett fullgott intyg, dels enklare för läkarna att
            utfärda ett sådant intyg. En sådan tidsperiod stämmer även bättre
            överens med de nuvarande reglerna i sjukförsäkringen. I andra
            hand bör, enligt LO, en fast prövotidpunkt införas som ansluter
            till rehabiliteringskedjans bestäm­melser. Det kan lämpligen vara
            vid dag 180 i ett sjukfall då den försäkrades arbetsför­måga prövas
            mot andra arbeten på den normala arbetsmarknaden.
          </p>
          <p xml:id="i-FvqdwA2D3SY5CFfB4douw5">
            Vänsterpartiet delar uppfattningen att varaktighetskravet bör
            förändras. Vi har under lång tid och i flera andra sammanhang
            framfört kritik mot tidsgränserna i den s.k. rehabi­literingskedjan.
            Vår kritik beskrivs närmare i motion En fungerande sjukförsäkring
            (2021/22:2595). En översyn av varaktighetskravet bör enligt vår
            mening göras oberoende av rehabiliteringskedjans tidsgränser.
            Vi ser det dock som rimligt med ett varaktighets­krav på 6 månader.
          </p>
          <p xml:id="i-EUbdF6FTstkcaNwxT6iVWB">
            Regeringen bör återkomma med förslag om att förändra varaktighetskravet
            i arbets­skadeförsäkringen till 6 månader. Detta bör riksdagen
            ställa sig bakom och ge regering­en till känna.
          </p>
          <head type="h1" xml:id="i-Y8n4Y2NnD5Phcknc8ScnHQ">
            5 Inkomstindexerad livränta
          </head>
          <p xml:id="i-12nFic8qcHkANKCYnAZUkb">
            Livräntan är prisbasbeloppsindexerad. Eftersom prisbasbeloppet
            i regel har en långsam­mare ökningstakt än genomsnittsinkomsten
            och därmed inkomstbasbeloppet har den som uppbär livränta en sämre
            inkomstutveckling än den som arbetar. Därmed frångås arbetsskadeförsäkringens
            grundtanke – att den som skadas av sitt arbete ska få full kompensation
            för den inkomstförlust som hen lider till följd av skadan. Hårdast
            drabbas de som får sin livränta fastställd vid ung ålder.
          </p>
          <p xml:id="i-WA1tWuMrkvetpSD5bygN4B">
            Frågan har utretts och i betänkandet Samlad kunskap – stärkt
            handläggning (SOU 2017:25) föreslås att livräntan ska räknas om
            utifrån inkomstindex. Varför regeringen inte agerat utifrån förslaget
            är oklart. Vänsterpartiet instämmer i utredningens förslag och
            menar att regeringen bör agera utifrån det.
          </p>
          <p xml:id="i-E6WqYg5c8FkxKfGutJuLFz">
            Regeringen bör se över möjligheterna att inkomstindexera arbetsskadelivräntan.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-R5hAEwAu2nAWHX1EptrLzC">
              Ida Gabrielsson (V)
            </item>
            <item xml:id="i-VC5L7r3A94Hv7LrFSPoA5o">
              Momodou Malcolm Jallow (V)
            </item>
            <item xml:id="i-9pUbYcLQwa2ZeG6xTt8R7C">
              Maj Karlsson (V)
            </item>
            <item xml:id="i-XWBFKFSHV2xmgyPAeBUatU">
              Daniel Riazat (V)
            </item>
            <item xml:id="i-V248HAAbQpZQ6h75J58Cpy">
              Karin Rågsjö (V)
            </item>
            <item xml:id="i-SVF9P9iecBddtKvg4ESnz4">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
