<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00480">
  <teiHeader>
    <fileDesc>
      <titleStmt>
        <title>Ouppfyllt borgerligt löfte</title>
        <author corresp="i-8WXKfVC5CVWBiV2pVhvraQ i-V19ff9MeDZhTGpv5xEprbu">av Luciano Astudillo och Leif Pagrotsky (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ouppfyllt borgerligt löfte</title>
          <idno type="rdwebb">GX02Sk480</idno>
          <rs type="number">Sk480</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk480/text</ref>
          <ref type="dokument_url_html">http://data.riksdagen.se/dokument/GX02Sk480</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk480</ref>
          <ref type="doc">http://data.riksdagen.se/fil/ABB9AFED-2E9F-4C8C-9512-35EFC5252317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R5awjbTNgRVv2cNZczM5Ki" type="signed"/>
        <correspContext corresp="i-R5awjbTNgRVv2cNZczM5Ki">
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-V19ff9MeDZhTGpv5xEprbu"/>
        </correspContext>
        <correspAction xml:id="i-3MYohytdkXiEWbQK4jVAQW" type="numbering">
          <date when="2009-10-07"/>
        </correspAction>
        <correspAction xml:id="i-RaFiTofkNuPnMUZ5o5m8Co" type="submission">
          <date when="2009-10-06"/>
        </correspAction>
        <correspAction xml:id="i-QfuCxsetchYxstum1RRmtf" type="transfer">
          <date when="2009-09-29"/>
        </correspAction>
        <correspAction xml:id="i-FtXNEL9e3y4VMd7UtU2xNv" type="assigned"/>
        <correspContext corresp="i-FtXNEL9e3y4VMd7UtU2xNv">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YCQ82BY2ZegZGcX7z5JsK">
            Förslag till riksdagsbeslut
          </head>
          <p xml:id="i-4caTnD9NPQHE8geyQcMUgM">
            Riksdagen tillkännager för regeringen som sin mening vad som
            anförs i motionen om behovet av att regeringen snarast och skyndsamt
            förhandlar fram ett nytt skatteavtal med Danmark i enlighet med
            sina löften.
          </p>
        </div>
        <div type="motContent">
          <head xml:id="i-2FEDB4G4KPczPiWyAWZuus" type="h1">
            Motivering
          </head>
          <p xml:id="i-YMqCxiG4sPGrbawv4vgNjy">
            Öresundsregionen utgör Sveriges tredje största och Danmarks största
            storstadsområde. Öresundsregionen är det största samfällda storstadsområdet
            i Norden och utgör en port till Europa. Utbytet mellan Danmark
            och Sverige har aldrig varit större än idag. Arbetsmarknad och
            utbildning, främst den på högskole- och universitetsnivå, smälter
            samman och tillväxten i båda länderna har främjats av utbytet.
            Grunden har legat i förbättringarna i infrastrukturen dvs. bron
            och Västkustbanan. Att Tyskland och Danmark nu kommit överens
            om en bro över Fehmarn bält kommer ytterligare att stärka utvecklingen
            i Öresundsregionen.
          </p>
          <p xml:id="i-F9bAi6dBHtDN6hqN5P6Sob">
            Men fortfarande finns det en stor utvecklingspotential som inte
            utnyttjats fullt, till största del beroende av att de svenska
            och danska samhälleliga regelverken är dåligt integrerade.
          </p>
          <p xml:id="i-ED5KqorkF5c45X6GQtESuW">
            Det nu gällande skatteavtalet mellan Sverige och Danmark slöts
            2003 av den dåvarande socialdemokratiska regeringen och var då
            ett viktigt första steg till reglering mellan länderna. Avtalet
            innebar att Danmark började betala Sverige en del av det skatteöverskott
            man fick in.
          </p>
          <p xml:id="i-Ke64QgY4wFPUrf4DMPDajh">
            Tiden har dock förändrat förutsättningarna för avtalet. Öresundsregionens
            invånare rör sig allt mer över sundet, och allt fler arbetspendlar
            till andra sidan. Pendlarna är nu tre gånger så många som när
            avtalet slöts. Det är dock ca 10 gånger så många av pendlarna
            som skattar i Danmark som i Sverige. Och antalet ökar hela tiden,
            framförallt eftersom allt fler danskar flyttar över hit men fortsätter
            på sina gamla jobb i Danmark. Det som måste lösas är hur man gifter
            ihop ett system där man betalar skatt där man bor (Sverige) med
            ett system där man betalar skatt där man arbetar (Danmark). På
            en gemensam arbetsmarknad är det inte rimligt att vanliga löntagare
            ska behöva lägga en massa tid och kraft på skatteplanering.
          </p>
          <p xml:id="i-HZKK3NFDtGwLF2PyAXCL23">
            Det är väldigt många människors vardag som berörs och många som
            är i behov av ett enkelt och tydligt regelverk. Det krångel för
            de enskilda som det innebär att leva med två olika skattesystem
            har inte minskat, och det drabbar nu fler och fler. Historiskt
            har skyldigheten att betala skatt varit förbunden med rättigheten
            att få rösta. För pendlarna i Öresundsregionen har detta samband
            fallit isär. Danskarna som bor i Skåne men arbetar i Danmark får
            inte rösta i Danmark där de betalar skatt. Däremot får de rösta
            i Sverige fast de inte betalar någon skatt här. Det innebär att
            de inte får vara med och påverka hur deras egna skatter används,
            men de får rösta om hur de skatter som andra betalar ska användas.
          </p>
          <p xml:id="i-2MfWHEYMz7xy2GKDsFLu7i">
            Kommunalt är det givetvis också ett bekymmer att ha invånare
            som kräver kommunal service samtidigt som de inte bidrar till
            skatteunderlaget.
          </p>
          <p xml:id="i-XWMMeGiM5ktL9Z18cLD2D7">
            Ministrar i den borgerliga regeringen i Sverige har sedan man
            vann valet 2006 vid upprepade tillfällen sagt att man vill ha
            en ändrad reglering mellan länderna, men ingenting händer.
          </p>
          <p xml:id="i-7KDaGCbgexKnxLEEFwJqce">
            Vi anser att det nu är hög tid att skyndsamt förhandla fram ett
            helt nytt skatteavtal mellan Sverige och Danmark ett skatteavtal
            som sätter den enskilde pendlarens situation i centrum och som
            gör vardagen enklare. Utgångspunkten måste vara att skatt betalas
            där man bor.
          </p>
        </div>
        <div type="motSignatures">
          <list>
            <item xml:id="i-PJedQszgT6wsrbEZYz2Wuh" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-Ni5UPt3thAix4FAy93hULu" who="i-V19ff9MeDZhTGpv5xEprbu">
              Leif Pagrotsky (s)
            </item>
          </list>
        </div>
      </div>
    </body>
  </text>
</TEI>
