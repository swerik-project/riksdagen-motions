<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__352/mot_1945__ak__352-001.pdf"/>
      <fw xml:id="i-PRiXKBhFrcoyMxuuRLPvm">
        Motioner i Andra kammaren, nr 352. oo 1
      </fw>
      <div type="motHeader" xml:id="i-PZjAHWWK547wxLQZsUrxMN">
        <div type="motTitle" xml:id="i-Sniq25ofa5TchxWZzANNQL"/>
        <div type="motSubmissionInfo" xml:id="i-XgbyHBYP7UJmQnCALSk47o"/>
      </div>
      <div type="motBody" xml:id="i-9iPV9fShxSzQv6aj6xekGz">
        <div xml:id="i-RrebzLVjxBwgMuLVayvZ11">
          <p xml:id="i-9qr37HMJ9gXHcJrp5a4nYK">
            Nr 352.
          </p>
          <p xml:id="i-2mybxzFkFiTCC8aAyn8UkC">
            Av herrar Lundberg och Gustafson i Dädesjö, angående utred- ning
            om natur- och samhällsintressets tillvaratagande vid exploatering
            av landets grustäkter.
          </p>
          <p xml:id="i-71YfUChLpwNTLEvUQfTRjR">
            Grusåsarna utgöra ett i många fall dominerande inslag i den svenska
            landskapsbilden. Ur olika synpunkter spela de en framträdande
            roll ur geologisk, geografisk, allmän natur och kulturhistorisk
            samt ekonomisk synkrets. Genom ökad användning och den därmed
            stegrade efterfrågan på grus hotas våra grusåsar genom den ofta
            planlösa grustäkt, som utan kontroll får ske, och vilken spolierar
            den svenska landskapsbilden och ekonomiska värden av stor omfattning.
            Ur både naturskydds- och kulturminnesvårdssynpunkt erfordras snara
            skyddsåtgärder. Detta understryks även i en år 1944 till Konungen
            ingiven skrivelse från riksantikvarieämbetet, vari det bland annat
            anföres, »att kontroll av grustäkt icke redan införts, torde väl
            närmast bero på att gruset först under sen tid erhållit sin nuvarande
            stora användning. För- hållandena äro emellertid numera sådana,
            att en reglering av grustäkten synes vara oundviklig, såvida icke
            oersättliga skador för all framtid skola drabba det svenska landskapet
            med dess natur- och kulturminnen. Även en sund omtanke om framtidens
            oundgängliga grusbehov torde påkalla åtgärder för grustäktens
            rimliga ransonering.» Även ur ekonomisk synpunkt är det angeläget,
            att snara åtgärder vid- tagas för att stävja den spekulativa skövlingen
            och prissättningen på grus, som tack vare ökad användning av betongkonstruktioner
            etc. stegrat en efterfrågan, som ofta har stimulerats genom statlig
            hjälp. Då transport och lägessynpunkt äro av grundläggande betydelse
            för exploatering av grus- täkt, är det också i första hand områdena
            runt tätorterna, som utsatts för naturvandalisering och en oskälig
            prissättning på grus. Det är angeläget, att ur båda dessa synpunkter
            snara och kraftiga åtgärder vidtagas från samhällets sida för
            att skydda samhällsintresset. Med hänsyn till dels en alltmera
            ökad efterfrågan av sand och grus till betong och dels en allt
            framgent avsevärd åtgång av grusmaterial till väg- byggnader bör
            det också ses till att det göres en åtskillnad av dessa båda slag
            av användning, så att för betongarbeten lämpligt material icke
            i onödan slösas bort till arbeten, där ett sämre material kan
            fylla sin uppgift. Att åtgärder även böra vidtagas för att effektivt
            skydda våra grustäkter Bihang till riksdagens protokoll 1945.
            4 saml. Nr 352—362. 1
          </p>
          <pb facs="riksdagen-motions-pdf/data/1945/mot_1945__ak__352/mot_1945__ak__352-002.pdf"/>
          <fw xml:id="i-VvK5wA9hRnsr8jYMetZYNX">
            2 Motioner i Andra kammaren, nr 352.
          </fw>
          <p xml:id="i-MuqY3Dm1aqUz5B2vhyotCk">
            från föroreningar framgår av en PM, som Svenska cementföreningen
            upp- rättat och där det sägs, att uppmärksamheten även bör inriktas
            på en om- ständighet, &gt;som betongtekniskt sett är av synnerligen
            stor betydelse ur både enskild och allmänekonomisk synpunkt, nämligen
            vikten av att sand och grus till betongarbeten äro fria från humusföroreningar.
            Humusföroreningar av sand ha alltid varit och äro fortfarande
            en av de vanligaste orsakerna till dåliga betongarbeten. De förorsaka
            nedsättning av betongens hållfasthet och fördröja betongens hårdnande.
            Då, vilket tyvärr ofta är fallet, graden av humusförorening är
            stor i förhållande till betongens cementhalt, blir betongkvaliteten
            avsevärt försämrad och det inträffar inte sällan, att betongen
            blir fullkomligt oduglig för sitt ändamål, ja, resultatet blir
            ofta endast en grushög. Orsaken till dessa nedslående förhållanden
            ligger däri, att de humusalst- rande vegetationslagren kring sandtäkterna
            tillåtas rasa ned i gropen och på så sätt förstöra ett kanske
            annars utmärkt sandmaterial. Visserligen har socialstyrelsen den
            1 juli 1933 utfärdat ett cirkulär nr 15, ”Anvisningar angående
            skydd mot yrkesfara vid arbete i grustag”, vari första punkten
            lyder sålunda: ”Täktens överkant skall till en bredd av cirka
            2 meter hållas fri från jord, träd, stubbar och större stenar.
            Tillsyn härå bör dagligen äga rum”, men dels täcker denna förordning
            icke helt önskemålet om att all vegetation vid grustagskanten
            skall avlägsnas, dels bör i här aktuella av- seende avröjningen
            utsträckas till 3 å 4 meters bredd och utföras även i grustag
            med ur arbetsskyddssynpunkt relativt ofarliga djup och med lig-
            gande släntbildning och dels ser man i praktiken icke mycket till
            av för- ordningens tillämpning.» Av det anförda synes det vara
            angeläget att en allsidig granskning av exploateringen av våra
            grustäkter vidtages innan oersättliga natur- och kulturvärden
            skövlats, samtidigt som det är angeläget att komma till rätta
            med den oskäliga prispolitik på grus, som speciellt på tätorterna
            kom- mit till uttryck. Med hänvisning till det ovan anförda få
            vi hemställa,
          </p>
          <p xml:id="i-C1YmskJxgn1WmauHXJcqtn">
            att riksdagen måtte besluta att i skrivelse till Kungl. Maj:t
            anhålla om en skyndsam utredning om på vad sätt samhällsintresset
            bäst skall kunna tillvaratagas i våra grus- täkter samt till riksdagen
            inkomma med de förslag, vartill utredningen kan föranleda.
          </p>
          <p xml:id="i-KZUvrM6A2wVqpDJtq2uMT3">
            Stockholm den 23 januari 1945.
          </p>
          <p xml:id="i-LnbT6rCsSFqPUQc5rcXFVG">
            John Lundberg. Hjalmar Gustafson.
          </p>
        </div>
      </div>
    </body>
  </text>
</TEI>
