<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01383">
  <teiHeader>
    <fileDesc>
      <titleStmt>
        <title>om yrkesfiskarnas situation</title>
        <author>av Anna Wohlin-Andersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om yrkesfiskarnas situation</title>
          <idno type="rdwebb">G4021383</idno>
          <rs type="number">1383</rs>
          <ref type="dokument_url_text">http://data.riksdagen.se/dokument/G4021383/text</ref>
          <ref type="dokument_url_html">http://data.riksdagen.se/dokument/G4021383</ref>
          <ref type="dokumentstatus_url_xml">http://data.riksdagen.se/dokumentstatus/G4021383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHo92dWsGUrUuPF6REqupQ</idno>
            <name>ANNA WOHLIN-ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6v26WoFb1LvDvRKNTx4srP" type="signed"/>
        <correspContext corresp="i-6v26WoFb1LvDvRKNTx4srP">
          <note type="signatory" corresp="i-WHo92dWsGUrUuPF6REqupQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1383/mot_198081__1383-001.pdf"/>
      <fw xml:id="i-UtUun6UBGpXPBGg8KYdFWX">
        Motion 1980/81:1383
      </fw>
      <div xml:id="i-8MuctYPtEMkazXMkMzRRcu" type="motHeader">
        <div xml:id="i-GEjgBWBZyuQgA4HqwAxrqD" type="motTitle"/>
        <div xml:id="i-SL4GR2owob5ENtPcMK6ZmP" type="motSubmissionInfo"/>
      </div>
      <div xml:id="i-A1hTWDX6ganRZrQkM6stFS" type="motBody">
        <div xml:id="i-7LffZnUNZPAD7uqxoEqZLy">
          <p xml:id="i-Qzthb8UvgmCyF5oL6wrZNH">
            10
          </p>
          <p xml:id="i-4XsaUcXqHNpEJ2XSPras2p">
            av Anna Wohlin-Andersson om yrkesfiskarnas situation
          </p>
          <p xml:id="i-4nxZ3EcNg1hu2uuQf6R4WF">
            Regionalpolitisk syn på kustfiske
          </p>
          <p xml:id="i-LuM1iPK2xy8aVcnvx1558o">
            Det yrkesmässiga fisket i Sverige genomgår sedan ett par år en
            komplicerad förändring. Från att ha haft tillgång till stora fiskevatten
            har fiskarna nu sett haven delas upp i ekonomiska zoner. Förenklat
            uttryckt pågår en bantning av fisket på västkusten, medan större
            uttag har kunnat göras i Östersjön. Som nödlösning på omställningsproblemet
            har västkustflottan bedrivit fiske i Östersjön i en ökande omfattning.
            Genom beslut om fraktstöd vill man t. ex. underlätta fiske efter
            fisk som skall malas till foder, en reform som bara behövs för
            de stora västkusttrålarna i Östersjön. I en framtid måste rimligen
            fisket anpassas så att ostkustens kår av yrkesfiskare expanderar
            och själva driver Östersjöfisket.
          </p>
          <p xml:id="i-WdCSwZAzHhKH1WnFiVkqNf">
            Delkvot för kustfisket
          </p>
          <p xml:id="i-LWTnwHNCskQVAhEZ6mnPwG">
            Fisket av svensk sill, torsk och lax i de ekonomiska zonerna
            regleras genom avtal. Totala fångstmängder fastställs, och sedan
            fördelas kvoter för olika fiskslag mellan länderna. Kvoterna får
            inte överskridas. Fiskestopp skall då införas för att beståndet
            inte skall hotas. För Östersjöns del tecknades konventionen i
            Warszawa. Där beslöts att kvoterna skall beräknas på havsfisket.
            Det kustnära fisket innanför baslinjen (trålfiskegränsen) skulle
            nationerna själva råda över. Dock ingår sedan två år kustfångsterna
            i vår tilldelade kvot. Det kan finnas biologisk grund för detta
            med tanke på den stora rörlighet fiskbeståndet i Östersjön tycks
            ha. En uppenbar risk finns dock med denna ordning. Ett effektivare
            trålfiske kan snart fylla den svenska kvoten av t. ex. sill för
            ett år. Fiskestopp kan då inträda. Ett fiskestopp drabbar alla
            fiskare. I ostkustens skärgårdsområde finns en stor grupp yrkesfiskare
            som kombinerar sitt strömmingsfiske med jordbruk eller turistnäring
            under sommaren. Många bedriver även annat fiske, t. ex. efter
            ål under sommar och höst. Större mängder strömming kommer in i
            skärgårdarna först i november-de- cember och fiskas då till dess
            isen lägger hinder. Vintertid pågår visst fiske under isen, och
            på våren fiskar man till dess andra sysslor tar över. Fisket bedrivs
            med garn (s. k. skötar) från mindre båtar innanför baslinjen.
            Det har under hela 1970-talet visat sig att detta säsongfiske
            haft mycket stor betydelse för många skärgårdsbors ekonomi.
          </p>
          <pb facs="riksdagen-motions-pdf/data/198081/mot_198081__1383/mot_198081__1383-002.pdf"/>
          <fw xml:id="i-DBJWv7MHAvGLadF9yLVN3d">
            Mot. 1980/81:1383 1
          </fw>
          <p xml:id="i-SXvvm84fmb6AdL23zQo5ds">
            Med tanke på samhällets syn på och betydelsen av en levande skärgård
            måste vi värna om alla förutsättningar för ekonomiskt bärkraftiga
            skärgårds- företag. Ett stopp för fiske efter strömming inför
            årets sista månader, på grund av att västkustbåtarna fyllt den
            svenska kvoten, skulle vara förödan- de. Om kustfisket ånyo undantas
            från kvotförhandlingarna är frågan löst. En annan lösning som
            kanske är mer realistisk är att inom den tilldelade kvoten avsätta
            en rimlig del, en delkvot, eventuellt länsvis för det traditionella
            kustfisket innanför baslinjen. Denna delkvot skulle givetvis förbehållas
            resp. läns yrkesfiskare.
          </p>
          <p xml:id="i-AY8YqHpb8s493FMUADguvS">
            Förenklad byråkrati
          </p>
          <p xml:id="i-251ww5FbNmBGQoQWAgbuCa">
            En följd av fiskekvoterna är den detaljerade bokföring med loggbok
            som alla licensierade yrkesfiskare måste redovisa månadsvis, art
            för art. Rapporterna ligger sedan till grund för bl. a. kvotuppföljningen.
            Det är en onödig byråkrati att redovisa allt fiske i denna loggbok
            (t. ex. sötvattensarter som gädda och abborre). Det skulle räcka
            med de arter som är föremål för kvotering. En årlig redovisning
            med fiskeresultat för alla arter räcker som allmän statistik och
            för t. ex. prisregleringskontroll. En betydande byråkrati skulle
            på så vis försvinna för både yrkesfiskaren och myndigheterna.
          </p>
          <p xml:id="i-BSKxp7Taumz7XK7YGc4WjZ">
            Yrkesfiskelicenser
          </p>
          <p xml:id="i-HzXGemzLasYugibx39zPvL">
            Det nya prisregleringssystemet för fisk för ersättning till fiskaren
            gäller bara dem som erhåller yrkesfiskelicens. Endast dessa är
            berättigade till fiskerilån etc. Naturligtvis har en diskussion
            uppstått om var gränserna skall dras för kraven på licensen. Under
            1980 har påtryckningar kommit från fiskeristyrelsen till länens
            fiskenämnder att dessa skall vara ännu mer restriktiva i licenstilldelningen.
            Kraven är flera, främst att ett rationellt fiske bedrivs. Jag
            instämmer i detta krav men det får inte innebära att endast heltidsfiskare
            får licens. Kombinerade företag, fiske-jordbruk eller fiske-turism,
            är vanliga i skärgården, alltså även företag som kombineras med
            icke-areella näringar. Företagskonstruktionen är funktionell och
            uppmuntras i dag av myndigheterna. Skärgårdsbor som kanske bara
            fiskar en del av året — men rationellt under tiden — måste ha
            rätt till licens för att inte i framtiden försättas i en sämre
            situation än innan systemet infördes.
          </p>
          <p xml:id="i-YX4W9zXpoKuDDH2Jy5BvDw">
            Kustfiskets modernisering
          </p>
          <p xml:id="i-KVEMdCZTJNWErtxifWKtBK">
            Kustfisket har den stora fördelen att det är mångsidigt. Det
            finns många fiskslag, havsfisk och sötvattensfisk. Kustfisket
            bedrivs nära hemmet, med mindre båtar och lättare redskap, ofta
            som ensamfiske. Flera prognoser visar att kustfisket kommer att
            spela en större roll i framtiden. Betydelsen av
          </p>
          <pb facs="riksdagen-motions-pdf/data/198081/mot_198081__1383/mot_198081__1383-003.pdf"/>
          <fw xml:id="i-W14c75SFDXPb2yduDLfRka">
            Mot. 1980/81:1383 12
          </fw>
          <p xml:id="i-43HAEV4iAYZAZnCmHHnDeb">
            kustfisket för skärgårdsborna är mycket stor och har redan berörts.
            För hjälp med finansiering av båtar och redskap åt nystartade
            fiskare och för den kontinuerliga moderniseringen av existerande
            företag finns de statliga fiskerilånen. Beslut om dessa fattas
            av fiskeristyrelsen. Det saknas i dag uppenbarligen en vilja att
            stödja kustfisket. Stora investeringar görs i jättetrålare som
            sysselsätter ett fåtal personer men omsätter mycket fisk. Om motsvarande
            satsningar gjordes i kustfisket i stället skulle resultatet kunna
            bli lika gott i vad gäller fiskemängden men betydligt flera framgångsrika
            yrkesfiskare och nya arbetstillfällen för skärgårdsborna. En omfördelning
            av fiskerilånen måste ske så att kustfisket snabbare kan moderniseras
            och expandera.
          </p>
          <p xml:id="i-HjQ62nrAzWy1RYvWJGjzjm">
            Hemställan
          </p>
          <p xml:id="i-AuDWRFw6KFvdcQtPMX2ti6">
            Med hänvisning till vad som ovan anförts hemställs 1. att riksdagen
            hos regeringen begär förslag om avsättande av länsvisa delkvoter
            från den svenska fiskekvoten, för att skydda det traditionella
            fisket innanför baslinjen, 2. att riksdagen hos regeringen begär
            att fiskeristyrelsen ges i uppdrag dels att förenkla yrkesfiskarnas
            loggbokföring så att byråkratin minskar, dels att acceptera regionalpolitiska
            aspek- ter vid fördelning av yrkesfiskelicenser.
          </p>
          <p xml:id="i-D1yQ6vnLNWYeJtDTStfkJs" type="date">
            Stockholm den 27 januari 1981
          </p>
          <div xml:id="i-KjJPMcr4Bi4YTd9tB8R21d" type="signatureBlock">
            <p xml:id="i-3ZNRmgu9EzQ8fM7YWJBrZk" who="i-WHo92dWsGUrUuPF6REqupQ" type="signature">
              ANNA WOHLIN-ANDERSSON (c)
            </p>
          </div>
        </div>
      </div>
    </body>
  </text>
</TEI>
