<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03582">
  <teiHeader>
    <fileDesc>
      <titleStmt>
        <title>Insatser mot grov organiserad brottslighet och vapenbrott</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3582 av Roger Haddad m.fl. (L)</title>
          <idno type="rdwebb">H5023582</idno>
          <rs type="number">3582</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023582/text</ref>
          <ref type="dokument_url_html">http://data.riksdagen.se/dokument/H5023582</ref>
          <ref type="dokumentstatus_url_xml">http://data.riksdagen.se/dokumentstatus/H5023582</ref>
          <ref type="docx">http://data.riksdagen.se/fil/0E4F81DA-9E9E-485B-AC82-4549CEB8796B</ref>
          <ref type="pdf">http://data.riksdagen.se/fil/976C3151-7A54-438D-9B58-8DAA503BF22A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HiMKsFSoe95s5nPSXWKXT7" type="signed"/>
        <correspContext corresp="i-HiMKsFSoe95s5nPSXWKXT7">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-88yW2Y2FnritgcafDKrorB" type="submitted">
          <date when="2017-10-05"/>
          <time when="14:41:08"/>
        </correspAction>
        <correspAction xml:id="i-Wz5Rq1e81AgjWSegp3VJC" type="reviewed">
          <date when="2017-10-05"/>
          <time when="15:43:49"/>
        </correspAction>
        <correspAction xml:id="i-Qo8YwmiR7HZJ1H4ALnzUri" type="referred">
          <date when="2017-10-13"/>
        </correspAction>
        <correspAction xml:id="i-Hc6cV1gyZaqJD7AAD6Sw4q" type="assigned">
          <date when="2018-09-11"/>
          <time when="15:22:34"/>
        </correspAction>
        <correspContext corresp="i-Hc6cV1gyZaqJD7AAD6Sw4q">
          <ref type="assignedTo">Justitieutskottet</ref>
        </correspContext>
        <correspAction xml:id="i-Na7fAuM33fqEP6jA2CcuA1" type="behandlas_i"/>
        <correspContext corresp="i-Na7fAuM33fqEP6jA2CcuA1">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FMBBZM5xwUMVHykTZiwgu" type="behandlas_i"/>
        <correspContext corresp="i-6FMBBZM5xwUMVHykTZiwgu">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UbK5iTHgpeVSVeuM2YJAHJ" type="behandlas_i"/>
        <correspContext corresp="i-UbK5iTHgpeVSVeuM2YJAHJ">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AJ3kVATBj2aodW3tCEWP1s" type="behandlas_i"/>
        <correspContext corresp="i-AJ3kVATBj2aodW3tCEWP1s">
          <ref type="uppgift">2017/18:CU17</ref>
          <ref type="ref_dok_id">H501CU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU17</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YMgECKwkJNLE5TBbaEebWk" type="behandlas_i"/>
        <correspContext corresp="i-YMgECKwkJNLE5TBbaEebWk">
          <ref type="uppgift">2017/18:UU9</ref>
          <ref type="ref_dok_id">H501UU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU9</ref>
          <ref type="ref_dok_titel">Skärpt exportkontroll av krigsmateriel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WGXUxivdG7dWoNUkXsuF1E" type="behandlas_i"/>
        <correspContext corresp="i-WGXUxivdG7dWoNUkXsuF1E">
          <ref type="uppgift">2017/18:FöU7</ref>
          <ref type="ref_dok_id">H501FöU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5KR8hcSD3rEahPWT9eun5z" type="behandlas_i"/>
        <correspContext corresp="i-5KR8hcSD3rEahPWT9eun5z">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B6qpUYRVgHwcvuVRiZYhKd" type="behandlas_i"/>
        <correspContext corresp="i-B6qpUYRVgHwcvuVRiZYhKd">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EnsEfr3VSjtWJc4D3cEXgs" type="behandlas_i"/>
        <correspContext corresp="i-EnsEfr3VSjtWJc4D3cEXgs">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5m5hApPAeFVKX3Es36iJzN" type="behandlas_i"/>
        <correspContext corresp="i-5m5hApPAeFVKX3Es36iJzN">
          <ref type="uppgift">2017/18:TU15</ref>
          <ref type="ref_dok_id">H501TU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU15</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3582 av Roger Haddad m.fl. (L)
          Insatser mot grov organiserad brottslighet och vapenbrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RcRkW5Fx2wZU5gZhuQqxa6">
            Förslag till riksdagsbeslut
          </head>
          <list style="ol">
            <item xml:id="i-NnHhDTwoU5u6QnZnuuPWfL">
              Riksdagen ställer sig bakom det som anförs i motionen om operativt
              mandat för Europol och tillkännager detta för regeringen.
            </item>
            <item xml:id="i-FzN6XaK6rHhRhXzXzKfhMc">
              Riksdagen ställer sig bakom det som anförs i motionen om Europols
              analyskapacitet och tillkännager detta för regeringen.
            </item>
            <item xml:id="i-8Z69XptLJ5FGjhN6kMojid">
              Riksdagen ställer sig bakom det som anförs i motionen om en europeisk
              åklagarmyndighet och tillkännager detta för regeringen.
            </item>
            <item xml:id="i-S3gEzycWq97sZZ2aWnvkYo">
              Riksdagen ställer sig bakom det som anförs i motionen om listan
              över EU-brott och tillkännager detta för regeringen.
            </item>
            <item xml:id="i-6GjsoAdST4b454BCCURE1H">
              Riksdagen ställer sig bakom det som anförs i motionen om samarbetsavtal
              med länder i EU:s närområde och tillkännager detta för regeringen.
            </item>
            <item xml:id="i-WVgJAonDp3riMKcbK8wYRr">
              Riksdagen ställer sig bakom det som anförs i motionen om ytterligare
              utvidgning av det kriminaliserade området vad avser förstadier
              till brott som är särskilt knutna till organiserad brottslighet
              och tillkännager detta för regeringen.
            </item>
            <item xml:id="i-SLqHbWSKjtV7QdVvep6GPb">
              Riksdagen ställer sig bakom det som anförs i motionen om att
              olovlig befattning med handgranater bör räknas som vapenbrott
              och tillkännager detta för regeringen.
            </item>
            <item xml:id="i-NafscXV46MyktCnqmTqt4L">
              Riksdagen ställer sig bakom det som anförs i motionen om ett
              förtydligande av krigsmateriellagen och tillkännager detta för
              regeringen.
            </item>
            <item xml:id="i-2BbTEydUhqNGuq4Hyv5sMU">
              Riksdagen ställer sig bakom det som anförs i motionen om en straffskärpningsregel
              för innehav av vapen, explosiva varor eller krigsmateriel då en
              person tidigare är dömd för brott och tillkännager detta för regeringen.
            </item>
            <item xml:id="i-Uf42Qs2xzygh7Py5CALaLq">
              Riksdagen ställer sig bakom det som anförs i motionen om att
              utreda möjligheten till föraransvar för vapen eller liknande farliga
              föremål som påträffas i ett fordon och tillkännager detta för
              regeringen.
            </item>
            <item xml:id="i-Ujqdvaxpnz2dMnECfg3ARB">
              Riksdagen ställer sig bakom det som anförs i motionen om synnerligen
              grovt smugglingsbrott och tillkännager detta för regeringen.
            </item>
            <item xml:id="i-RuDjHMhupoeUJ36oxNEyQj">
              Riksdagen ställer sig bakom det som anförs i motionen om att
              göra smuggling av vapen till en särskild brottsbestämmelse och
              tillkännager detta för regeringen.
            </item>
            <item xml:id="i-KsqpZh5CU5E1pPjLwNjZM7">
              Riksdagen ställer sig bakom det som anförs i motionen om polisens
              möjlighet att stoppa misstänkta bilmålvakter under färd och tillkännager
              detta för regeringen.
            </item>
            <item xml:id="i-JdEkGUbTdyFry2Gt3Dh1Rd">
              Riksdagen ställer sig bakom det som anförs i motionen om tiden
              som en beslagtagen bil måste förvaras hos myndigheterna och tillkännager
              detta för regeringen.
            </item>
            <item xml:id="i-CquVUXAr381HZGpBGpLVzk">
              Riksdagen ställer sig bakom det som anförs i motionen om utlandsregistrerade
              fordon som används av bilmålvakter och tillkännager detta för
              regeringen.
            </item>
            <item xml:id="i-V3cgMTz8bgRUgdNv5YbWFv">
              Riksdagen ställer sig bakom det som anförs i motionen om kommunernas
              möjligheter att ingripa mot övergivna fordon och tillkännager
              detta för regeringen.
            </item>
            <item xml:id="i-MHsy2HZERxqAZ2NASgBtzP">
              Riksdagen ställer sig bakom det som anförs i motionen om Tullverkets
              befogenheter att ingripa mot misstänkt stöldgods som förs ut ur
              landet och tillkännager detta för regeringen.
            </item>
            <item xml:id="i-TV93JZp81mKD66bdrjsw2x">
              Riksdagen ställer sig bakom det som anförs i motionen om en översyn
              av möjligheten till husrannsakan i bostäder vid misstanke om vapenbrott
              kopplade till organiserad brottslighet och tillkännager detta
              för regeringen.
            </item>
            <item xml:id="i-Y9E3eDCxmJEoSdxMS1ZtAk">
              Riksdagen ställer sig bakom det som anförs i motionen om avhopparverksamhet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-YJjAAxKAAtG4zsCSS9wjye" type="h1">
            Motivering
          </head>
          <p xml:id="i-QnWYnLnVBb16oivGX6cGar">
            Den grova organiserade brottsligheten är ett allvarligt hot mot
            rättssamhället och enskilda människors trygghet. Brottsligheten
            är mångskiftande, projektbaserad och ofta gränsöverskridande,
            vilket gör det europeiska och internationella arbetet centralt.
          </p>
          <p xml:id="i-XLQwXzmzR5BQ9NYNKRxrf6">
            Enligt Polismyndigheten finns det i landet 61 utsatta områden,
            varav 23 är särskilt utsatta, där parallella strukturer och kriminella
            miljöer är ett påtagligt problem och där äldre rekryterar yngre
            till att begå brott eller på olika sätt organiserar dem till att
            stötta och bidra i den kriminella miljön. Ett effektivt arbete
            mot den organiserade brottsligheten kräver ett starkare europeiskt
            samarbete, bättre brottsförebyggande arbete, tydligare och tidigare
            insatser för att fånga upp unga människor på väg att utveckla
            en kriminell livsstil men också en översyn av straffrätten.
          </p>
          <p xml:id="i-S85puhfEoKirdWJmNEXgqc">
            Liberalerna lägger här fram ett antal förslag för att motverka
            den grova organiserade brottsligheten. Vår övergripande rättspolitik
            redovisas i en särskild partimotion. Vi lägger också en motion
            om insatser för unga lagöverträdare.
          </p>
          <head xml:id="i-4iYNSB2HydkAHqfqLFB8jp" type="h2">
            Starkare Europasamarbete
          </head>
          <p xml:id="i-HW3yoxMZhkertFn8PSfRAv">
            Enligt Europol finns det 3 600 olika nätverk av organiserad brottslighet
            som är aktiva i EU. Deras verksamhet är ofta diversifierad, med
            många olika kriminella verksamheter samlade i koncernliknande
            strukturer. Deras organisationer blir allt mer flexibla, allt
            mer gränsöverskridande och deras verksamhet allt mer diversifierad.
            Inkomster från en typ av brott används för att investera i andra.
            De utnyttjar EU:s öppna gränser, den utvecklade transportinfrastrukturen
            och internets och mobiltelefonins möjligheter. De spelar skickligt
            ut olika rättssystem mot varandra.
          </p>
          <p xml:id="i-6ffZs4H9MmQ1fsowyuMf1a">
            Ungefär en tredjedel av de organiserade kriminella nätverken
            i EU ägnar sig åt produktion eller distribution av narkotika.
            Konkurrensen på narkotikamarknaderna är hög, smugglingsvägarna
            förändras och ligorna är innovativa och flexibla. Även människohandel
            och illegal vapenhantering är stora och lönsamma branscher. Den
            organiserade brottsligheten verkar dock inom många olika verksamhetsfält,
            där också miljöbrott, illegala spel, piratkopior, barnpornografi
            eller handel med utrotningshotade arter kan nämnas som exempel.
          </p>
          <p xml:id="i-WWiwUny9Z7Jmsh7trPVgb">
            Gemensamma europeiska lösningar är nödvändiga för att komma åt
            kärnan på problemet. När illegala varor införskaffas i ett land,
            säljs i ett annat och pengarna göms i ett tredje blir det allt
            svårare att få fast brottslingarna och verkligen veta var de ska
            ställas inför rätta.
          </p>
          <p xml:id="i-WevPinc1hKZxXY3HiPxqpS">
            Med en effektiv gränsöverskridande bevisning samt en samlad polisiär
            kompetens ökar möjligheten att identifiera transnationella kriminella
            trender och mönster. Detta är ofta helt avgörande för att se den
            helhet som nationella myndigheter kan missa.
          </p>
          <p xml:id="i-2jgzu9drFVR1F6A5Ngbi4y">
            Vissa reformer som vi liberaler länge har förespråkat har nu
            förverkligats. Genom Lissabonfördraget har rättsliga och inrikes
            frågor blivit del av EU:s ordinarie lagstiftningsförfarande, där
            Europaparlamentet har stort inflytande. Europol har förvandlats
            från ett reaktivt mellanstatligt organ till en proaktiv undersökande
            EU-myndighet.
          </p>
          <p xml:id="i-EhyMGmQPRQioiibyMNCoBc">
            Men Europol har till skillnad mot FBI i USA inte rätt att driva
            egna förundersökningar eller bedriva operativt arbete runt om
            i medlemsländerna. Uppgiften är i stället att bistå de nationella
            polismyndigheterna med information och specialistkompetens samt
            underlätta samarbete mellan de nationella myndigheterna.
          </p>
          <p xml:id="i-6pbXKFmTb25utNbhVBtYq3">
            Byrån har själv påpekat att det krävs ett operativt mandat för
            att på allvar kunna bekämpa den organiserade brottsligheten på
            ett effektivt sätt. Att ge Europol egna operativa befogenheter
            kräver dock en fördragsändring.
          </p>
          <p xml:id="i-WiQbxt5CRDDbsEHKxaZVHE">
            Ett Europol med operativt mandat handlar för det första om att
            stärka samarbetet mellan de nationella poliserna, för det andra
            om att se till att Europol kan anställa svenska poliser för att
            tillsammans med kollegor runt om i Europa, inklusive den svenska
            polisen, bekämpa den grova och organiserade brottsligheten.
          </p>
          <p xml:id="i-7Jfvwq1ReyM9n1q1GTS3Af">
            Ett tänkbart förslag vore att Europol skulle kunna ges möjligheten
            att runt om i medlemsstaterna anställa nationellt behöriga poliser
            för tjänst i Europolkontor runt om i medlemsländerna. Det skulle
            innebära att man exempelvis kunde skapa ett Europolkontor i Sverige
            där de som bedriver den operativa polisverksamheten skulle vara
            behöriga svenska poliser med samma krav som i den svenska polisen,
            och följa samma regelverk. Skillnaden vore att dessa poliser skulle
            vara underställda Europols ledning i Haag i stället för Polismyndigheten
            i Stockholm.
          </p>
          <p xml:id="i-YYjcqqX9NcxmidUM563ZW4">
            På detta vis skulle man säkra att det är svenska poliser med
            goda kunskaper i exempelvis svenska språket och det svenska rättssystemet
            som skulle få rätt att ägna sig åt operativt polisarbete i Sverige.
            Samtidigt skulle dessa personer enbart arbeta mot den grova, gränsöverskridande
            och organiserade brottsligheten i en organisation som vore genuint
            europeisk. Självklart skulle de också behöva arbeta i nära samverkan
            med den svenska polisen.
          </p>
          <p xml:id="i-THCGkBANRau4oNWDKyRsEF">
            Liberalerna välkomnar att lagändringar nu genomförts för att
            utländska tjänstemän ska kunna få polisiära befogenheter i Sverige
            både vid gemensamma insatser enligt Prümrådsbeslutet och vid operationer
            med särskilda insatsgrupper enligt Atlasrådsbeslutet. Detta ligger
            helt i linje med Liberalernas tidigare förslag. Steget därifrån
            till att skapa en operativ styrka hos Europol som också kan användas
            vid gemensamma insatser är inte alltför långt.
          </p>
          <p xml:id="i-G2BTVtp3HhiexXW1u4hdk4">
            En av de viktigaste åtgärderna – som kan genomföras oberoende
            av ovanstående – är att stärka den analytiska kapaciteten hos
            Europol. Hos Europol finns också spetskompetens kring kreditkortsförfalskning,
            förfalskning av eurosedlar och produktion av syntetiska droger.
            Men analysfunktionen bör utökas väsentligt. Här ska några av EU:s
            främsta experter på till exempel människohandel samt barnpornografi
            finnas.
          </p>
          <p xml:id="i-VRZHKcyq5qpUz1fpvTDMic">
            Eurojust, det straffrättsliga samarbetet mellan åklagare i EU-länderna,
            har i likhet med Europol inte någon möjlighet att bedriva någon
            egen brottsutredande verksamhet, utan arbetar för att främja och
            förbättra samordningen mellan medlemsstaterna, när det handlar
            om grov gränsöverskridande brottslighet, genom att till exempel
            samordna åtal i flera medlemsstater samtidigt.
          </p>
          <p xml:id="i-Ai5neMEyqhMhYxY9dwsrQj">
            Lissabonfördraget gör det möjligt att utveckla Eurojust till
            en europeisk åklagarmyndighet med rätt att bedriva förundersökningar
            och beordra spaning och tillslag i flera länder samtidigt. En
            sådan åklagarmyndighet skulle vara en viktig förstärkning av det
            europeiska samarbetet mot grov och gränsöverskridande brottslighet.
            Ett första steg skulle vara den nu aktuella frågan om att inrätta
            en EU-åklagarmyndighet med exklusiv behörighet att utreda brott
            mot EU:s finansiella intressen, till exempel fusk med EU-bidrag.
          </p>
          <p xml:id="i-Q8GqSekjgQxSLJLsivx6tT">
            För att ett brott ska kunna utredas av Europol eller för att
            EU ska kunna lagstifta om gemensamma regler för strafflängd måste
            brottet vara definierat i EU:s fördrag. I dag är terrorism, människohandel,
            narkotikahandel, vapenhandel, penningtvätt, korruption, förfalskning
            av pengar och it-brott med på listan över sådan brottslighet.
            Men den grova gränsöverskridande brottsligheten är mer diversifierad
            än så. Momsbedrägerier är ett stort och i högsta grad gränsöverskridande
            problem, då ligorna utnyttjar att länder har olika regler och
            inte alltid utbyter information. Ett annat allvarligt problem
            är miljöbrott.
          </p>
          <p xml:id="i-4YwHDxQXPPfhcSbFz42FmQ">
            Liberalerna vill därför att listan över EU-brott utvidgas, så
            att även miljöbrott, skattebrott och andra områden där grov organiserad
            brottslighet opererar kan utredas av Europol.
          </p>
          <p xml:id="i-Hwz6CTQ4do86gPrbw9rivY">
            Ett ökat samarbete med EU:s grannländer är av stor betydelse
            för insatserna mot grov organiserad brottslighet. Liberalerna
            ser positivt på att Sverige på senare tid har två avtal om samarbete
            om bekämpning av grov brottslighet med Moldavien, Georgien och
            Serbien.
          </p>
          <p xml:id="i-NoKrYnnKLrxaRwtgmziXDD">
            Fler liknande samarbetsavtal, särskilt med övriga länder på västra
            Balkan där arbetet är inställt på ett framtida EU-medlemskap,
            skulle ytterligare förbättra möjligheterna att bekämpa grov och
            gränsöverskridande brottslighet. En förutsättning för sådana samarbeten
            är att rättssäkerheten upprätthålls och att de utformas på ett
            sätt som fullt ut är förenligt med respekten för de individuella
            fri- och rättigheterna.
          </p>
          <head xml:id="i-XMveAEt773kDhEpHMgfRhT" type="h2">
            Kriminalisera förstadierna till ytterligare brott
          </head>
          <p xml:id="i-6kRhigpJtQriWVwGSW29BP">
            Ju tidigare i brottsplaneringen som rättssamhället kan ingripa
            och lagföra, desto bättre möjligheter att störa, förhindra och
            pressa tillbaka den organiserade brottsligheten.
          </p>
          <p xml:id="i-CvnnTfWcfWdo5vHM3mXgBC">
            Den 1 juli 2016 kriminaliserades försök, förberedelse eller stämpling
            till grovt vapenbrott. Det är välkommet, men är otillräckligt.
            Liberalerna anser att förberedelse även till vapenbrott av normalgraden
            ska vara kriminaliserat.
          </p>
          <p xml:id="i-RsYegHYu7wAN1LiSNs9BfX">
            Lagstiftningen har även skärpts så att stämpling har kriminaliserats
            avseende ett antal brott som typiskt sett ingår i den organiserade
            brottslighetens arbetssätt, däribland grovt olaga tvång, grovt
            olaga hot, grov stöld, grovt bedrägeri, grov förskingring, grovt
            skattebrott, grov trolöshet mot huvudman, grov oredlighet mot
            borgenärer, grov utpressning, grovt våld eller hot mot tjänsteman,
            grov förgripelse mot tjänsteman, grovt vapenbrott, synnerligen
            grovt vapenbrott och grovt fall av övergrepp i rättssak.
          </p>
          <p xml:id="i-McF5qLWbhCzLtihS18cRVJ">
            När det gäller övergrepp i rättssak har även stämpling till brott
            av normalgraden kriminaliserats. Detta är fullt befogat, eftersom
            övergrepp i rättssak är ett brott som så tydligt är kopplat till
            organiserad brottslighet. Vi menar att det nu är dags att gå vidare
            och kriminalisera stämpling även till normalgraden av andra brott
            som har särskild anknytning till organiserad brottslighet. Som
            ovan nämns gäller detta vapenbrott, men även olaga hot och utpressning
            är aktuella.
          </p>
          <p xml:id="i-9JmRxHanDvSMaEErCaYefm">
            Vi anser att en förnyad analys bör göras för att ytterligare
            utvidga det kriminaliserade området vad avser förstadier till
            brott som är särskilt knutna till organiserad brottslighet.
          </p>
          <head xml:id="i-2zqmCKkGQSmb71Gsbm4wTP" type="h2">
            Insatser mot vapenbrott och vapensmuggling
          </head>
          <p xml:id="i-2PFLWGu3eR3ymEG5xDBfYp">
            Ett växande problem är att den organiserade brottslighetens tillgång
            till tung beväpning har ökat, samtidigt som våldsanvändningen
            har blivit grövre. Våldet från kriminella aktörer ökar både i
            omfattning och grovhet. Det är alltså fler personer som är mer
            benägna att använda våld samtidigt som våldet blir grövre. Den
            ökande våldsanvändningen påverkar särskilt situationen för de
            boende i vissa utsatta områden och stadsdelar.
          </p>
          <p xml:id="i-NZe9noEtMVSKcvVx5ZMTFH">
            Polismyndigheten pekar ut den ökande våldsanvändningen som ett
            av de största problemen kopplade till organiserad brottslighet,
            och även tillgången till skjutvapen bedöms ha ökat bland kriminella.
            Konverterade skjutvapen och automatvapen har blivit vanligare,
            liksom handgranater och sprängmedel som i dag inte klassas som
            vapen.
          </p>
          <p xml:id="i-GndeToieRcvy7PW3XNkWpU">
            Som nämnts ovan är vapensmuggling och olaglig vapenhandel en
            av den organiserade brottslighetens viktigaste inkomstkällor.
            Så kallad multikriminalitet är vanlig, det vill säga att samma
            nätverk t.ex. smugglar både narkotika och vapen.
          </p>
          <p xml:id="i-Ry7KbGUH3qfwoF5gBVx5yT">
            Liberalerna har länge verkat för skärpta straff för otillåten
            hantering av skjutvapen, handgranater och andra explosiva varor.
            Regeringen har nu också slutligen överlämnat en lagrådsremiss
            med innebörd att straffskalorna för grovt vapenbrott och grovt
            brott mot tillståndsplikten för explosiva varor ändras från fängelse
            i lägst ett och högst fyra år till fängelse i lägst två och högst
            fem år. Vidare föreslås att minimistraffen för de synnerligen
            grova brotten höjs från fängelse i tre år till fängelse i fyra
            år. Slutligen föreslås att straffmaximum för vapenbrott och brott
            mot tillståndsplikten för explosiva varor av normalgraden ändras
            från fängelse i två år till fängelse i tre år.
          </p>
          <p xml:id="i-9td4JnWb4zYDRJ3fJG8Fq7">
            Det är på tiden att sådana straffskärpningar genomförs, men det
            är också viktigt att lagstiftningen avspeglar i vilken mån det
            finns anledning för olika företeelser att alls finnas i den civila
            vardagen. Handgranater saknar fredlig användning, men trots detta
            klassas handgranater inte som vapen utan sorterar under lagen
            (2010:1011) om brandfarliga och explosiva varor. Som Polismyndigheten
            framhållit har handgranater blivit en allt vanligare form av beväpning
            för den organiserade brottsligheten.
          </p>
          <p xml:id="i-7QSqPK9nn95EHiQpfBPLxS">
            Liberalerna föreslår att handgranater klassas som vapen och att
            otillåten hantering av handgranater således klassas som vapenbrott.
            Andra brandfarliga och explosiva varor har civila användningsområden
            inom t.ex. industrin. Handgranater, däremot, ska av lagen bedömas
            som de vapen de är.
          </p>
          <p xml:id="i-26mQ4jVWysMKcb7U9Zfzpo">
            I detta sammanhang bör också lagen (1992:1300) om krigsmateriel
            ses över. Krigsmateriellagen gör vissa hänvisningar till vapenlagen
            vad gäller införsel av vapen, men däremot inte vad gäller utförsel.
            En analys bör göras av huruvida det föreligger behov av att förtydliga
            krigsmateriellagen för att motverka den grova form av brottslighet
            som olovlig utförsel av vapen är.
          </p>
          <p xml:id="i-JH665VviC1noppxEMxpBqJ">
            Vidare behövs en straffskärpningsregel för innehav av vapen,
            explosiva varor eller krigsmateriel då en person tidigare är dömd
            för brott. En straffskärpningsregel skulle även vid vapenbrott
            av normalgraden eller grovt vapenbrott kunna innebära att upprepning
            av brottslighet innebär straffskärpning.
          </p>
          <p xml:id="i-N34BPRAcsLiyvku3GVa43Q">
            Om illegala vapen påträffas i en bil är det ofta svårt för polisen
            att binda en person till brottet, eftersom samtliga i bilen nekar
            till innehavet. Yrkeskriminella använder sig ofta av hyrbilar
            som hyrs av målvakter för att frakta eller förvara vapen. Bilarna
            byts ofta, men den som kör bilen är inte sällan den som har ledaransvar.
            När det gäller vanliga trafikbrott finns det en regel om föraransvar
            för gör att föraren är ansvarig för fordonets skick, att skatten
            är betalad etc. Det bör övervägas om det på motsvarande sätt ska
            finnas ett föraransvar för vapen eller andra farliga föremål som
            förvaras i bilen.
          </p>
          <p xml:id="i-4bNuNMHJSjbpEvKzbRpMt1">
            I dag straffas smuggling av normalgraden med böter eller fängelse
            i högst två år, medan grovt smugglingsbrott straffas med fängelse
            i mellan sex månader och sex år. För smuggling av narkotika gäller
            en särskild straffskala med högre straff, vilket gör att hemliga
            tvångsmedel som avlyssning är möjliga att använda. Detta är däremot
            inte möjligt vid annan smuggling, inte ens om den sker i stor
            skala och innebär betydande samhällsfara, till exempel omfattande
            vapensmuggling.
          </p>
          <p xml:id="i-4hSPiFFZWFXgQP3WQHbq4R">
            Vi vill därför införa en ny bestämmelse om synnerligen grovt
            smugglingsbrott. Vid bedömning av om ett smugglingsbrott är att
            betrakta som synnerligen grovt ska det på samma sätt som vid narkotikabrott
            vägas in om gärningen har ingått som ett led i en verksamhet som
            utövats i organiserad form i syfte att i stor omfattning bedriva
            handel med produkter som innebär särskild fara (t.ex. vapen),
            eller om gärningen på något annat sätt varit av synnerligen farlig
            art.
          </p>
          <p xml:id="i-EqzAxzNbMGtWDottxmnMMw">
            Genom att minimistraffet läggs högre kommer rättsväsendet att
            ha bättre möjlighet att besluta om hemliga tvångsmedel, vilket
            förbättrar förutsättningarna att upptäcka och beivra organiserad
            och storskalig smuggling.
          </p>
          <p xml:id="i-XELRe1o5iGMCsamxAaXoK2">
            I samband med detta bör det också övervägas om smuggling av vapen
            ska brytas ut till en särskild brottsbestämmelse, på samma sätt
            som skett med narkotikasmuggling. Straffskalan för smugglingsbrott
            är vid och domstolarna lägger sig vanligen i den lägre delen av
            straffskalan. Konsekvensen måste vara kännbar för den som bedriver
            vapensmuggling.
          </p>
          <head xml:id="i-TRsmdBeswf28t1aK7WJZX7" type="h2">
            Skärp lagstiftningen om bilmålvakter
          </head>
          <p xml:id="i-FWXTxPgahTK2CCGgCYVYD1">
            Olagliga fordon är ett av många allvarliga problem med koppling
            till organiserad brottslighet. Fordonen används som flyktbilar,
            murbräckor eller gömmor för narkotika och stöldgods. Genom att
            bilarna registreras på så kallade målvakter blir det svårare att
            komma åt dem som egentligen begagnar sig av fordonet.
          </p>
          <p xml:id="i-4QuYvAgmMApqmZL59zJx26">
            Den 1 juli 2016 trädde lagändringar i kraft för att motverka
            problemet med bilmålvakter. Kronofogden fick rätt att ta i utmätning
            ett fordon om parkeringsavgift, fordonsskatt och trängselskatt
            över ett visst belopp inte betalats. Vidare får staten och kommunerna
            möjlighet att i vissa fall flytta och omhänderta ett fordon om
            fordonet är parkerat i strid mot gällande föreskrifter och den
            registrerade ägaren har obetalda felparkeringsavgifter som överstiger
            ett visst belopp och som har lämnats för indrivning.
          </p>
          <p xml:id="i-7CyGQMn3wLNS2Duqn1sM12">
            Tyvärr visar det sig dock att lagändringarna har haft mycket
            begränsad effekt. Orsakerna till detta är flera, bland annat att
            kommunerna inte får flytta bilar som är korrekt parkerade. Flertalet
            bilar är dessutom i så dåligt skick att de inte är utmätningsbara.
          </p>
          <p xml:id="i-YRfj8b9GgbGXPhFB4Zpb1o">
            Det är uppenbart att lagstiftningen kring bilmålvakter behöver
            skärpas ytterligare, inom de ramar som uppställs av egendomsskyddet
            i Europakonventionen och regeringsformen. Flera olika möjligheter
            bör prövas, till exempel att öka kommunernas befogenheter att
            flytta målvakternas fordon även i den händelse de är korrekt parkerade.
            Samarbetet mellan de drabbade kommunerna och Kronofogden kan fördjupas
            ytterligare, vilket kan kräva lagändringar. Som en ytterligare
            åtgärd kan också övervägas att en person med omfattande fordonsrelaterade
            skulder inte ska kunna godkännas som registrerad ägare till nya
            fordon innan de gamla skulderna åtgärdats.
          </p>
          <p xml:id="i-QMpU1WStBjz2dbjuwSQGbR">
            Riksdagen har nyligen bifallit ett motionsyrkande från Liberalerna
            med denna innebörd, varför vi inte upprepar det formella yrkandet
            i år. Vi förutsätter dock att regeringen agerar för att i en nära
            framtid verkställa riksdagens beslut.
          </p>
          <p xml:id="i-V64rPpKeQMYNAqdSuNz517">
            Utöver de förslag som riksdagen tidigare behandlat är Liberalerna
            beredda att se över lagstiftningen också på andra sätt. Bland
            annat måste polisen ha möjlighet att stoppa bilar under färd om
            polisen har grundad anledning att misstänka att det handlar om
            en bilmålvakt.
          </p>
          <p xml:id="i-CAhcYqASGLy5VuuJc5ULH5">
            Regelverket måste också ändras när det gäller hur lång tid myndigheterna
            ska vara tvingade att invänta bilägaren för en beslagtagen bil.
            I dag är det tre månader. Rimligen borde denna tidsgräns kunna
            kortas, i alla fall när det gäller bilar med mycket lågt värde.
          </p>
          <p xml:id="i-CuWp7HVAjhzgBpTMzZNXZG">
            Det finns också uppgifter om att yrkeskriminella börjar använda
            sig av utlandsregistrerade fordon för att kringgå den svenska
            lagstiftningen om bilmålvakter. Lagstiftningen bör ses över för
            att motverka detta, och även Sveriges brottsbekämpande samverkan
            med våra grannländer bör inkludera arbetet mot bilmålvakter.
          </p>
          <p xml:id="i-XofpHdjZYGP3YH12V2xgTx">
            Riksdagen bör även ändra regelverket så att kommunerna lättare
            kan agera mot överblivna bilar som står övergivna, eller i vissa
            fall lämnats kvar efter att ha bränts. Det kan i sådana situationer
            också handla om ren brottslighet eller försäkringsbedrägerier.
          </p>
          <head xml:id="i-RLqVdDxgDBcWbz7W6B8oMP" type="h2">
            Stärk Tullverkets befogenheter
          </head>
          <p xml:id="i-NXvY6327dHFCHiSncTZ4wt">
            Tullens arbete är av stor betydelse i arbetet mot gränsöverskridande
            internationell brottslighet. Samtidigt är Tullverkets befogenheter
            att ingripa vid misstänkt utförsel av stöldgods begränsade. Enligt
            den s.k. inregränslagen, lagen (1996:701) om Tullverkets befogenheter
            vid Sveriges gräns mot ett annat land inom Europeiska unionen,
            kan tullen varken beslagta misstänkt stöldgods eller frihetsberöva
            personer som misstänks vara på väg att föra stöldgods ut ur landet.
            I stället ska polis tillkallas för att genomföra ingripandet,
            men på grund av den mycket ansträngda situationen inom Polismyndigheten
            är det ofta som tullare tvingas släppa igenom det misstänkta stöldgodset.
          </p>
          <p xml:id="i-Tvst3dMFFfHfXedG2uE8xL">
            När Tullverkets befogenheter begränsades i samband med EU-inträdet
            var avsikten att detta skulle kompenseras med motsvarande insatser
            från polisen samt stärkt internationellt brottsbekämpande samarbete.
            Även om det internationella brottsbekämpande samarbetet har utvecklats
            dramatiskt sedan dess är det helt otillfredsställande att tullare
            tvingas släppa misstänkt stöldgods till t.ex. Sveriges grannländer
            i hopp om att polis i det andra landet ska ingripa. En översyn
            av lagstiftningen bör göras för att ge Tullverket bättre befogenheter
            att ingripa mot den gränsöverskridande internationella brottsligheten.
          </p>
          <p xml:id="i-4J7iVQzARwLKKWoeQZTXN9">
            Ungefär sju av tio fall av illegal införsel i landet av vapen
            sker via det vanliga flödet av post- eller kurirförsändelser.
            Det är viktigt att tullen ges ökade resurser för att möjliggöra
            förbättrad kontroll av misstänkt smuggling, till exempel via hundsök.
            I Liberalernas budgetmotion för 2018 gör vi en riktad förstärkning
            till tullens brottsbekämpande verksamhet.
          </p>
          <head xml:id="i-YE548PVVPsNAEgS8aEWNBy" type="h2">
            Husrannsakan i bostad
          </head>
          <p xml:id="i-LFi7QAYfwSk4AiGPZmh5J3">
            Reglerna för att göra husrannsakan i bostad är strikta och ska
            vara det, eftersom husrannsakan är ett tvångsmedel som innebär
            stora ingrepp i den enskildes privata sfär. Det finns dock anledning
            att överväga om reglerna om husrannsakan behöver ses över vad
            gäller vapen och sprängmedel hos personer med koppling till organiserad
            brottslighet.
          </p>
          <p xml:id="i-VK5xZWwcwQNbWoUYC2Tcwv">
            Det finns en möjlighet i 28 kap. 3 § rättegångsbalken att göra
            husrannsakan i en lokal som brukar användas gemensamt av personer
            som kan antas ägna sig åt brottslig verksamhet, om det förekommer
            anledning att anta att brott har förövats för vilket det är föreskrivet
            fängelse mer än ett år i straffskalan, men denna bestämmelse är
            inte alltid möjlig att tillämpa. I 20 a § polislagen finns en
            bestämmelse som ger polisen möjlighet att genomsöka ett fordon
            i den utsträckning det behövs för att söka efter vapen, sprängmedel
            eller andra farliga föremål som är ägnade att användas vid brott
            mot liv eller hälsa. Denna är dock avgränsad till fordon.
          </p>
          <p xml:id="i-mMRekPDfrcuUzT2P689Nb">
            Det bör analyseras om det bör införas en möjlighet för polisen
            att få tillträde till en bostad. När det finns underrättelse-
            eller spaningsinformation som ger vid handen att det kan finnas
            vapen i en bostad, där den boende har kopplingar till organiserad
            brottslighet och tidigare är dömd för våldsbrott, narkotikabrott,
            vapenbrott eller liknande brott, kan det finnas behov för polisen
            att få tillträde även utan att förundersökning har inletts. I
            analysen ska också ingå en rättssäkerhetsanalys och noggranna
            överväganden av konsekvenserna för skyddet för den personliga
            integriteten.
          </p>
          <head xml:id="i-VkGbdmW43zp5YpZdGs7QnT" type="h2">
            Bryt rekryteringen och stöd avhopparverksamhet
          </head>
          <p xml:id="i-PLb5SmCZDYhTccLfbKqL2y">
            Arbetet mot grov organiserad brottslighet måste gå hand i hand
            med arbetet för att förebygga nyrekrytering och hindra att ungdomar
            fastnar i en kriminell livsstil. Ingen föds till grovt kriminell,
            utan rekryteringen sker ofta vid unga år. Ingen är heller dömd
            på förhand att förbli grovt kriminell livet ut.
          </p>
          <p xml:id="i-XRH2Wrph3TDpSx2qB5VBFt">
            I en separat motion lägger Liberalerna fram ett antal förslag
            för att förbättra insatserna gentemot unga lagöverträdare. Därutöver
            har Liberalerna även ett antal förslag för att stärka arbetet
            med barnrättsfrågor och förbättra barns och ungdomars sociala
            uppväxtvillkor, vilka redovisas i annat sammanhang.
          </p>
          <p xml:id="i-RH8uRc4n8xd3TwNye6EXyJ">
            Det behöver också finnas stöd för den som vill lämna det kriminella
            livet. Kriminalvårdens generella insatser är av stor betydelse,
            men till detta bör också läggas den särskilda så kallade avhopparverksamhet
            som riktar sig till den som vill lämna en kriminell livsstil.
            Den som under lång tid varit aktiv i grov organiserad brottslighet
            löper ofta en betydande risk som avhoppare. Samtidigt som den
            kriminelle ska ta ansvar för sina gärningar och avtjäna straff
            för dem behöver det därför finnas en individuell hotbildsanalys
            och bedömning av vilka insatser som kan bidra till att personen
            bryter med en kriminell livsstil och håller sig borta från fortsatt
            brottslighet.
          </p>
        </div>
        <div type="motSignatures">
          <list>
            <item xml:id="i-Wbcp2EhcRhkG6SZ9dgH2Qb">
              Roger Haddad (L)
            </item>
            <item xml:id="i-JoKaU8b17G7qLfPHtTTKdo">
              Christer Nylander (L)
            </item>
            <item xml:id="i-84BDibGKBD8ex1Y1j2Zbin">
              Tina Acketoft (L)
            </item>
            <item xml:id="i-RNLbzAQLSNAUEW1crJmDzZ">
              Emma Carlsson Löfdahl (L)
            </item>
            <item xml:id="i-LJNz1i6u49L7WAXecQeP87">
              Mats Persson (L)
            </item>
            <item xml:id="i-4ke531WYRKSGeH8i19fU4G">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
