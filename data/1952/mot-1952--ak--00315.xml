<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__315/mot_1952__ak__315-001.pdf"/>
      <fw xml:id="i-KP4KEYaqeur4gweWxEyGcR">
        Motioner i Andra kammaren, nr 315. 3
      </fw>
      <div type="motHeader" xml:id="i-QAdY91GXVUeuJoskxAjHgw">
        <div type="motTitle" xml:id="i-VmSZnoB3wU3GFquPscB8Zq"/>
        <div type="motSubmissionInfo" xml:id="i-HusHs9r9CTeeHTAorpgh2n"/>
      </div>
      <div type="motBody" xml:id="i-VT5W1JKYvgrKrafoJvBHN">
        <div xml:id="i-21Mmo2nE7dPhbymngTVS8u">
          <p xml:id="i-GzdiDabz7d1fRrUT7rFVke">
            Nr 315. Av herr Ståhl, angående avskaffande av riksheraldikerämbetet.
          </p>
          <p xml:id="i-5iu21tdj26bxorRoVfZCVr">
            I anledning av en vid 1946 års riksdag väckt motion (1:243) hemställde
            riksdagen i skrivelse till Konungen den 10 april 1946 (nr 179)
            om en över- syn av riksheraldikerämbetets former för organisation
            och finansiering samt vidtagande av de åtgärder, som en dylik
            översyn kunde anses påkalla. I sin berättelse till 1949 års riksdag
            (del I, s. 148—153) framhöllo riks- dagens revisorer, att någon
            översyn av riksheraldikerämbetet då ännu ej blivit vidtagen, samt
            ansågo sig böra understryka vad 1946 års riksdag uttalat angående
            riksheraldikerämbetets ställning och finansiering, vilket föranledde
            statsutskottet att erinra om riksdagens tre år tidigare gjorda
            hemställan om en översyn av ämbetet (utl. nr 143, s. 43). Den
            3 juni 1949 — således nu för mera än två och ett halvt år sedan
            — tillkallade chefen för ecklesiastikdepartementet efter samma
            dag erhållet nådigt bemyndigande kanslirådet i sagda departement
            greve A. Ehrensvärd såsom sakkunnig för utredning rörande riksheraldikerämbetets
            Organisa- tion och finansiering. Trots att utredningen enligt
            1950 års riksdagsbe- rättelse (s. 213) beräknats vara slutförd
            under förra delen av år 1950, har något resultat av densamma ännu
            ej redovisats. Under tiden ha vissa anmärkningsvärda förhållanden
            beträffande riks- heraldikerämbetets såväl skötsel som verksamhet
            kommit till allmän känne- dom. Det har sålunda uppgivits, att
            finansieringen genom sportler ej helt skett i överenskommelse
            med gällande föreskrifter samt att vissa ärenden handlagts på
            ett bristfälligt sätt. Riksheraldikerämbetet leder sitt ursprung
            från de ritare hos antikvitets- kollegiet (antikvitetsarkivet)
            — föregångare till Vitterhets-, historie- och antikvitetsakademien
            — som målade vapnen i adels-, friherre- och greve- breven. Detta
            uppdrag utvecklades under 1700-talet till ett särskilt adligt
            ämbete, vars innehavare fick eller tog sig titeln »Riks Heraldicus»&gt;.
            Enligt den ännu i dag gällande instruktionen av år 1813 är utarbetandet
            av adliga vapen riksheraldikerns huvudsakliga uppgift. Enligt
            samma instruktion skola förslag till nya rikssigill samt sigill
            för den centrala förvaltningen, länsstyrelserna, försvarsmakten
            och »andre af Kongl. Majt authoriserade inrättningar» uppgöras
            av kanslistyrelsen — upplöst 1833 — eller Vitter- hets-, historie-
            och antikvitetsakademien. Riksheraldikern har utöver befatt- ningen
            med adelsvapen endast att utarbeta förslag till sigill och stämplar
            för enskilda korporationer, »då han derom blifver anmodad&gt;.
          </p>
          <pb facs="riksdagen-motions-pdf/data/1952/mot_1952__ak__315/mot_1952__ak__315-002.pdf"/>
          <fw xml:id="i-MTj86QhxvAixvjZiqA17tB">
            4 Motioner i Andra kammaren, nr 315.
          </fw>
          <p xml:id="i-2L9WqDU8Zr3GXjmSjJNVBY">
            Enär riksheraldikern till följd av adlandets successiva upphörande
            ej längre hade någon egentlig funktion att fylla, föreskrevs år
            1885, att intet vapen måtte anbringas å statliga byggnader, minnesvårdar,
            fanor, standar eller mynt utan efter riksheraldikerns hörande.
            Samtidigt fastställdes även den riksheraldikern tillkommande ersättningen
            för olika ämbetsåtgärder, varjämte möjlighet gavs att anföra besvär
            över utlåtande av riksheraldi- kern hos Vitterhets-, historie-
            och antikvitetsakademien. Denna ställning som den riksheraldikern
            överordnade myndigheten i de heraldiska ären- den, varmed denne
            ägde taga befattning, behöll akademien ända till år 1936, då efter
            ett av nuvarande riksheraldikern framlagt förslag till ny instruk-
            tion ämbetet genom ett nytt tillägg till den gamla instruktionen
            löstes från beroendet av akademien och blev direkt underställt
            Kungl. Maj:t. Föreskrif- ten om Vitterhets-, historie- och antikvitetsakademiens
            befattning med ut- arbetandet av statliga sigill kvarstår dock
            alltjämt. Enligt 1936 års tillägg förordnas riksheraldikern av
            Kungl. Maj:t. Riks- heraldikern äger sedan i sin tur anställa
            sekreterare och annan för göro- målens bestridande erforderlig
            personal. Till hans ämbetsuppgifter hör att i vissa — ytterst
            sällan förekommande — fall lämna allmän åklagare och patent- och
            registreringsverket begärd upplysning i rent heraldiska spörs-
            mål samt att vaka över att inom statsförvaltningen brukade heraldiska
            emblem äro utförda enligt heraldiska regler. Slutligen åligger
            det riks- heraldikern att på begäran av kommun verkställa erforderlig
            utredning och avgiva utlåtande i ärende rörande fastställelse
            av kommunalt vapen. Kost- naderna för riksheraldikerämbetets verksamhet
            skola liksom tidigare be- stridas av inflytande ersättningar,
            s. k. sportler, vilka tillfalla riksheraldi- kern samt med obetydliga
            undantag även uttagas av de statliga myndig- heter, som anlita
            ämbetets tjänster. Heraldiska ärenden för armén beredas numera
            i armémuseum, och det är ifrågasatt att låta denna institution
            handha hela den militära heraldiken. Ärenden rörande heraldiska
            varumärken handläggas helt självständigt av patent- och registreringsverket.
            Någon skyldighet att anlita riksheraldiker- ämbetet förefinnes
            ej för statliga myndigheter, enär 1885 års tillägg endast innebär
            en rekommendation att höra riksheraldikern i fråga om vapen, som
            skola anbringas på statliga byggnader, minnesvårdar, fanor, standar
            och mynt. På sina håll inom statsförvaltningen har man också föredragit
            att anlita den utanför riksheraldikerämbetet förefintliga sakkunskapen
            på området. I fråga om den mera lokalt betonade heraldiken ha
            nu samtliga landskap, län och städer sina vapen. Det intresse
            för kommunal heraldik i övrigt, som förefinnes på en del håll
            i landet, har i regel väckts och odlats av hembygds- rörelsen.
            För själva utarbetandet av kommunala vapen och flaggor före- ligger
            här ännu mindre någon skyldighet att anlita riksheraldikerämbetet.
            . En särskild statlig institution för denna uppgift kan därför
            ej anses molti-
          </p>
          <pb facs="riksdagen-motions-pdf/data/1952/mot_1952__ak__315/mot_1952__ak__315-003.pdf"/>
          <fw xml:id="i-FcchGyJ23C9pYhh539W81X">
            Motioner i Andra kammaren, nr 315. 5
          </fw>
          <p xml:id="i-FWqwXHhfhXpaWg4R22KaMk">
            verad. Lika litet kan det anses vara motiverat att ha en särskild
            statlig institution enbart för avgivande av utlåtande i ett fåtal
            heraldiska spörsmål — exempelvis vid fastställelse av kommunvapen
            — utan befattningen här- med kan lämpligast uppdragas åt Vitterhets-,
            historie- och antikvitetsaka- demien, som dels har tillgång till
            heraldisk sakkunskap, som räknas till landets främsta, dels ock
            — som ovan nämnts — ända till 1936 varit den riksheraldikern överordnade
            myndigheten i heraldiska frågor och ännu har kvar vissa åligganden
            av heraldisk art. Därjämte handhar akademien vår- den av de statliga
            myntsamlingarna, varför akademien mera än någon annan är ägnad
            att granska det heraldiska utförandet av mynten. Som synes kunna
            de obetydliga arbetsuppgifter, som nu åvila riksheral- dikerämbetet,
            utan vidare överföras till redan bestående institutioner utan
            någon som helst kostnad för statsverket. Tvärtom inbesparar man
            dels de riksheradikern tillkommande sportlerna — för statsverkets
            del under år 1950 uppgående till 4 095 kronor — dels ock riksheraldikerämbetets
            hyres- och portokostnader — årligen ca 3 000 kronor — vilka nu
            bestridas av stats- verket, trots instruktionens föreskrift, att
            kostnaderna för ämbetets verk- samhet skola bestridas av inflytande
            sportler. Under åberopande av vad här ovan anförts hemställes,
            att riksdagen måtte besluta att i skrivelse till Kungl. Maj:t
            begära riksheraldikerämbetets avskaffande från den 1 juli 1952
            samt överlämnande åt Vitterhets-, historie- och antikvitetsakademien
            av uppdraget att tillhandagå statsför- valtningen med upplysningar
            och utlåtanden i heraldiska spörsmål.
          </p>
          <p xml:id="i-SGDdcNZKv39Me7bLGJRR6X" type="date">
            Stockholm den 25 januari 1952.
          </p>
          <p xml:id="i-TQQc91cME4o7NdEPX37mxF">
            Manne Ståhl.
          </p>
        </div>
      </div>
    </body>
  </text>
</TEI>
