<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00017">
  <teiHeader>
    <fileDesc>
      <titleStmt>
        <title>med anledning av prop. 2009/10:172 Kärnkraften – förutsättningar för generationsskifte</title>
        <author corresp="i-KtELEJ9HytY7HFgQExEzLq">av Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:172 Kärnkraften – förutsättningar för generationsskifte</title>
          <idno type="rdwebb">GX02N17</idno>
          <rs type="number">N17</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N17/text</ref>
          <ref type="dokument_url_html">http://data.riksdagen.se/dokument/GX02N17</ref>
          <ref type="dokumentstatus_url_xml">http://data.riksdagen.se/dokumentstatus/GX02N17</ref>
          <ref type="doc">http://data.riksdagen.se/fil/48EAFD06-118B-4E57-B9A5-5DABB3F5F27C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YPAqU7A9uPLSeHiziJTfMi" type="basedOn"/>
        <correspContext corresp="i-YPAqU7A9uPLSeHiziJTfMi">
          <ref>Proposition 2009/10:172</ref>
        </correspContext>
        <correspAction xml:id="i-VF8WwZq3CWPcKqw3fTbGWC" type="signed"/>
        <correspContext corresp="i-VF8WwZq3CWPcKqw3fTbGWC">
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-7XCDRSrXXkdiDLpn6Q912U" type="referral">
          <date when="2010-04-16"/>
        </correspAction>
        <correspAction xml:id="i-G6JPLNzZ3gdsqytxXFKW6h" type="dismissal">
          <date when="2010-04-15"/>
        </correspAction>
        <correspAction xml:id="i-Jy6QPzq2H6L367KMi4kurL" type="dismissal">
          <date when="2010-04-15"/>
        </correspAction>
        <correspAction xml:id="i-K4EsD9ph8VfDGM9k4PCQ4k" type="transfer">
          <date when="2010-04-14"/>
        </correspAction>
        <correspAction xml:id="i-GxtwPFPds5n6qk59uKgpaN" type="submission">
          <date when="2010-04-14"/>
        </correspAction>
        <correspAction xml:id="i-Xz9ax8ZQTdk5xB6QbkZLjT" type="assigned"/>
        <correspContext corresp="i-Xz9ax8ZQTdk5xB6QbkZLjT">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UwcAenzZXV2coUUbiKoVCy" type="motBody">
        <div xml:id="i-41sw1a1BeUPUVHuyxqarxj" type="motProposal" subtype="förslag">
          <head xml:id="i-PnRhwfg5kpPJVmMSonURo1">
            Förslag till riksdagsbeslut
          </head>
          <list xml:id="i-6un8bgfBiwQEikgP3pr5So" style="ol">
            <item xml:id="i-JTxg2rXF6obbprm2duWTDA">
              Riksdagen beslutar i enlighet med vad som anförs i motionen om
              att förbudet mot att uppföra nya reaktorer inte ska upphävas under
              mandatperioden.
            </item>
            <item xml:id="i-S2CfQsosyHUmvKSAkznR1P">
              Riksdagen tillkännager för regeringen som sin mening vad som
              anförs i motionen om att statligt stöd för kärnkraft, i form av
              direkta eller indirekta subventioner, inte kan påräknas och att
              regeringen ska återkomma till riksdagen med förslag till lagstiftning
              eller andra åtgärder i detta syfte.
            </item>
            <item xml:id="i-DFYva5EVvMRJeTAuWFu9z8">
              Riksdagen tillkännager för regeringen som sin mening vad som
              anförs i motionen om att, enligt intentionerna i regeringens energiöverenskommelse,
              obegränsat skadestånds- och kostnadsansvar ska gälla för eventuella
              olyckor inklusive hälsoeffekter vid svenska kärnkraftverk.
            </item>
          </list>
        </div>
        <div xml:id="i-XSQ39j6NUQbH3F3nWKzmqN" type="motContent">
          <head xml:id="i-FiCs79UdUMWMF7sxagzuq8" type="h1">
            Motivering
          </head>
          <p xml:id="i-Ne9VovF4FWKA5gniuhohyu">
            Partiledarna inom allianspartierna gjorde i februari 2009 en
            omfattande överenskommelse om energipolitikens långsiktiga inriktning.
            Tyngdpunkten i överenskommelsen som resulterat i ett flertal propositioner
            till riksdagen har en tydlig inriktning mot en långsiktigt hållbar
            försörjning där effektivare energianvändning samt tillförsel av
            förnybar, miljöanpassad energi kommer att spela en allt större
            roll och kärnkraften en allt mindre roll, genom att inga statliga
            subventioner framgent ska få förekomma för att bygga ny kärnkraft.
          </p>
          <p xml:id="i-JnFwS8Y5QLHXb8QSxqnUe8">
            Det offensiva målet är att Sverige år 2020 ska använda hela 50
            % förnybar energi och 2030 enbart ha fordon som inte behöver fossila
            bränslen som drivmedel. Detta är mycket långtgående offensiva
            mål som gör att Sverige vid en internationell jämförelse intar
            en ledande position i arbetet med att ställa om till ett långsiktigt
            hållbart samhälle.
          </p>
          <p xml:id="i-RTtPzmm3vJ42kcWdvWiuLM">
            De tre utgångspunkter som regeringen anger för energi- och klimatpolitiken,
            ekologisk hållbarhet, konkurrenskraft och försörjningstrygghet,
            är bra. Men för att leva upp till dessa tre kriterier kan vår
            elförsörjning inte vila främst på vattenkraft och kärnkraft. Det
            måste till ett tredje ben, bestående av förnybara energislag som
            vindkraft, biobränsleeldad kraftvärme m.m. Kraftvärmen har successivt
            byggts ut under senare år och nu kommer också vindkraften på bred
            front runt om i landet med en fördubblad andel bara under det
            senaste året.
          </p>
          <head xml:id="i-QQw4PmS4wbSjPr33zWJgaN" type="h1">
            Kärnkraftens historia
          </head>
          <p xml:id="i-KMHtZdsFYG12Q2JdWaBtoT">
            När det gäller kärnkraften har Sverige genom ett starkt statligt
            engagemang byggts fast på ett olyckligt sätt vid detta riskfyllda
            energislag. Kärnkraften är förknippad med risker och miljöproblem
            av en särskild dignitet allt från uranbrytningen till den slutförvaring
            av det radioaktiva avfallet som ännu inte fått någon slutlig och
            säker lösning.
          </p>
          <p xml:id="i-Rh8nAW9sLz1xSQVBSsHJCG">
            De båda olyckorna i Harrisburg och Tjernobyl blev obehagliga
            påminnelser om att radioaktiva utsläpp med förödande konsekvenser
            också kan drabba kärnkraften. Också i Sverige har vi varit nära
            en stor olycka med risk för härdsmälta så sent som den 25 juli
            2006 då incidenten i Forsmark inträffade.
          </p>
          <p xml:id="i-R8gFhQsqs8Sz7DuRrupLzC">
            Folkomröstningen 1980 gav ett entydigt besked om att svenska
            folket ville avveckla kärnkraften. Folkomröstningen fullföljdes
            med ett riksdagsbeslut om avveckling, där sista reaktorn skulle
            vara avvecklad 2010. Men ännu har bara Barsebäcksreaktorerna 1
            och 2 tagits ur drift, och effekten har skruvats upp i kvarvarande
            reaktorer.
          </p>
          <p xml:id="i-XcrjhW4GdoiovsRZCq9SNi">
            Sverige är dess värre det land i världen i dag som fortfarande
            har det allra största beroendet av kärnkraften, räknat per invånare.
            Och detta trots vår rika tillgång till biobränslen och redan utbyggd
            vattenkraft. Därför är det välkommet att också regeringen nu framhåller
            behovet av att successivt göra oss allt mindre beroende av kärnkraften.
          </p>
          <head xml:id="i-XPpSkqyEHLDt2FKgxqv3hp" type="h1">
            Länder i världen med mest installerad kärnkraftskapacitet/miljon
            invånare, MWe
          </head>
          <p xml:id="i-5WrXaz7JW2rTEG7j1km3Rw">
            Källor: Nuclear Energy Agency och http://www.world-nuclear.org
            .
          </p>
          <head xml:id="i-Kq9JUFnTKtYG7Jecduyqad" type="h1">
            Inga subventioner till kärnkraft
          </head>
          <p xml:id="i-RYV6N5WYhS63BS1HD6ptHk">
            En central punkt i regeringens energiöverenskommelse är att inga
            statliga subventioner direkt eller indirekt ska få användas för
            att stötta nya kärnkraftsreaktorer. Erfarenheter från runt om
            i världen visar att utan statligt stöd i en eller annan form så
            blir ny kärn­kraft en ekonomisk omöjlighet. Såvitt bekant finns
            inte något exempel i världen i modern tid där privata aktörer
            själva finansierat kärnkraftsbyggen.
          </p>
          <p xml:id="i-K9tPCkhFyF5D7wHiKo4yNK">
            Detta bekräftades också av den brittiske professorn i energipolitik
            Stephen Thomas i en artikel i tidningen Dagens industri den 16
            mars. Han skrev där att utan subventioner, statliga garantier
            eller möjligheter att skjuta över de höga kostnaderna på någon
            annan aktör, har ny kärnkraft visat sig vara en ekonomisk omöjlighet.
            Han hänvisar bl.a. till de enda två kärnkraftsreaktorer som påbörjats
            i Europa under senare tid, Olkiluoto i Finland och Flamanville
            i Frankrike. I båda fallen har byggena i stället för mönster blivit
            rena monsterprojekt både ekonomiskt och tidsmässigt.
          </p>
          <p xml:id="i-65FXw9kmvkrRFDv63ooXQP">
            I USA är situationen för kärnkraften också mycket dyster. När
            president Obama efter mer än 30 år utan nya kärnkraftkraftverk
            nu överväger frågan igen, så är det endast med löften om stora
            statliga garantier som det går att uppbåda något intresse för
            saken.
          </p>
          <p xml:id="i-BkQPSq63i8WYKCoyMff5Mv">
            Enligt en analysrapport från Citigroup Global Markets den 9 november
            2009 om kärnkraft världen över, är det extremt osannolikt att
            privata företag skulle vilja ta risken att bygga nya reaktorer
            om de inte får stöd av staten. Man går så långt att man talar
            om kärnkraftens risker i alla led som corporate killers (företagsdödare).
          </p>
          <p xml:id="i-CxbeQUChvem52RmzfzeEG7">
            Mot bakgrund av att det har visat sig omöjligt att bygga kärnkraft
            någonstans i världen utan statliga subventioner kan det synas
            vara närmast en akademisk fråga om det formellt finns ett förbud
            mot att bygga eller inte. Det blir ändå inget byggt. Knappast
            någon kan tro att Sverige skulle bli det första land i världen
            där kärnkraft kan byggas utan statligt stöd.
          </p>
          <head xml:id="i-Hgn9cZ3oe1SbpifUmZ66tw" type="h1">
            Vallöften ska hållas
          </head>
          <p xml:id="i-28QwRnQk5KbwFYbHx74JKL">
            Partierna inom Allians för Sverige gav ett tydligt ett löfte
            i valmanifestet den 23 augusti 2006: Förbudet att uppföra nya
            reaktorer kommer inte att upphävas under mandatperioden. Vallöften
            ska som regeringen eftersträvat på andra politiska områden fullföljas,
            inte brytas. Därför måste också detta löfte hållas.
          </p>
          <p xml:id="i-KGcvTd6TnFGj5CJ7Tz2rVn">
            Detta kan hanteras så att frågan om förbudets vara eller inte
            vara får tas upp på nytt efter valet i höst. Ett annat alternativ
            är att ett ikraftträdande av ett borttaget förbud flyttas fram
            till den 1 januari 2011 så att väljarna i valet 2010 kan väga
            in också denna fråga i sitt val.
          </p>
          <head xml:id="i-Pi5obhyvXJD586ETHfBQnz" type="h1">
            Behov av lagstiftning
          </head>
          <p xml:id="i-EwySGPMi8HszUywevbpdCi">
            När nu den svenska regeringen ger besked om att man inte i fortsättningen
            vill ha något statligt stöd till kärnkraften är det ett välkommet
            besked. För att säkerställa att denna utfästelse ska stå sig över
            tiden är det dock enligt min mening angeläget att riksdagen tydliggör
            alliansens överenskommelse.
          </p>
          <p xml:id="i-MSauwdJeuaUBJTkLro7LVd">
            Detta kan bäst ske genom att riksdagen tillkännager som sin mening
            att regeringen till riksdagen ska återkomma med förslag till lagstiftning
            eller andra åtgärder. Här bör framgå att inget som helst statligt
            stöd, aktieägartillskott och inga som helst garantier eller subventioner
            får förekomma, vare sig direkt eller indirekt, för att bygga nya
            kärnkraftsreaktorer i Sverige eller andra länder.
          </p>
          <p xml:id="i-Tbat37qazjPfWipoLJzTyQ">
            Det bör även klargöras att några direkta eller indirekta statliga
            subventioner inte får ges till den som avser att vidta åtgärder
            vid en befintlig kärnkraftsreaktor för att höja effekten i reaktorn,
            upprätthålla säkerheten eller fortsätta driften av den.
          </p>
          <p xml:id="i-VTnbpH1XktARbcQo511PPo">
            Hindret att använda statliga krediter, garantier eller statliga
            medel i övrigt bör gälla för både statliga och privata aktörer,
            dvs. regleringen blir neutral i förhållande till aktörerna i kärnkraftsindustrin.
          </p>
          <head xml:id="i-T6uW5tZk21aXXsvZ3xc6X9" type="h1">
            Obegränsat ekonomiskt ansvar
          </head>
          <p xml:id="i-8oWxkgcWjju2mAnKBnikwH">
            Utöver vad som ovan berörts fanns i regeringens energiöverenskommelse
            också ett besked om att ett obegränsat ekonomiskt ansvar skulle
            åläggas innehavare av kärntekniska anläggningar. De förslag som
            redovisas i propositionen innebär förvisso en avsevärd skärpning
            jämfört med dagens regelverk men har ändå tolkats som begränsade
            då svensk lagstiftning inte tillåter s.k. ansvarsgenombrott i
            moderbolagen i likhet med vad som gäller i Tyskland.
          </p>
          <p xml:id="i-P1VynBjmW79QKEtjCvBD2K">
            I propositionen föreslås att innehavare av kärnkraftsreaktorer
            ska finansiera ansvaret upp till 1 200 miljoner euro. Mellan 1
            200 och 1 500 gäller särskilda regler i enlighet med den reviderade
            Pariskonventionen och dess tilläggskonvention.
          </p>
          <p xml:id="i-F7LVhm7xmUCQmDbQobJ16k">
            Utöver dessa 1 500 miljoner euro motsvarande ca 15 miljarder
            kronor ska företaget självt stå för s.k. obegränsat skadeståndsansvar.
            För att detta inte ska bli en regel utan praktisk verkan är det
            nödvändigt att tydliggöra storleken på detta åtagande. Regelverket
            måste ge tydligt besked om att det inte finns någon övre gräns
            för när det ekonomiska ansvaret efter en olycka upphör.
          </p>
          <p xml:id="i-WkTEVWcLVsA1jG2UARAvHh">
            Det framgår av propositionen att regeringen föreslås få meddela
            föreskrifter om att ett tillstånd ska förenas med de villkor som
            behövs för att säkerställa det ansvar och de skyldigheter som
            följer av atomansvarighetslagen. Denna reglering kommer att gälla
            det ökade skadeståndsansvaret, inklusive det obegränsade ansvaret,
            när den reviderade Pariskonventionen träder i kraft.
          </p>
          <p xml:id="i-P1avGHJq2QFVaTHzH61WLr">
            Den nya regeln ökar kraven på tillståndshavaren, som på ett trovärdigt
            sätt måste kunna visa att denne antingen direkt, t.ex. genom ett
            tillräckligt aktiekapital eller genom åtaganden av högsta moderbolaget
            i den koncern tillståndshavaren kan tillhöra, har den finansiella
            kapacitet som krävs för att på ett uthålligt sätt uppfylla de
            krav som ställs.
          </p>
          <p xml:id="i-PLkXr4CUn18DhtgF9enUuu">
            Riksdagen bör därför ge regeringen tillkänna i enlighet med intentionerna
            i regeringens energiöverenskommelse att ett obegränsat skadestånds-
            och kostnadsansvar ska gälla för eventuella olyckor inklusive
            hälsoeffekter vid svenska kärnkraftverk.
          </p>
        </div>
        <div xml:id="i-Hkw8JXeKiDL25L6XcRDALX" type="motSignatures">
          <list xml:id="i-LaKXTAB9PFoEKoGw8nxjnR">
            <item xml:id="i-2DUGnVaq1mZsXzyBh5Ls7r" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
