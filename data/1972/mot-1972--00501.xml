<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00501">
  <teiHeader>
    <fileDesc>
      <titleStmt>
        <title>angående utbildningspolitiken och läromedelsproduktionen.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående utbildningspolitiken och läromedelsproduktionen.</title>
          <idno type="rdwebb">FV02501</idno>
          <rs type="number">501</rs>
          <ref type="dokument_url_text">http://data.riksdagen.se/dokument/FV02501/text</ref>
          <ref type="dokument_url_html">http://data.riksdagen.se/dokument/FV02501</ref>
          <ref type="dokumentstatus_url_xml">http://data.riksdagen.se/dokumentstatus/FV02501</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Fw8XJVeiv6D7kARrqmeWQ" type="signed"/>
        <correspContext corresp="i-9Fw8XJVeiv6D7kARrqmeWQ">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__501/mot_1972__501-001.pdf"/>
      <fw xml:id="i-AWrxt2mbAfKFPij1tTahqz">
        Mot. 1972:501 2
      </fw>
      <div xml:id="i-59ffoCgLbeGwDi5fnEb7wJ" type="motHeader">
        <div xml:id="i-DCZNNwvt8oCqc1onUfmPLK" type="motTitle"/>
        <div xml:id="i-YHZgmW2woCdVrMFDVpauCP" type="motSubmissionInfo"/>
      </div>
      <div xml:id="i-2nPqFmASuPSRhvEEinktti" type="motBody">
        <div xml:id="i-99yex3ReBEzFM9CJ3Gpa88">
          <p xml:id="i-U8ToSDYGetNR8wVpYdEZqA">
            Motioner nr 501—504 år 1972 Mot. 1972 501—504
          </p>
          <p xml:id="i-mYiNRVuEXMgCe6S2wABFq">
            Nr 501
          </p>
          <p xml:id="i-2iSHzFancgHzo24c12UBV7">
            av herr Hermansson m. fl. angående utbildningspolitiken och läromedelsproduktionen.
          </p>
          <p xml:id="i-4JxgxLk4e5vkh2T73UjnJr">
            Utbildningssektorn har under senare år expanderat explosionsartat.
            Allt fler grupper dras in i olika typer av utbildning och utbildningstiden
            förlängs. Samtidigt har utbildningens innehåll genomgripande förändrats
            på viktiga områden. Denna utveckling måste ses mot bakgrund av
            samhällsutvecklingen i stort. Det har påståtts att utbildningsexplosionen
            skulle bidra till en ökad jämlikhet i samhället dels därför att
            utbildningen blir mera lika för olika grupper, dels därför att
            skolan skall inpränta jämlikhetsideal i eleverna. Det har i socialdemokratisk
            ideologi t. o. m. framförts som en huvudtes att utbildningen är
            nyckeln till ”ett jämlikare samhälle”. Bakom denna uppfattning
            ligger föreställningen om att det är värderingarna och viljan
            som är förändringars drivkraft. Vi betraktar dessa påståenden
            som oriktiga. För det första därför att man inte får jämlikhet
            bara därför att man Önskar det. För det andra därför att skolan
            inte uppfostrar eleverna i någon ”jämlikhetsanda”. Att utbildningen
            blir mer omfattande för alla är heller inget som behöver stimulera
            jämlikhet. Man kan bara se den sociala differentieringen mellan
            olika utbildningsområden för att konstatera detta. Betygs- och
            andra examinationssystem garanterar ytterligare differentiering
            och skiktbundenhet. Till yttermera visso är klassbunden- heten
            något som främst uppstår och bevaras utanför skolan. I den mån
            utbildningsexplosionen över huvud taget ökar den sociala rörligheten
            så är det från jämlikhetssynpunkt av underordnad betydelse. Denna
            eventuellt ökade sociala rörlighet måste sedan sättas i relation
            till de tendenser till minskad social rörlighet, ökad differentiering
            och vidgade klyftor som uppstår inom andra sektorer och som också
            genomsyrar utbildningssektorns förändringar. Utbildningsmaskineriet
            hålls i det kapitalistiska samhället samman av dess kombinerade
            uppgift att producera arbetskraft och att i eleverna inpränta
            det normsystem och den ideologi som är förhärskande i samhället.
            Även om inte varje utbildning leder direkt till ett yrke så är
            ändå syftet med varje del i utbildningen att förbereda för ett
            framtida arbete. Det är utbildningens mål. Och den mer spridda
            utbildningen, läsningen av fler ämnen under längre tid, får ses
            mot bakgrund av kraven på större kunnande på alla verksamhetsområden.
            Skolans ideologibildan- de funktion kan heller inte ses som en
            enkel funktion av direktiv från utbildningsdepartementet. Den
            ideologi skolan inpräntar i eleverna är beroende av en hel rad
            faktorer där läroböcker och lärare naturligtvis spelar en betydelsefull
            roll. Av betydelse är också sådana saker som skolformens sociala
            funktionssätt, skolmiljön och den allmänna och rätt
          </p>
          <p xml:id="i-FVrcvKyU1owArXYoGEsqQ3">
            1 Riksdagen 1972. 3 saml. Nr 501-504 Kartong: S. 16 rad 14 nerifrån.
            Står: bör ske Rättat till: bör inte ske
          </p>
          <pb facs="riksdagen-motions-pdf/data/1972/mot_1972__501/mot_1972__501-002.pdf"/>
          <p xml:id="i-REA42DxafRzTPk5x5kbz2a">
            speciella kultur som inpräntas i ungdomen väsentligen utanför
            skolan. Övergripande är dock att indoktrineringen är borgerlig
            och måste vara sådan. Eleverna skall fostras till medborgare i
            det bestående samhället, ett yrkesliv i en kapitalistisk hierarki,
            en kulturuppfattning anpassad till den kapitalistiska kulturen,
            en social livsföring i en redan producerad miljö. Detta medför
            en politisering av utbildningen där eleverna hela tiden skall
            anpassas och läras acceptera det kapitalistiska system de lever
            i. De skall läras tänka på politiska förändringar som marginella
            justeringar på delområden där samhällets totalstruktur lämnas
            oberoende. Traditionellt kan utbildningen indelas i en del som
            omfattar den tekniska skolning som är nödvändig för yrkesutövande
            eller social inordning och en annan del omfattande teoretisk bildning:
            inhämtandet av kunskap om hur samhället och naturen fungerar och
            utvecklas. Dessa delar är inte oberoende av varandra eller en
            gång för alla givna. Samhällets sociala organisation, klasstruktur
            och tekniska utvecklingsnivå betingar vetenskapens intresseinriktning
            och samhällsuppfattning. Veten- skapens upptäckter och förändrade
            uppfattningar påverkar den tekniska utbildningens form och innehåll.
            Det har under lång tid förekommit en klassbundenhet i rekryteringen
            till olika utbildning. Den tekniska snävt yrkesutbildande utbildningen
            har alltid varit arbetarklassens, medan akademisk utbildning varit
            knuten till överklassen. För arbetarklassen var det en förmån
            att kunna lära sig läsa och skriva så att man eventuellt kunde
            skaffa sig ”bildning” på fritiden. Det är inte längre så. Att
            kunna läsa och skriva är numera inte bara en självklar rättighet.
            Det är också en samhällelig skyldighet. Man klarar sig inte utan
            att kunna läsa och skriva. I vissa fall kan underlåtelser på detta
            område t.o.m. innebära lagbrott. En större kunskap på allmänna
            områden är i dag nödvändig både för yrkesutbildning, yrkesutövande
            och över huvud taget möjligheten att existera i samhället. Med
            kapitalkoncen- tration och stordrift, statens och kommunernas
            tillväxt, tillkomsten och expansionen av service-, distributions-,
            manipulations- och administra- tionssektorerna har följt nya arbetsmoment
            och ökad teknisk specialise- ring. Tidigare var den akademiska
            bildningen och forskningen en syssel- sättning för överklassen.
            Från att ha varit hobby för feodalherrar och yrke för präster
            blev den successivt mer knuten till universiteten som samhälleliga
            institutioner. Universiteten var med våra mått mätt små. Jämfört
            med våra dagar var uppmärksamheten mer knuten till filosofiska
            ämnen. Naturvetenskap knöts mer direkt till kapitalistklassen
            eller enskilda forskargrupper. Historie- och samhällsvetenskaperna
            centrerade uppmärksamheten på de stora frågeställningarna och
            samhälleliga föränd- ringars olika drivkrafter. De var oberoende
            av statsmakt och regering på ett annat sätt än nu. Men vetenskapsmän
            knöts ändå upp som rådgivare åt regeringar och bara genom sin
            klassrekrytering garanterades universite- ten mota bort för överklassen
            farliga idéer. Annars var universiteten överhopade med allehanda
            reaktionära filosofiska spekulationer enligt den liberala principen
            ”att tänka rätt är stort, att tänka fritt är större”.
          </p>
          <pb facs="riksdagen-motions-pdf/data/1972/mot_1972__501/mot_1972__501-003.pdf"/>
          <fw xml:id="i-W66hBxBC8UN5EogN6DbkE">
            Mot. 1972:501 3
          </fw>
          <p xml:id="i-QEV2gJNXhA6KnMHQbYqFjr">
            Friheten begränsades till olika legitimeringar av kapitalismen.
            Marxismen utestängdes eller förföljdes från universiteten. Universiteten
            har i dag en annan funktion. Till följd av statens växande åtaganden
            har samhällsvetenskaperna hårdare knutits till stats- maktens
            direkta uppgifter. Deras problemområde är inte längre att finna
            ut samhällets funktionssätt, utvecklingslagar och drivkrafter
            i utveckling- en. De begränsar sina forskningsobjekt till vad
            som är praktiskt nyttigt för härskande grupper och institutioner.
            Det gäller budgeteringsteknik, enkätundersökningar, optimalitetsberäkningar
            och annat. Alla dessa uppgifter förutsätter verklighetsuppfattningar,
            uppfattningar om histo- riska orsakssammanhang. Men dessa har
            man inte till uppgift att studera utan lämnar dem åt sidan. Denna
            utveckling har nu parats med ett växande studerandeantal. Härav
            har arbetarklassen också vunnit ett om än begränsat insteg på
            universiteten. Betingelserna för denna förändring ligger i statens
            krav på mer utbildad personal till ett växande antal administrativa
            uppgifter samtidigt som man genom utbildningsexplosionen tar över
            kostnader för utbildning som företagen annars måste stå för. Den
            akademiska utbild- ningssektorns teknokratisering måste alltså
            betraktas som avnämarstyrd och kommer att fortgå. Kraven på en
            ytterligare yrkesinriktning på denna utbildning speglar dessa
            förhållanden. Arbetarklassens möjligheter att få tillträde till
            högskolestudier är fortfarande mycket små. Det tillträde man fått
            under senare år har skett först när de andra klassernas numerär
            har varit otillräckligt för utbildningsexpansionen. I SOU 1971:61
            har man beräknat att av ungdomar från socialgrupp II och III var
            det 20 respektive 9 76 som 1968/69 nyinskrevs vid universitet
            och högskolor. Av totalantalet ungdomar representerar dessa grupper
            89 76. Från socialgrupp I inskrevs 807 av ungdomarna. Av nyinskrivna
            vid universitet och högskolor samma år kom 42 7 från socialgrupp
            I, 37 Z från socialgrupp II och endast 21 Z från socialgrupp III
            som ensam stod för 50 Z av totala antalet ungdomar. Men detta
            säger inte allt. Det är skillnad på olika högre utbildning. När
            man undersöker den sociala sammansättningen av studerande i medicin,
            juridik, agronomi och andra mer säkra ämnen så har snarast dominansen
            för socialgrupp I ökat sedan mitten av 1950-talet. Dessa, oftast
            spärrade utbildningslinjer, är ungdomar ur arbetarhem fortfarande
            huvudsakligen utestängda från. Detta belyser ytterligare förhållandet
            att ungdomar ur arbetarhem får tillträde till högre utbild- ning
            endast då de högre klassernas behov är täckt och man från statens
            sida fortfarande vill öka utbudet. I en socialistisk utbildningspolitik
            skulle inte bara rekryteringen till högre utbildning radikalt
            förändras. En sådan politik måste se hela livet som en utbildningsperiod.
            Arbete och studier skall varvas. Skillnaden mellan manuellt och
            intellektuellt arbete måste brytas ner. Den försvaras inte av
            distinktioner mellan ”praktiska” och ”teoretiska” begåvningar.
            Dessa distinktioner är ovetenskapliga. Nedbrytningen av skillnaden
            mellan manuellt och intellektuellt arbete är en förutsättning
            för att
          </p>
          <pb facs="riksdagen-motions-pdf/data/1972/mot_1972__501/mot_1972__501-004.pdf"/>
          <fw xml:id="i-DNfHBoUxzCGYYAGPvVcsVf">
            Mot. 1972:501 4
          </fw>
          <p xml:id="i-75bnxznGRychACqDJk8xZ7">
            produktivkrafterna skall utvecklas i arbetarklassens tjänst och
            bryter ner klassgränser. Den föregivna strävan till objektivitet
            i undervisningen bör också ses mot bakgrund av den borgerliga
            vetenskapen och dess utveckling. Den borgerliga, akademiska, samhällsvetenskapen
            har aldrig varit objektiv. Med objektivitet förstås då att blottlägga
            de huvudsakliga drivkrafterna i historien. Tvärtom har dess historia
            präglats av att den ena spekulativa filosofin efter den andra
            dikterat dess utformning. Men den präglades en gång av att vilja
            förklara och förstå den verklighet som omgav den. Härav kommer
            också kravet på objektivitet i undervisningen. I våra dagar förträngs
            kravet på objektivitet i denna mening. Man säger att den inte
            finns, att vår uppfattning om verkligheten är beroende av våra
            värderingar och följaktligen subjektiv. T. o. m. ordet objektiv
            övergår alltmer till att betyda neutral. Det gäller att redovisa
            olika värderingar och balansera dem mot varandra. Så har kravet
            på objektivitet urvattnats och det som en anpassning till samhällsvetenskapernas
            omformning, där man ibland öppet erkänner att deras arbetsuppgifter
            bestämmes av de politiskt dominerande gruppernas värderingar och
            vilja. Inte ens med den mer blygsamma målsättningen till neutralitet
            kan man säga att skolan uppfyller densamma. Parallellt med den
            akademiska vetenskapen har marxismen utvecklats och ständigt polemiserat
            mot de borgerliga teorierna. Marxismen har bestått med den mest
            grundläggande och omfattande kritiken och många gånger föregripit
            förändringar i den akademiska vetenskapens tankevärd. Ändock behandlas
            marxismen fort- farande i våra dagar i utbildningen undermåligt.
            På några sidor i historie-, filosofi-, religionskunskaps- och
            eventuellt samhällskunskapsboken avhyv- las marxismen efter förebild
            av någon professionell borgerlig Marx-ätare. Ingenstans i läroböckerna
            finner man marxistiska teorier uppställda som alternativa förklaringar
            till de i läroböckerna traditionella. I historie- undervisningen
            på grundskola och gymnasium diskuterar man inte ens historieteori
            utan tar för givet en traditionell och förhållandevis reaktionär
            historieteori. Filosofi handlar dels om gamla tänkare som man
            får fascineras av men inte ta på allvar, dels om semantiska och
            filosofiska elementa, men aldrig om filosofins ställning och förhållande
            till andra discipliner. Religionsundervisningen handlar om framför
            allt kristendom men i växande omfattning även andra religioner.
            Däremot diskuteras inte religionens roll i olika samhällen, dess
            historiska betydelse och för- hållande till vetenskapen. I samhällsundervisningen
            meddelas officiella och mot statsmakten helt okritiska bilder
            av hur samhälle och stat fungerar. Här florerar alla de officiella
            borgerliga föreställningarna helt okommenterade. I u-landsundervisningen
            lär man sig t. ex. att underut- vecklingen kan hävas med hjälp
            av preventivmedel, kapitalexport och nedbrytning av kulturmönster
            till förmån för en mer västerländsk kultur. Sådan är den accepterade
            borgerliga indoktrineringen. Grovheter i den borgerliga propagandan
            är det lätt att plocka fram då det finns ett ansenligt utbud av
            läromedel för mer omfattande studielin- jer. Läromedelsproduktion
            är en luktrativ sysselsättning för både
          </p>
          <pb facs="riksdagen-motions-pdf/data/1972/mot_1972__501/mot_1972__501-005.pdf"/>
          <fw xml:id="i-AcGC2ZbQYEnwehXDTJUH2i">
            Mot. 1972:501 5
          </fw>
          <p xml:id="i-MToyiUkBM3WtnRAFcDtXF7">
            författare och förläggare. Spekulationen i läromedel drabbar
            genom höga priser väsentligen de studerande. Den måste stoppas.
            Det stora utbudet av läromedel leder som det nu är inte till en
            valfrihet mellan kvalitativt olika böcker. Andra former för läromedelsproduktion
            kan ge bättre valfrihet samtidigt som man kan bli av med spekulationen.
            Utbildningens uppgift att producera arbetskraft genomsyrar och
            påverkar skolan på alla plan. Den kollektivitet och kamratanda
            som ofta uppstår i klasser bryts ner av jakten efter betyg. Konkurrens
            skall ersätta samarbete. Det finns ingen jämlikhet när en fjärdedel
            skall ha underbe- tyg. Här förbereds karriärjakten i det vuxna
            samhället. Andra metoder i nedbrytningen av kollektivitet i skolan
            är utformningen av skolmiljön, övergång till storskolor m. m,
            De krafter i samhällsutvecklingen som varit avgörande för utbildninsexpansionen
            skapar också en rad sociala konse- kvenser. Tillväxten i statlig
            och kommunal byråkrati sysselsätter nya akademikerskikt. Grupper
            som tidigare haft en stark social ställning pressas ner av ett
            ökande arbetskraftsutbud. Den nuvarande åtstramning- en av den
            offentliga sektorns tillväxt förstärker den senare effekten. Samma
            socialnedpressning kommer att drabba andra sociala skikt. Men
            det vore fel att därav dra slutsatsen att vi får ”ökad jämlikhet”
            och att de privilegierade skikten försvinner. Storkapitalisternas
            makt är obruten och kring den grupperas nya till den knutna sociala
            grupper samtidigt som den högre byråkratin blir mer avskärmad.
            Den ökade tekniska specialiseringen på och den snabba omvandlingen
            av arbetsmarknaden tenderar att innebära en ökad otrygghet i anställning
            och en rad omskolningar under ett arbetsliv. Det innebär ökad
            social otrygghet om inte studiemedelssystemet utformas så att
            det garanterar inkomsttrygghet för alla studerande i alla åldrar.
            Det är ett problem som kräver ökade statliga resurser på kapitalisternas
            bekostnad. Men utveck- lingen är ofrånkomlig så länge den kapitalistiska
            anarkin styr arbetsmark- nadsutvecklingen och utbildningen måste
            anpassas efter denna. I ett socialistiskt samhälle skulle arbetsmarknaden
            och följaktligen utbildning- en kunna planeras på ett helt annat
            sätt så att arbetslöshet skulle kunna undvikas. Riskerna för en
            ökad strukturarbetslöshet är i ett kapitalistiskt samhälle desto
            större som utbildningens anpassning i tiden ligger avsevärt efter
            arbetsmarknadsförändringar. Här finns betydande utrymme för felplaneringar.
            De som befinner sig i utbildning kommer att utsättas för starkare
            psykologiskt tryck både genom den skärpta konkurrensen samt betygs-
            hetsen och genom den osäkerhet om framtidsmöjligheterna på arbets-
            marknaden som råder. Det finns redan farliga tendenser på detta
            område. Till detta kan fogas riskerna för uppkomsten av ett underproletariat
            av outbildade med svårigheter att få arbete och som endast kan
            komma i fråga till okvalificerade sådana. De felaktigt utbildade
            kommer även att kunna utnyttjas som reservarmé på arbetsmarknaden
            i lönenedpressande syfte där så anses befogat. Även detta är en
            konsekvens av att utbildningen underordnas den kapitalistiska
            arbetsmarknaden.
          </p>
          <pb facs="riksdagen-motions-pdf/data/1972/mot_1972__501/mot_1972__501-006.pdf"/>
          <p xml:id="i-JXbUd8jGjHbbGBWMJeWMgF">
            Mot. 1972 501 6
          </p>
          <p xml:id="i-XSmpZjTiCiWsMWDjQQo7f4">
            Med hänvisning till ovanstående föreslår vi att riksdagen hos
            regeringen anhåller om sådan ändring av utbildningskungörelsen
            att lagstadgad rätt till utbildning tillförsäkras alla oberoende
            av ålder i syfte att öka arbetar- klassens möjligheter till studier
            och utbildning på alla områden samt att riksdagen hos regeringen
            anhåller om utredning om hur spekulationen på läromedelsmarknaden
            skall stoppas och om nya former för läromedel så att större valfrihet
            och kombina- tionsmöjligheter för skolarbetarna erhålles, vilket
            skulle underlätta kritiska studier.
          </p>
          <p xml:id="i-VQrhJZKZURMvr8tsyeRBtG">
            Stockholm i januari 1972 C.-H. HERMANSSON (vpk)
          </p>
          <p xml:id="i-B75tWPmDyuMqqfG3sVTemk">
            EIVOR MARKLUND (vpk) GUSTAV LORENTZON (vpk)
          </p>
          <p xml:id="i-8o9EXZXVN6ToxZtmFyxzGD">
            LARS WERNER (vpk) NILS BERNDTSON (vpk) i Tyresö i Linköping
          </p>
        </div>
      </div>
    </body>
  </text>
</TEI>
