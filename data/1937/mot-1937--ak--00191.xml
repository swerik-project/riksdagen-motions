<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__191/mot_1937__ak__191-001.pdf"/>
      <div type="motHeader" xml:id="i-5LpBoFBpxAFBE52mXDWXA7">
        <div type="motTitle" xml:id="i-MZeqKAYBBPxraA86xPtWre"/>
        <div type="motSubmissionInfo" xml:id="i-XApGssLNZp8zmG3zfoqBe2"/>
      </div>
      <div type="motBody" xml:id="i-R2ARSxKCcprz54hEUVPm9L">
        <div xml:id="i-CY8vyFsSeR6eif4UwEnpZE">
          <p xml:id="i-PtsUTicJ6F3KtKBfggwPPC">
            Motioner i Andra kammaren, Nr 191. 9
          </p>
          <p xml:id="i-HxDZQH2kD4xTENtGebe3Fw">
            Nr 191.
          </p>
          <p xml:id="i-4bHdgoDi6K2LR4ZgXx8hGP">
            Av herr Hoppe, angående befordrande och understödjande av barnträdgårdsverksamheten.
          </p>
          <p xml:id="i-MHVJAA73DWB4ma6kyWE3Tk">
            Ett av vårt folks av i dag allra allvarligaste spörsmål är ju
            befolknings- frågan. Denna frågas bekymmersamma läge, beroende
            framför allt på den sjunkande nativiteten, måste väl bl. a. tvinga
            vårt folk att på allt sätt söka göra det bästa möjliga av de barn,
            som kommit till världen, d. v. s. om möj- ligt bevara dem vid
            liv och göra dem såvitt möjligt till psykiskt och fysiskt sunda
            och starka människor. Det synes som om barnens fostran till psykiskt
            och fysiskt sunda människor vore av så utomordentlig betydelse,
            att allt, som här kan göras, också måste göras. Är detta riktigt,
            och det torde av ingen bestridas, då synes det som om samhället,
            på ett helt annat sätt än hittills skett, borde intressera sig
            för och engagera sig i barnträdgårdsverksamheten. Barnträdgårdarna,
            stundom bättre kända under namnet kindergarten, vilja under 3—4
            timmar om dagen taga hand om barnen i åldern 3—7 år och som hemmens
            goda medhjälpare medverka till barnens sunda psykiska och fysiska
            utveckling. Barnträdgården vill vara en solig, rofylld plats,
            där de små mötas av idel förståelse, godhet och vänlighet; barnträdgården
            vill hjälpa far och mor att älska fram det vackraste och finaste
            hos barnet. Den, som här 1 Sverige kanske bäst känner barnträdgårdarnas
            verksamhet har förklarat, att »erfarenheten visar hurusom många
            gånger en liten förskrämd, inbun- den och tillknäppt varelse först
            under barnträdgårdens vänliga inflytande tinat upp och blivit
            frigjord&gt;. Det mest utmärkande för barnen i åldern 3—7 år är väl
            deras verksam- hetsbegär. Ej sällan tar sig ju detta verksamhetsbegär
            rätt så otrevliga ut- tryck i okynne, oarter, misshumör o. s.
            v. Det har visat sig, att barnträd- gården har en helt enkelt
            underbar förmåga att leda detta verksamhetsbegär i rätt riktning.
            I barnträdgården arbetar man och trivs med sitt arbete, där leker
            och sjunger man, där står glädjen högt i tak; där få de små tala
            ut allt som ligger på deras hjärtan, och finna idel förståelse;
            där få de vara små självständiga personligheter, som också lära
            sig att så långt som möjligt hjälpa sig själva och hjälpa andra.
            Det finns redan nu ej så få människor, som tacksamt förklara,
            att något av det vackraste och finaste i deras liv, det mötte
            dem just i barnträdgården. Det är självfallet ej meningen, att
            barnträdgården skall ersätta hemmet; nej, men komplettera detta.
            Och detta är så mycket nödvändigare, som hemmen av i dag ej i
            allmänhet äro skickade att ensamma ge barnen vad de behöva. Hur
            ofta är ej t. ex. trångboddheten ett absolut hinder för tillgodo-
            seendet av barnens verksamhetsbegär. Hur ofta kan ej mor vara
            förhindrad
          </p>
          <pb facs="riksdagen-motions-pdf/data/1937/mot_1937__ak__191/mot_1937__ak__191-002.pdf"/>
          <p xml:id="i-SpupMuaX7dN3CjDArUnXsN">
            10 Motioner i Andra kammaren, Nr 191.
          </p>
          <p xml:id="i-Eozt8B14vMfUw7PW9Dmqtb">
            ge barnet den tid, den uppmärksamhet, som det behöver. Stundom
            är mor så sliten, så pressad av arbete och mångahanda omsorger,
            att hon helt enkelt ej orkar visa erforderligt tålamod. Eller
            vi ha de många hem, där det finns ett enda barn — det är synd
            om de barnen; de ha sannerligen sina många och stora vanskligheter.
            Och för övrigt hur ofta äro ej mor såväl som far nästan fullkomligt
            inkompetenta att fostra barn. Det finns i detta nu 1,000 och åter
            1,000 barn, som på grund av olika förhållanden få mycket litet
            sol över sitt liv. Vi skulle ju unna dem mycket sol, och vi skola
            göra klart för oss att det måste de ha, om de skola växa till
            sunda, starka och goda män- niskor. Våra psykologer torde vara
            ense om att en människas 7 första levnadsår äro av helt enkelt
            grundläggande betydelse, när det gäller personlighetsut- vecklingen.
            Det torde kunna sägas, att det är under dessa år, som det ofta
            avgöres, vad det skall bli av en människa. Så är det uppenbarligen
            av stör- sta vikt, att dessa år utnyttjas på det allra bästa sätt.
            Och då inställer sig den frågan: har vårt folk råd att undvara
            den utomordentligt värdefulla hjälpen att fostra barnen till sunda,
            starka och goda människor, som barn- trädgårdarna kunna och vilja
            ge. Med hänvisning till vad sålunda anförts, får jag vördsamt
            föreslå,
          </p>
          <p xml:id="i-RAdpmDkEUGCmeemEHsiNP2">
            att riksdagen i skrivelse till Kungl. Maj:t måtte anhålla, att
            Kungl. Maj:t ville låta verkställa utredning om hur stats- makterna
            på lämpligaste och effektivaste sätt kunna befordra och understödja
            barnträdgårdsverksamheten.
          </p>
          <p xml:id="i-L5gi7bKAHrAAa4Wr4bAeuG">
            Stockholm den 21 januari 1937.
          </p>
          <p xml:id="i-Dykq8qay9e9i8Nco6WKt8P">
            Carl Hoppe.
          </p>
        </div>
      </div>
    </body>
  </text>
</TEI>
