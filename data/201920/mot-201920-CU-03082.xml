<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-03082">
  <teiHeader>
    <fileDesc>
      <titleStmt>
        <title>Konsumentpolitik</title>
        <author corresp="i-6X8Fc68oRcYCskG3k248x5">av Carl-Oskar Bohlin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3082 av Carl-Oskar Bohlin m.fl. (M)</title>
          <idno type="rdwebb">H7023082</idno>
          <rs type="number">3082</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7023082/text</ref>
          <ref type="dokument_url_html">http://data.riksdagen.se/dokument/H7023082</ref>
          <ref type="dokumentstatus_url_xml">http://data.riksdagen.se/dokumentstatus/H7023082</ref>
          <ref type="docx">http://data.riksdagen.se/fil/1DC8E5A9-FD96-44A0-948E-D7F827227911</ref>
          <ref type="pdf">http://data.riksdagen.se/fil/DB604797-FABC-4545-950E-2B2F4CE67B04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5sQf8wA27pVo43qpEZ2jUa</idno>
            <name>David Josefsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Qa9WjGJbiJERUQPyWDv51K" type="signed"/>
        <correspContext corresp="i-Qa9WjGJbiJERUQPyWDv51K">
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5sQf8wA27pVo43qpEZ2jUa"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction type="submitted" xml:id="i-Vgui2yhsVyUuWiuQPq4sbb">
          <date when="2019-10-03"/>
          <time when="14:22:03"/>
        </correspAction>
        <correspAction type="reviewed" xml:id="i-VAVy7pdjpSVXM9AnHhU5QZ">
          <date when="2019-10-03"/>
          <time when="16:18:02"/>
        </correspAction>
        <correspAction type="referred" xml:id="i-6YGrxQQbRgSpRpQQdDGFBV">
          <date when="2019-10-11"/>
        </correspAction>
        <correspAction type="assigned" xml:id="i-87bWDQUtDzCgPHqo1cVmoc">
          <date when="2020-08-17"/>
          <time when="11:52:02"/>
        </correspAction>
        <correspContext corresp="i-87bWDQUtDzCgPHqo1cVmoc">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-9eiDHSud3Jb6Jdi38rM1rZ"/>
        <correspContext corresp="i-9eiDHSud3Jb6Jdi38rM1rZ">
          <ref type="uppgift">2019/20:CU14</ref>
          <ref type="ref_dok_id">H701CU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU14</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WejLDEz69jBLTkaiyXoon3"/>
        <correspContext corresp="i-WejLDEz69jBLTkaiyXoon3">
          <ref type="uppgift">2019/20:CU12</ref>
          <ref type="ref_dok_id">H701CU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU12</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MHKtQL4roKphQ7aybyt52i"/>
        <correspContext corresp="i-MHKtQL4roKphQ7aybyt52i">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3082 av Carl-Oskar Bohlin m.fl. (M) Konsumentpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-YKjhjKroipXxRBc7jsLneZ">
            Förslag till riksdagsbeslut
          </head>
          <list style="ol">
            <item xml:id="i-ST5cgbZmR3pD1957EqTDRV">
              Riksdagen ställer sig bakom det som anförs i motionen om att
              förbättra budget- och skuldrådgivningen och tillkännager detta
              för regeringen.
            </item>
            <item xml:id="i-U2zxP9ZQyXaT7uHdhTWWCh">
              Riksdagen ställer sig bakom det som anförs i motionen om att
              införa åtgärder för att öka kunskaperna om konsumenters rättigheter
              och tillkännager detta för regeringen.
            </item>
            <item xml:id="i-QMNj9QiFs7wXhQ554u12LT">
              Riksdagen ställer sig bakom det som anförs i motionen om att
              stärka stödet från det offentliga för att förbättra skuldsanering
              och tillkännager detta för regeringen.
            </item>
            <item xml:id="i-EaNtoZdV2E2WWxYJPkfS2a">
              Riksdagen ställer sig bakom det som anförs i motionen om att
              motverka fakturabedrägerier och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RuRphQKbNjgBrbsHWaRX2D">
            Motivering
          </head>
          <p xml:id="i-6QXwWBuqzTh5dvv6DKcUYg">
            Moderaterna tror på den upplysta konsumenten – att fria individer
            ska tillåtas fatta egna beslut om sin konsumtion på en fri marknad
            och att det ska finnas en trygg lagstiftning som skyddar individen
            från vilseledning och bedrägerier. En viktig utgångspunkt för
            Moderaternas konsumentpolitik är att konsumenterna ska kunna tillgodogöra
            sig information som är tillförlitlig om produkters pris och egenskaper
            samt om produktions­metoder, säkerhetsaspekter och vilken påverkan
            konsumtionen har på människor, miljö och klimat. Genom att vara
            påläst äger en konsument möjlighet att själv lösa fråge­ställningar
            som uppstår i samband med konsumtion.
          </p>
          <head type="h2" xml:id="i-7RRw1fyTpQ6hKXzE8F8Yci">
            Budget- och skuldrådgivning
          </head>
          <p xml:id="i-AaD4S1s6kc2uaiFtrsfBNe">
            Budget- och skuldrådgivningen är lagstadgad, och samtliga kommuner
            är skyldiga att lämna råd och anvisningar i budget- och skuldfrågor
            till skuldsatta. Olika utredningar och rapporter (bland annat
            Konsumentverkets årliga rapport om den kommunala budget- och skuldrådgivningen
            och Riksrevisionens rapport om överskuldsättning, RiR 2015:14)
            visar att budget- och skuldrådgivningen skiljer sig åt väsentligt
            över landet och att vissa kommuner till och med saknar budget-
            och skuldrådgivning. Köerna till rådgivningen skiljer sig markant
            åt mellan kommuner och stödets omfattning likaså. Det behöver
            vi ändra på.
          </p>
          <p xml:id="i-SVczrb3h5ZvdxwNLV99J4D">
            I och med att riksdagen antagit en ny lag om skuldsanering (prop.
            2015/16:125) har det skett ett förtydligande vad gäller den skyldighet
            som kommunerna har vad gäller budget- och skuldrådgivning, vilket
            förvisso är bra. Men vi anser att det finns en fortsatt risk att
            tillsynen över budget- och skuldrådgivningen kommer att bli eftersatt
            och inte samordnad då den ska skötas av IVO. Konsumentverket har
            idag kunskapen och har även uppgiften att stödja budget- och skuldrådgivningen.
            Det är därför enligt vår mening bättre och mer effektivt om Konsumentverket
            även hade tillsynsansvaret (och därför ska det flyttas från socialtjänstlagen
            till skuldsaneringslagen).
          </p>
          <head type="h2" xml:id="i-NRewdj3UVTmK2fWK3Fv1Lt">
            Konsumentupplysning och åtgärder mot överskuldsättning
          </head>
          <p xml:id="i-LVRtiwRJbqNAUktS3UPRVz">
            Många människor saknar idag ekonomisk buffert för oförutsedda
            händelser, och omkring 400 000 personer befinner sig i Kronofogdemyndighetens
            register. Överskuld­sättningen kostar samhället 30–50 miljarder
            kronor årligen, och de personliga lidandena går inte att mäta
            i pengar. I kölvattnet av trasslig ekonomi och överskuldsättning
            följer andra problem som ökad stress, sömnsvårigheter och psykisk
            ohälsa. För att långsiktigt komma till rätta med överskuldsättningsproblemen
            krävs dels att färre över huvud taget hamnar i en ekonomisk situation
            de inte förmår hantera, dels att fler människor som hamnat i en
            mycket svår ekonomisk situation förmår ta sig ur den.
          </p>
          <p xml:id="i-79heEh26FchTcDFT4Bxr6Q">
            Den kanske enskilt viktigaste faktorn för att en individ ska
            kunna planera sin ekonomi är kunskap. Därför är ett välfungerande
            konsumentupplysningsarbete betydelsefullt såväl för samhället
            och samhällsekonomin som för enskilda individer. Förändringar
            i samhället och ekonomin i stort innebär att nya krav ställs på
            konsumenternas kunskap – både om deras rättigheter och om privatekonomi
            i stort.
          </p>
          <p xml:id="i-UsQCKTBNpGjH8uxHWLdyPQ">
            De senaste åren har Konsumentverket och kronofogden på ett bra
            sätt genomfört riktade åtgärder för att tidigt förstärka ungdomars
            kunskap om ekonomi, exempelvis via utbildningarna Ekonomismart
            och Koll på cashen. Moderaterna anser att det är ange­läget att
            arbetet med konsumentvägledning fortsätter och utvecklas.
          </p>
          <p xml:id="i-YbUtyNzYcCGXkiQybCbdyD">
            De flesta kommuner i Sverige har kommunala konsumentvägledare.
            De senaste åren har det skett en stor strukturell förändring av
            deras arbete på många håll som har varit positiv. Vi ser att de
            kommunala konsumentvägledarna fyller en mycket viktig funktion
            i det förebyggande arbetet och för konsumentkunskapen i stort.
            Inte minst ser vi ett stort behov bland nyanlända där skuldproblematik
            har blivit relativt vanlig.
          </p>
          <p xml:id="i-XgYiB9uzxcV5RAPPdyvVW6">
            Moderaterna vill att Hallå konsument! ska fortsätta att utvecklas.
            Därtill är det viktigt att verksamheten följer uppkomsten av helt
            nya branscher och att konsument­upplysningen följer med i de förändringar
            som sker. Arbetet för ökad konsument­kunskap bör stärkas brett.
            Det är dessutom angeläget att skolan undervisar i grund­läggande
            konsumentkunskap.
          </p>
          <head type="h2" xml:id="i-T16FqJNbRaeN23wE1J7pNP">
            Förbättrad skuldsanering
          </head>
          <p xml:id="i-hNZQZxYB5R9xLfB3Yh9WY">
            Tillgång till krediter stärker människors möjlighet att planera
            sin ekonomi och anpassa sin konsumtion över tid. Men när människor
            inte kan betala sina skulder, och blir överskuldsatta, blir följderna
            negativa – för den skuldsatta naturligtvis, men även för samhället
            i stort och borgenärerna. Att fler ska kunna lyfta sig ur en tillvaro
            som evighetsgäldenärer är betydelsefullt för att minska utanförskapet.
            Därtill behövs en välfungerande konsumentupplysning och åtgärder
            mot oseriös kreditgivning. Men ibland behövs också skuldsanering.
          </p>
          <p xml:id="i-HPtm3NBshJdfrkaX5kzc1c">
            Moderaterna menar att regelverket bör minimera utrymmet för godtycklig
            tillämpning och menar att betalningstiden bör löpa under tre år
            som huvudregel, istället för fem år. Det är angeläget att snabbt
            få den skuldsatta tillbaka in i samhället. Därför är det mer prioriterat
            att ha en så snabb process som möjligt än att sprida ut betalningsfria
            månader. Vi menar att betalningstiden har betydelse. Överskuldsättning
            kan få till följd att gäldenärerna blir än mer passiviserade och
            t.ex. inte vågar förändra sin arbets­situation, öka sin inkomst
            eller byta bostad. Det rehabiliterande syftet med skuld­saneringslagen
            gynnas av en sänkning till tre år.
          </p>
          <p xml:id="i-7CZkF16gkS7TvFBNBmFhdd">
            Kommunernas budget- och skuldrådgivning spelar en viktig roll
            i skuldsaneringen. Moderaterna menar att regelverket behöver vara
            tydligt och enhetligt samt att den nationella tillsynsfunktionen
            måste ha tydliga bedömningsgrunder och tillräcklig kompetens.
            Att kommunernas skyldighet att lämna budget- och skuldrådgivning
            förtydligas välkomnar vi, men vi menar att detta bör regleras
            i skuldsaneringslagen.
          </p>
          <p xml:id="i-VsFpvLKzbAfhCss5Lv4mdD">
            I Sverige finns av tradition en hög betalningsmoral. Det är angeläget
            att den består även i en tid då en allt större del av vår konsumtion
            är kreditbaserad. Tillgången till snabba krediter har aldrig varit
            större än i dag. Med detta ökar också skuldsättningen och tyvärr
            även överskuldsättningen. Denna utveckling kan dock inte bara
            mötas med att kraven för att bevilja skuldsanering ensidigt sänks
            så drastiskt att det riskerar att urholka den höga betalningsmoral
            som finns i Sverige. Strategin mot överskuldsättning måste därför
            också inbegripa åtgärder i tidigare led som gör att överskuldsättningen
            aldrig blir ett faktum. Kraven på borgenärer och gäldenärer måste
            vara ömsesidigt högt ställda men också ta hänsyn till styrkan
            i partsförhållandet. Därför är ett starkt konsumentskydd på kreditmarknader,
            som många gånger präglas av aggressiv marknadsföring och otydlig
            informationsgivning, angeläget.
          </p>
          <p xml:id="i-Di6q6kzvrUa1FRk8yvgfq6">
            Moderaterna anser att skuldsaneringsinstitutet bör göras mer
            tillgängligt för människor som verkligen behöver det och för vilka
            en skuldsaneringsprocess skulle öppna en väg ut ur skuldfällan.
            I dag söker bara en bråkdel av alla evighetsgäldenärer som egentligen
            borde vara kvalificerade för skuldsanering detta. Statistik från
            Krono­fogden visar att ett vanligt skäl till att ansökningar om
            skuldsanering avslås är bristande uppfyllande av det så kallade
            skälighetskravet.
          </p>
          <p xml:id="i-GyCGSuHymda3Xs5TYBKapu">
            Moderaterna föreslår följande åtgärder för att förbättra skuldsaneringen:
          </p>
          <list style="ul">
            <item xml:id="i-Y6nCYiz5epe5oLqFYC6rXh">
              Den kommunala budget- och skuldrådgivningen bör få ett tydligare
              uppdrag så att den kan komma in tidigare i processen och på så
              sätt hjälpa enskilda att tidigt komma ur överskuldsättning. Genom
              att minimera den skada som överskuldsättning kan orsaka för den
              enskilde, kan negativa följdverkningar för personen och välfärden
              minskas.
            </item>
            <item xml:id="i-NQn3jHkyKdMNPaXQvnQCcx">
              Det bör införas en maximal kötid för att få hjälp av den kommunala
              budget- och skuldrådgivningen.
            </item>
            <item xml:id="i-4iCkj4974EjcePAXDPg6P6">
              Möjligheterna till att ordinarie kreditgivare på marknaden ska
              kunna erbjuda saneringslån bör utredas.
            </item>
          </list>
          <head type="h2" xml:id="i-7jyef6PnDcGv6zXheEzJvY">
            Fakturabedrägerier
          </head>
          <p xml:id="i-DTze4WFYPK3gWfVzdjnsQF">
            Bluffaktura, eller fakturabedrägeri, är ett samlingsbegrepp för
            ett krav på betalning för en vara eller tjänst som du aldrig beställt
            eller fått levererad. Vi ser mycket allvarligt på att antalet
            anmälda fakturabedrägerier fortfarande är högt. Fakturabedrägerierna
            drabbar både företag och privatpersoner, och de uppskattas omsätta
            miljarder. Mycket av informationsarbetet kan ske, och sker även,
            inom ramen för branschorganisationerna själva.
          </p>
          <p xml:id="i-NdSEFydXAteMWJgaGJXWPr">
            Vi välkomnar detta men ser samtidigt att mer behöver göras i
            kampen mot bluffakturor – både straffrättsligt och civilrättsligt.
            Bland annat vill vi se över rätte­gångsreglerna så att rättegångskostnaderna
            ska kunna tilldömas en part (även vid förenklade tvistemål) om
            det är uppenbart ogrundat.
          </p>
        </div>
        <div type="motSignatures">
          <list>
            <item xml:id="i-39fmUKmq3Fe4tnbCbj9Bkk">
              Carl-Oskar Bohlin (M)
            </item>
            <item xml:id="i-9hCVvfeoCvPj3HYXDZuQY2">
              Cecilie Tenfjord Toftby (M)
            </item>
            <item xml:id="i-JhERBqm6c9N5PpQR69q4Rp">
              Lars Beckman (M)
            </item>
            <item xml:id="i-Ryy3Zy3SY9qoEcEA1znHuh">
              David Josefsson (M)
            </item>
            <item xml:id="i-CPqBBJr69svb1GiafbUmbh">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
