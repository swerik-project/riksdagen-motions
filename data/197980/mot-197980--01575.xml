<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01575">
  <teiHeader>
    <fileDesc>
      <titleStmt>
        <title>med anledning av proposition 1979/80: 68 om vissa ändringar i beskattningsreglerna för pensionsförsäkringar</title>
        <author>av Jan Bergqvist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80: 68 om vissa ändringar i beskattningsreglerna för pensionsförsäkringar</title>
          <idno type="rdwebb">G3021575</idno>
          <rs type="number">1575</rs>
          <ref type="dokument_url_text">http://data.riksdagen.se/dokument/G3021575/text</ref>
          <ref type="dokument_url_html">http://data.riksdagen.se/dokument/G3021575</ref>
          <ref type="dokumentstatus_url_xml">http://data.riksdagen.se/dokumentstatus/G3021575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7kNfpZq8cBSsyD2Zk8grzH" type="signed"/>
        <correspContext corresp="i-7kNfpZq8cBSsyD2Zk8grzH">
          <note type="signatory" corresp="i-SxMRyNpuf1AM958dzVwm5b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1575/mot_197980__1575-001.pdf"/>
      <fw xml:id="i-MZ2eZYz5pWJT5v4fYqzvZh">
        Mot. 1979/80: 1575 8
      </fw>
      <div xml:id="i-PafqYgENfsQtKHhuVpRag2" type="motHeader">
        <div xml:id="i-EBvqJUfHk3WAPYvDQq7x39" type="motTitle"/>
        <div xml:id="i-KCYoboEzkisk3Ckvvjj5pr" type="motSubmissionInfo"/>
      </div>
      <div xml:id="i-3UouPBydKenHXJzMcweM8c" type="motBody">
        <div xml:id="i-9ayAS9bK8hDkaGGPZMU9Ta">
          <p xml:id="i-PJzGxheZQYLWaYnEU2jqTn">
            Motion
          </p>
          <p xml:id="i-3ynEcZk7gV7KUgWnwNvBhk">
            1979/80: 1575
          </p>
          <p xml:id="i-St3dN2J9ssKRLe4BnSghFy" type="titleString">
            av Jan Bergqvist med anledning av proposition 1979/80: 68 om
            vissa ändringar i be- skattningsreglerna för pensionsförsäkringar
          </p>
          <p xml:id="i-Pt9sbZfTqpk1UHbPE7JUSS">
            År 1976 beslöt riksdagen att utvidga rätten till uppskov med
            beskatt- ning av realisationsvinst i samband med försäljning av
            villa- och jord- bruksfastigheter. Det var en dramatisk förändring
            av tidigare regler. Förut gällde som allmän princip att uppskov
            inte beviljades vid frivillig försäljning av fastighet. Men för
            villor och jordbruksfastigheter som också är permanentbostäder
            upphöjde riksdagen nu uppskovet till hu- vudregel. Från denna
            huvudregel gjordes bara två undantag: 1. Var fastighetsägarens
            kapitalvinst mindre än 15 000 kr. eller mind- re än 10 procent
            av försäljningspriset skulle han betala skatt utan något uppskov.
            2. Uppskov medgavs inte om fastighetsägaren ej inom viss tid skaf-
            fade nytt bostadshus med äganderätt, vilket skulle kosta minst
            lika myc- ket som det gamla huset. År 1978 beslutade riksdagen
            att sätta tröskeln för uppskovsrätten till enbart 15 000 kr. och
            avskaffa den 10-procentiga spärren. Vidare be- stämdes att ersättningsfastigheten
            skulle vara jämförlig med den för- sålda. Dessutom skärptes kravet
            på att den skattskyldige skulle ha varit bosatt på den försålda
            fastigheten. De omfattande uppskovsreglerna motiverades framför
            allt med en önskan att underlätta situationen för dem som måste
            ha ny bostad vid utlokalisering av statliga verk, vid byte av
            arbete eller i samband med att familjen växer. Självfallet kan
            det också finnas starka skäl för sam- hället att ge stöd åt människor
            som behöver ny bostad. Men frågan är hur samhället bäst kan hjälpa
            denna grupp människor. Är det verkligen genom att utfärda ett
            slags allmän amnesti och göra uppskov till en all- män rättighet
            när det gäller villor och jordbruksfastigheter? Kan inte resultatet
            bli både bättre och billigare om samhället t. ex. bygger upp ett
            system med flyttningsbidrag och den vägen söker hjälpa de människor
            som särskilt behöver sådant stöd? Mot systemet med uppskov kan
            riktas åtminstone fem invändningar:
          </p>
          <p xml:id="i-7G1tvLz5zoYuMUNxZTku1U">
            1. Det är ett för samhället dyrbart sätt att hjälpa vid omflyttning
            Stora grupper får förmåner utan att de behöver ett socialt stöd.
            Rät-
          </p>
          <p xml:id="i-RnxUx9mzHoasame7AKXtTL">
            ten till uppskov beror på hur stor kapitalvinst man har, inte
            hur stort behov man har.
          </p>
          <pb facs="riksdagen-motions-pdf/data/197980/mot_197980__1575/mot_197980__1575-002.pdf"/>
          <p xml:id="i-GkTetnm13YNrtk74GvMroF">
            2. Stödet blir inte effektivt Uppskovet är inte till minsta hjälp
            för dem som saknar kapitalvinster eller som bara har begränsade
            vinster.
          </p>
          <p xml:id="i-A9s9egeAm2s3o9h3n6jwZ7">
            3. Systemet är orättvist Den som bara får en liten kapitalvinst
            måste betala skatt omedelbart. Den som däremot får en stor vinst
            kan genom uppskovsbestämmelserna öka sin förtjänst ännu mer. Under
            förutsättning att han köper en ersätt- ningsfastighet som kostar
            minst lika mycket som den han sålde får han ”räntefritt låna”
            den summa han är skyldig i skatt. Så länge han behåller det nya
            huset slipper han betala dessa pengar. Ja, han kan till och med
            få behålla pengarna om han gör flera köp efter varandra, under
            förut- sättning att den uträknade reavinsten vid varje försäljningstillfälle
            är tillräckligt stor. På det sättet kan han få uppskov under resten
            av sitt liv. Och när han slutligen dör kan uppskovsförmånen gå
            i arv.
          </p>
          <p xml:id="i-Hrn4zk5exUFDgNAwVix9g2">
            4. Uppskovsmöjligheterna kan leda till en press uppåt på försäljnings-
            priserna Eftersom det ekonomiska värdet av ett uppskov kan bli
            stort är det viktigt för fastighetsförsäljarna att söka ta ut
            så stor kapitalvinst att de får uppskov med skatten. Uppskovsreglerna
            kan således pressa försälj- ningspriserna uppåt och därigenom
            stimulera den spekulation som sam- hället på annat sätt försöker
            motverka.
          </p>
          <p xml:id="i-9pzGgyL3Jg7yUGQ1V9W2yi">
            5. Uppskovsrätten kan snedvrida valet av boendeform Uppskovsrätten
            kan bli en stor ekonomisk förmån inte minst med tanke på att reglerna
            vid försäljning av villor och jordbruk är utforma- de så att normala
            vinster går skattefria. Eftersom det ekonomiska vär- det av ett
            uppskov kan vara tiotusentals kronor — i viss fall kan värdet
            uppskattas till över 50 000 kr. — kommer också skattereglerna
            att styra valet av boendeform. I många fall blir det närmast uteslutet
            att man väljer en ersättningsvilla med bostadsrätt eller hyresrätt.
            I sitt av riksdagen godkända betänkande 1975/76: 8 anförde skatte-
            utskottet att erfarenheterna av de nya uppskovsbestämmelserna
            borde bedömas när resultatet av 1972 års skatteutredning förelåg.
            Denna ut- redning avgav sitt slutbetänkande i december 1977 men
            berörde inte på något sätt frågan om uppskovsreglernas utformning.
            I sin proposition år 1978 framhöll föredraganden: ”Den genom 1976
            års lagstiftning utökade rätten till uppskov med beskattning av
            realisa- tionsvinst har, enligt vad jag inhämtat, på det hela
            taget fått den effekt som statsmakterna åsyftat.” Tyvärr publicerades
            aldrig det material på vilket budgetministern gjorde sin bedömning.
            Tvärtom lämnade propositionen och riksdagsbe- handlingen en lång
            rad viktiga frågor obesvarade:
          </p>
          <pb facs="riksdagen-motions-pdf/data/197980/mot_197980__1575/mot_197980__1575-003.pdf"/>
          <fw xml:id="i-Aao9dQxTCC9fSQefoiXNqC">
            Mot. 1979/80: 1575 9
          </fw>
          <p xml:id="i-GBWGA2aYWD9G2xjWnVJXcR">
            — Vad hade budgetministern för material till stöd för uttalandet
            att uppskovsrätten fått åsyftad effekt? — Varför redovisades detta
            material inte i propositionen? — Varför lämnades inte ens några
            uppgifter om uppskovets statsfinan- siella effekter? — I vilken
            mån kan uppskovsreglerna ha medverkat till att pressa upp försäljningspriserna?
            — TI vilken utsträckning kan dessa regler ha bidragit till att
            styra valet av boendeform? — Har uppskovsrätten varit ett effektivt
            sätt att ge stöd åt människor som behöver skaffa en ny bostad?
            — Hur har det gått för de människor som inte haft några kapitalvinster
            eller bara haft begränsade kapitalvinster? — Vad har allmänt blivit
            de ekonomiska och sociala konsekvenserna av de nya uppskovsreglerna?
            I stället för en gedigen analys och genomgång av problemen inskränk-
            te sig budgetministern till att auktoritativt förkunna att han
            för sin del inhämtat att uppskovsrätten på det hela taget fått
            åsyftad effekt. Riksdagen beslutade emellertid att begära ”en
            utvärdering av upp- skovssystemet och dess effekter från olika
            synpunkter”. Sedan dess har det gått över ett år, men regeringen
            har ännu inte ens påbörjat den be- gärda utvärderingen. Däremot
            skyndar regeringen att föreslå en samordning av avdragsreg- lerna
            för pensionsförsäkringar och bestämmelserna om uppskov med beskattning
            av realisationsvinster för fastigheter. Några rimlig skäl för
            att realisationsvinst på detta sätt skall kunna fritas från beskattning
            läm- nas inte i propositionen. Förslaget strider klart mot jämlikhetssynpunk-
            ter och mot önskemålet att kunna begränsa den väldiga avdragsfloran
            i skattesystemet. Med stöd av vad som ovan anförts yrkar jag 1.
            att riksdagen beslutar att avslå regeringens förslag om samord-
            ning av avdragsreglerna för pensionsförsäkringspremier och bestämmelserna
            om uppskov med beskattning av realisations- vinster på fastigheter,
            2. att riksdagen beslutar att hemställa att regeringen omgående
            påbörjar en översyn av reglerna för uppskov med realisations-
            vinstskatt vid fastighetsförsäljning.
          </p>
          <p xml:id="i-RVYsWaW1iVxKEERUMHSR48" type="date">
            Stockholm den 25 januari 1980
          </p>
          <div xml:id="i-Kg5XogY3JDGZPYd6xuhUuN" type="signatureBlock">
            <list xml:id="i-8F9rL2K1GWMfB1cqxqdT4R">
              <item xml:id="i-6wcrpZVwYHgiMchbXquQG8" who="i-SxMRyNpuf1AM958dzVwm5b" type="signature">
                JAN BERGQVIST (s)
              </item>
            </list>
          </div>
        </div>
      </div>
    </body>
  </text>
</TEI>
