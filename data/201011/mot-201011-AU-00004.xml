<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00004">
  <teiHeader>
    <fileDesc>
      <titleStmt>
        <title>med anledning av prop. 2010/11:42 Borttagande av kravet på samtycke för behandling av vissa personuppgifter i den arbetsmarknadspolitiska verksamheten</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:42 Borttagande av kravet på samtycke för behandling av vissa personuppgifter i den arbetsmarknadspolitiska verksamheten</title>
          <idno type="rdwebb">GY02A4</idno>
          <rs type="number">A4</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A4/text</ref>
          <ref type="dokument_url_html">http://data.riksdagen.se/dokument/GY02A4</ref>
          <ref type="dokumentstatus_url_xml">http://data.riksdagen.se/dokumentstatus/GY02A4</ref>
          <ref type="doc">http://data.riksdagen.se/fil/8060A085-2AF7-43E2-87E5-F517AD93D488</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KaXfoM834UuxNi4jZ2SavX" type="basedOn"/>
        <correspContext corresp="i-KaXfoM834UuxNi4jZ2SavX">
          <ref>Proposition 2010/11:42</ref>
        </correspContext>
        <correspAction xml:id="i-xo3ZuBocvEWfguBTGBf95" type="signed"/>
        <correspContext corresp="i-xo3ZuBocvEWfguBTGBf95">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-7HakCg86mLoT9VzQYbG5cx" type="referral">
          <date when="2011-01-19"/>
        </correspAction>
        <correspAction xml:id="i-9SKR3UmA8DB3KwLH1SN5i8" type="dismissal">
          <date when="2011-01-18"/>
        </correspAction>
        <correspAction xml:id="i-UU3WErscpZVB1BUbPHCyZS" type="dismissal">
          <date when="2011-01-18"/>
        </correspAction>
        <correspAction xml:id="i-Cy7k9yAG3DmGkgpCCHeEux" type="transfer">
          <date when="2010-12-17"/>
        </correspAction>
        <correspAction xml:id="i-NVVMczTENsiaASBG5u4F9R" type="submission">
          <date when="2010-12-17"/>
        </correspAction>
        <correspAction xml:id="i-63js5891zVMy9aGHYidZAr" type="assigned"/>
        <correspContext corresp="i-63js5891zVMy9aGHYidZAr">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-23Ly7JgskKxC8mP4mJszBC">
            Förslag till riksdagsbeslut
          </head>
          <list style="ol">
            <item xml:id="i-BBQ6bcnTWxZnrCPrHzTHJH">
              Riksdagen tillkännager för regeringen som sin mening vad som
              anförs i motionen om att skyndsamt genomföra en konsekvensanalys.
            </item>
            <item xml:id="i-EdKeXfUG6oF6gpodXYNZg2">
              Riksdagen tillkännager för regeringen som sin mening vad som
              anförs i motionen om vikten av att Arbetsförmedlingen har sina
              nya system och arbetsrutiner på plats så snart som möjligt.
            </item>
            <item xml:id="i-EscLNy9AZ6Hb48XxxU9ddZ">
              Riksdagen tillkännager för regeringen som sin mening vad som
              anförs i motionen om att nya rättsliga möjligheter att behandla
              känsliga personuppgifter inte får tas i anspråk förrän myndigheten
              har rutiner och tekniska lösningar på plats för att kunna garantera
              en fullgod datasäkerhet och ett fullgott integritetsskydd.
            </item>
            <item xml:id="i-GwmGyhhgLMvde1fSTa7KJK">
              Riksdagen tillkännager för regeringen som sin mening vad som
              anförs i motionen om att regeringen ska återkomma med en redogörelse
              för hur Arbetsförmedlingen har uppfyllt kraven på ett fullgott
              behörighetssystem.
            </item>
          </list>
        </div>
        <div type="motContent">
          <head xml:id="i-Pw2CXVg8gMMDKh4TXn2HLs" type="h1">
            Propositionens huvudsakliga innehåll
          </head>
          <p xml:id="i-WttQwRaQq9gLR1mqS2o28k">
            Propositionen innehåller ett förslag till ändring i lagen (2002:546)
            om behandling av personuppgifter i den arbetsmarknadspolitiska
            verksamheten. Ändringen är i huvudsak en följdändring med anledning
            av den s.k. sjukförsäkringsreformen (se bl.a. prop. 2009/10:45)
            och den s.k. etableringsreformen (se prop. 2009/10:60) och kompletterar
            redan tidigare föreslagna ändringar i samma lag. Förslaget innebär
            att kravet på samtycke för behandling av känsliga och ömtåliga
            personuppgifter tas bort. Det ska dock alltjämt krävas att uppgifterna
            har lämnats i ett ärende eller är nödvändiga för handläggningen
            av det.
          </p>
          <p xml:id="i-UrJGLV4cr2USTPdfyhhBxx">
            Dessutom föreslås dels en följdändring i lagen (1997:238) om
            arbetslöshetsförsäkring med anledning av införandet av socialförsäkringsbalken,
            dels en mindre ändring i semesterlagen (1997:480).
          </p>
          <head xml:id="i-LhFFpxwqR2aLjnRAiPjD5N" type="h1">
            Vårt ställningstagande
          </head>
          <p xml:id="i-ALPLhEsAoZ9i4RtdRweWWe">
            För behandling av vissa typer av personuppgifter gäller enligt
            personuppgiftslagen särskilda restriktioner. Det är enligt huvudregeln
            förbjudet att behandla uppgifter som avslöjar ras eller etniskt
            ursprung, politiska åsikter, religiös eller filosofisk övertygelse
            eller medlemskap i fackförening. Det är även förbjudet att behandla
            sådana personuppgifter som rör hälsa eller sexualitet.
          </p>
          <p xml:id="i-Wn17paxH7ZaAVQqaWGfsMh">
            Regeringen hänvisar till att de föreslagna ändringarna i huvudsak
            är följdändringar samt att administrationen mellan de olika myndigheterna
            Arbetsförmedlingen, Försäkringskassan och Migrationsverket måste
            bli bättre när det gäller att hämta upp ärenden elektroniskt.
          </p>
          <p xml:id="i-EnP9SPJJPdytW2UVgCFXoX">
            Vid behandling av känsliga personuppgifter ställs särskilt höga
            krav på den tekniska och organisatoriska säkerheten. Arbetsförmedlingen
            är skyldig att utforma sina rutiner och system så att den samlade
            tillgången till och spridningen av känsliga personuppgifter blir
            så liten som möjligt. Arbetsförmedlingens skyldigheter i detta
            avseende följer redan av bestämmelserna i 11 § i Arbetsförmedlingens
            registerlag och av personuppgiftslagens reglering om säkerheten
            vid behandling av personuppgifter. Vi utgår från att uppgiften
            i propositionen om att de kompletterande aktörernas möjligheter
            att behandla personuppgifter om de arbetssökande inte påverkas
            av förevarande förslag, gäller.
          </p>
          <p xml:id="i-NUK2jGUo9M2AvctxbLRStt">
            Vi delar uppfattningen att ett borttagande av samtyckeskravet
            ställer högre krav på att Arbetsförmedlingen arbetar aktivt med
            sina interna säkerhetsrutiner och ser över behörighetstilldelningen
            i systemen. Det kommer att bli än viktigare än tidigare att Arbetsförmedlingen
            ser till att endast de handläggare som verkligen har behov av
            uppgifterna har tillgång till dem och att dessa handläggare inte
            har tillgång till fler uppgifter än vad som är nödvändigt. Vi
            instämmer också i Datainspektionens påpekande om att Arbetsförmedlingen
            hittills har arbetat med för vida behörigheter i sina datasystem.
            Arbetsförmedlingen har enligt uppgift inlett ett arbete med att
            se över behörighetstilldelningen och nuvarande arbetsmetoder och
            rutiner ur ett integritets- och datasäkerhetsperspektiv. Det är
            viktigt att Arbetsförmedlingen involverar Datainspektionen i detta
            arbete. Målet bör vara att Arbetsförmedlingens tekniska system,
            arbetsrutiner och rutiner för behörighetsdelning ska uppfylla
            inspektionens krav på ett fullgott behörighetssystem. Vi yrkar
            att regeringen ska komma tillbaka till riksdagen med en redogörelse
            för hur Arbetsförmedlingens tekniska system, arbetsrutiner och
            rutiner för behörighetsdelning har uppfyllt kraven på ett fullgott
            behörighetssystem.
          </p>
          <p xml:id="i-X9W3ghBQZxzjVzRaWtehji">
            Det är av yttersta vikt att Arbetsförmedlingen har sina nya system
            och arbetsrutiner på plats så snart som möjligt. Dessa nya system
            och rutiner är också en förutsättning för att Arbetsförmedlingen
            på sikt ska få övergå till ett digitalt ärendehanteringssystem.
            Nya rättsliga möjligheter att behandla känsliga personuppgifter
            får enligt vår uppfattning inte tas i anspråk förrän myndigheten
            har rutiner och tekniska lösningar på plats för att kunna garantera
            en fullgod datasäkerhet och ett fullgott integritetsskydd. Känsliga
            personuppgifter bör endast få behandlas i sådana datasystem där
            tillgången till uppgifterna rent tekniskt kan begränsas till de
            personer som verkligen behöver tillgång till uppgifterna.
          </p>
          <p xml:id="i-3pLsdx3QDzEBP48CXdxGHP">
            För behandling av känsliga personuppgifter i andra system bör
            det även fortsättningsvis krävas att ett samtycke hämtas in från
            den enskilde. Regeringen har meddelat att den avser att i förordning
            meddela föreskrifter om detta samt om vilka ytterligare krav som
            ställs på Arbetsförmedlingens behörighetssystem.
          </p>
          <p xml:id="i-3uaVtCBiqNYRUV5kdSWEfd">
            Vi socialdemokrater menar att det föreslagna borttagandet av
            samtyckeskravet kan innebära fördelar för den enskilde, exempelvis
            snabbare, mindre omständlig och framför allt mer adekvat service.
            Det kan också förenkla och effektivisera arbetet för de berörda
            myndigheterna. Onödig administration kan därmed undanröjas. Vi
            delar uppfattningen att det inte är rimligt att ställa högre krav
            på Arbetsförmedlingens hantering av känsliga uppgifter än på exempelvis
            Försäkringskassans eller Migrationsverkets.
          </p>
          <p xml:id="i-P3n1h18V8XQyoQuh9iC7rP">
            LO och Saco har i sina yttranden framfört kritik mot att remisstiden
            har varit väldigt kort och att regeringen stressat fram beslut
            i frågan. Vi instämmer i kritiken om att det inte är acceptabelt
            att en lagändring i en fråga av denna betydelse inte beretts mer
            omfattande. Vi ser mycket allvarligt på att regeringen återigen
            slarvar med förarbeten, rimliga remisstider och att man tenderar
            att negligera remissinstansernas synpunkter.
          </p>
        </div>
        <div type="motSignatures">
          <list>
            <item xml:id="i-DWSoQDUP78cHscdcKWV27D" who="i-SZKUTdtCrCo58yNCQsH76">
              Ylva Johansson (S)
            </item>
            <item xml:id="i-TYpgyRTaca57z5AEQmnpzf" who="i-YMP8nuJqySuXaujevkGpSV">
              Raimo Pärssinen (S)
            </item>
            <item xml:id="i-5ksahRF5SGoisGCVu79YbY" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-5fWwS4wrnZbqJ4CasCbkY2" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-QRptx7mXeBNFb6oRngef8j" who="i-LdjfMsG9pY1LY9yx58k2gm">
              Patrik Björck (S)
            </item>
            <item xml:id="i-TNuJDNhHTu2RP1y6p4aRkS" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-NMXecieojQsX9h2VAGhkzM" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
