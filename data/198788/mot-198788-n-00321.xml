<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00321">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_321/mot_198788_n_321-001.pdf"/>
      <div xml:id="i-Jzb4o7Nk8cyqEvidUtErTa" type="motHeader">
        <div xml:id="i-6xgJiv5vqD94Gw5BGpKhtT" type="motTitle"/>
        <div xml:id="i-UwDQzEZWH4ohRnNXDBTMdC" type="motSubmissionInfo"/>
      </div>
      <div xml:id="i-6a824nH6rEZtruxhJXtrz2" type="motBody">
        <div xml:id="i-KR7R4wk2dwdSxdF4tReCQW">
          <p xml:id="i-B5kYYvbCoi3zshCZs6steX">
            Motion till riksdagen
          </p>
          <p xml:id="i-Jdzk4hRmHcva49Kk9ThChr">
            1987/88:N321
          </p>
          <p xml:id="i-21B5DLTPJiAzA6SF8yoAAs">
            av Rosa Östh (c) om Hågadalen i Uppsala kommun
          </p>
          <p xml:id="i-KfPF9jwy9FtRtmRiz77291">
            Hågadalen och Östra Nåsten är ett markområde i Uppsala kommun
            som gränsar till centralorten. Till största delen ägs numera området
            av domänverket men även landstinget, kommunen, Uppsala universitet,
            Balingsta pastorat samt privatperso- ner äger mindre arealer i
            direkt anslutning till huvudområdet. I samband med avvecklingen
            av signalregementet i Uppsala beslöt regeringen 1981-09-17 att
            större delen av närövningsfältet och hela Hågadalsövningsfältet
            skulle överföras till domänverket. Vissa riktlinjer angavs för
            den fortsatta verksam- heten. I beslutet sägs bl. a.: ””Inom området
            bör jord- och skogsbruk kunna bedrivas jämsides med rekreation
            och friluftsliv.” Sedan mycket lång tid har Hågadalsområdet uppmärksammats
            för sina stora natur- och kulturhistoriska värden. Särskilt intressanta
            har de lundartade delarna ansetts vara samt Hågahöjden med omgivningar.
            Mera konkreta redovisningar för bevarandevärden har emellertid
            inte gjorts förrän omkring 1940 dvs. ungefär vid den tidpunkt
            då den militära verksamheten tog sin början i området. Planerna
            omkring 1950 (vilka senare genomfördes) att utvidga det militära
            övningsfältet i Hågadalen ledde till kraftiga protester bl. a.
            från Uppsala kommun, som önskade slå vakt om naturvårdsvärdena.
            I det här sammanhanget kan också nämnas den dek- laration som
            Linnésymposiet i Uppsala 1957 antog efter en exkursion till Hågadalen
            med omgivningar: ” Vi vetenskapsmän från många länder, samlade
            för att fira 250- årsminnet av Linnés födelse och som i dag följt
            en av vandringslederna för Linnés herbationes, ha blivit starkt
            fängslade av skönheten i denna natur och särskilt av dess intresse
            ur biologisk synpunkt. Med hänsyn till dess värde ur vetenskaplig,
            historisk och internationell synpunkt vilja vi enträget rekommendera
            att dessa områden för all framtid bevaras som naturreservat.”
            År 1970 beslutade Uppsala kommun att anslå 3 milj. kr. för inköp
            och överlåtelse till Kronan av ett skjutfält på annan plats, Skogstibble,
            för att få bort stridsskjut- ningsövningarna och en stor del av
            banskjutningarna från Hågadalen. Syftet där- med var att dalen
            skulle kunna utnyttjas till friluftsändamål. De områden som i
            det här sammanhanget överläts till kommunen med äganderätt resp.
            nyttjanderätt mot- svarade endast en mindre del av kommunens satsning.
            Samtidigt som Hågadalens och Nåstens friluftsvärden alltmer uppmärksammats
            här de också i stor utsträckning skadats, framför allt i samband
            med följande mark- användning: Militär verksamhet. Stora delar
            av Nåstens lundbryn har skjutits sönder, ett par skjutbanor har
            uppförts och ett överdimensionerat system av grusvägar har anlagts.
            Jordbruket. Genom att betning inom flertalet (f. d.) hagmarker
            och småbrutna
          </p>
          <p xml:id="i-X1b4ZoWrdU9axveorVZhZc">
            1
          </p>
          <pb facs="riksdagen-motions-pdf/data/198788/mot_198788_n_321/mot_198788_n_321-002.pdf"/>
          <p xml:id="i-QSh6JdmSTHYhKtdARhdgJM">
            odlingsmarker har upphört, håller viktiga landskaps- och rekreationsvärden
            på att gå förlorade. Skogsbruket. Genom många och stora trakthyggen,
            i somliga fall med stora markskador, är Nåsten på väg att till
            stor del mista sin tidigare ovanligt omväxlande och ”vilda” skogskaraktär.
            Byggenskap. Den västra delen av Eriksberg (bostadsområde) har
            i hög grad kommit att göra ett av Hågadalens mest tilltalande
            avsnitt till sin ”närpark”” vilket haft till följd en minskad
            attraktivitet för invånare från andra delar av staden. Vissa former
            av friluftsliv. Bl. a. har en omfattande ridningsverksamhet i
            och kring Hågadalen på sina håll kommit i konflikt med fotburet
            friluftsliv och kultu- rella-vetenskapliga naturvårdsintressen.
            Sedan 1970 är Hågadalen förklarad för landskapsskyddsområde enligt
            19 $ i dess dåvarande lydelse. Det innebär att vissa slag av åtgärder
            inte kan vidtas utan läns- styrelsens tillstånd. Det uppges emellertid
            att det varit svårt att få beslutet känt och respekterat. Sedan
            den 1 januari 1987 arrenderar Uppsala kommun Hågadalen-Nåsten
            av domänverket. Arrendeavgiften är 30 000 kr. per år. Kommunen
            har därmed överta- git ansvaret för skötseln av markerna. Ett
            program och skötselförslag för området finns sedan några år framtaget.
            I skötselförslaget anges syftet vara: ” Att i hög grad tillvarata
            och främja Hågadalens och Nåstens naturvärden, kulturhistoriska
            värden och värde som friluftsmiljö — i första hand för icke anläggningsberoende
            friluftsliv till fots — samtidigt som det inom den helt övervägande
            delen av området bedrivs ett jord- och skogsbruk som är väl anpassat
            till nämnda värden. ”” I övrigt framläggs detaljerade förslag
            för hur skilda delar av dalen skall behandlas i skilda avseenden.
            Eftersom området, som redan nämnts, har särdeles stora natur-
            och friluftsvär- den, har kommunen önskat få till stånd ett säkerställande
            av skyddet för området. År 1987 beslutade därför kommunfullmäktige
            i Uppsala att föreslå att Hågada- len-Nåsten blir klassat som
            naturreservat enligt 7 $ naturvårdslagen. Det är av stor vikt
            att området i fråga får bli naturreservat eftersom det inbegriper
            stora kulturella och vetenskapliga värden och eftersom ett naturreservat
            till skillnad från ett natur- vårdsområde ger en formell ram för
            ekonomiska intrångsersättningar. För en starkt expanderande kommun
            som Uppsala är det givetvis av stort värde att ett rekreationsområde
            som det Hågadalen-Nåsten representerar kan bevaras och som dessutom
            ligger i omedelbar närhet av centralorten. Det finns enligt min
            upp- fattning inga sakliga skäl som talar för att domänverket
            också fortsättningsvis skall - äga området. Med tanke på det stora
            intresse för Hågadalen och dess naturvärden som visats från Uppsala
            kommun under lång tid, för nedlagt arbete och de betydande ekono-
            miska satsningar som kommunen gjort anser jag att Uppsala kommun
            bör få för- värva markområdet Hågadalen-Nåsten för en symbolisk
            summa. Överläggningar mellan stat och kommun bör därför snarast
            komma till stånd med ovanstående syfte.
          </p>
          <p xml:id="i-N5LcLcJhwtXM9Hy9qLoPbc">
            Mot. 1987/88 N321
          </p>
          <p xml:id="i-3DfQyyCHF1BkjVtBAS1hwQ">
            12
          </p>
          <pb facs="riksdagen-motions-pdf/data/198788/mot_198788_n_321/mot_198788_n_321-003.pdf"/>
          <p xml:id="i-KcFHWBcLpyrZqwdkVNvZwf">
            Hemställan Mot. 1987/88
          </p>
          <p xml:id="i-J2QVVwLsqPpV59zNdEtPQW">
            Med stöd av vad som ovan anförts hemställs : N321
          </p>
          <p xml:id="i-VT3yXzWR9L6EqZm2FJ6VTu">
            att riksdagen som sin mening ger regeringen till känna vad i
            motionen anförts angående överlåtelse av Hågadalen och Nåsten
            till Uppsala kommun.
          </p>
          <p xml:id="i-QFUtktTEbMfkTQiueuzvEf">
            Stockholm den 26 januari 1988
          </p>
          <p xml:id="i-9NqVSMurNeFtg5hnWZMmDX">
            Rosa Östh (c)
          </p>
          <p xml:id="i-57ZgnRzRr4tDcUdUcNXroZ">
            13
          </p>
          <pb facs="riksdagen-motions-pdf/data/198788/mot_198788_n_321/mot_198788_n_321-004.pdf"/>
          <p xml:id="i-SgmfMYR97TCudm9NxjU3En">
            Norstedts Tryckeri, Stockholm 1988
          </p>
        </div>
      </div>
    </body>
  </text>
</TEI>
