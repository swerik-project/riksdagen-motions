<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-02646">
  <teiHeader>
    <fileDesc>
      <titleStmt>
        <title>Nätbaserad distansundervisning mellan svenska och utländska universitet och högskolor</title>
        <author corresp="i-8FETPvGK3JaS14fho6976e i-63KvGGMcxER1kGiWiSrTfd">av Stefan Nilsson och Marco Venegas (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2646 av Stefan Nilsson och Marco Venegas (båda MP)</title>
          <idno type="rdwebb">H5022646</idno>
          <rs type="number">2646</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5022646/text</ref>
          <ref type="dokument_url_html">http://data.riksdagen.se/dokument/H5022646</ref>
          <ref type="dokumentstatus_url_xml">http://data.riksdagen.se/dokumentstatus/H5022646</ref>
          <ref type="docx">http://data.riksdagen.se/fil/4D9C158F-0355-4A6A-A8E4-B9521D065825</ref>
          <ref type="pdf">http://data.riksdagen.se/fil/7C5FE887-EBD9-4595-9A62-DA8B427C695B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8FETPvGK3JaS14fho6976e</idno>
            <name>Stefan Nilsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-63KvGGMcxER1kGiWiSrTfd</idno>
            <name>Marco Venegas</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8EytnxZwqN8KrrtQsvhV7o" type="signed"/>
        <correspContext corresp="i-8EytnxZwqN8KrrtQsvhV7o">
          <note type="signatory" corresp="i-8FETPvGK3JaS14fho6976e"/>
          <note type="signatory" corresp="i-63KvGGMcxER1kGiWiSrTfd"/>
        </correspContext>
        <correspAction xml:id="i-5Chds5mUJv52AM2WgZtJUe" type="submitted">
          <date when="2017-10-04"/>
          <time when="14:43:46"/>
        </correspAction>
        <correspAction xml:id="i-6g2VPudt1tYVVEkUKve4Pz" type="reviewed">
          <date when="2017-10-04"/>
          <time when="15:04:02"/>
        </correspAction>
        <correspAction xml:id="i-H65mQhxr9W4MXqqAKJnLnJ" type="referred">
          <date when="2017-10-13"/>
        </correspAction>
        <correspAction xml:id="i-NM9ncAFNRaJCZkBXxTFJq4" type="assigned">
          <date when="2018-10-09"/>
          <time when="08:48:31"/>
        </correspAction>
        <correspContext corresp="i-NM9ncAFNRaJCZkBXxTFJq4">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-D7HaEH2uiEQhJcKBSNVSsX" type="behandlas_i"/>
        <correspContext corresp="i-D7HaEH2uiEQhJcKBSNVSsX">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2646 av Stefan Nilsson och Marco
          Venegas (båda MP) Nätbaserad distansundervisning mellan svenska
          och utländska universitet och högskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EAv1DtuurhxZ7t399dFMqe">
            Förslag till riksdagsbeslut
          </head>
          <list>
            <item xml:id="i-LfiVjo3QvioFtzhvRJh45S" sortKey="Yrkande 1">
              Riksdagen ställer sig bakom det som anförs i motionen om en översyn
              av utvecklingsmöjligheterna för att utländska universitet och
              högskolor ska kunna köpa skräddarsydda akademiska utbildningar
              från svenska universitet och högskolor, inom ramen för nätbaserad
              distansundervisning, och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3qRTCSwyDx9DgHKnNGu8W5" type="h1">
            Motivering
          </head>
          <p xml:id="i-S1bDQV7mZpy2VkqXWhSgpu">
            Medborgarna är varje stats viktigaste resurs. Tyvärr förmår dock
            många stater inte att utveckla den resursen genom att kontinuerligt
            utbilda och kompetenshöja sina medborgare. I stället för att höja
            den allmänna kompetensnivån bland medborgarna, en folkbildningsprocess
            som kan leda till vidareutvecklandet av statens allmänna infrastruktur
            och institutioner, så riskerar varje stat utan kompetensutveckling
            och de ekonomiska fördelar som följer på kompetensutveckling att
            förlora sina mest meriterade medborgare genom utvandring, alltså
            så kallad brain drain. Mot den bakgrunden förefaller det vara
            en angelägen uppgift att förstärka utbildningsväsendet på ett
            globalt plan. Detta både för att förstärka rätts- och välfärdsstaten
            på lokal nivå och för att motverka den typ av ekonomisk flykt
            som kan uppstå i en statsbildning som inte förmår erbjuda sina
            medborgare goda framtidsutsikter.
          </p>
          <p xml:id="i-8Hkx35XSbve8KtgZYPtLaW">
            Högre utbildning och forskning som kan förstärka och höja kompetensnivån
            inom en statsbildning kan numera ordnas relativt enkelt och billigt
            genom nätburen distansundervisning. Istället för att bygga relativt
            dyra campusområden dit människor måste resa för att kunna studera,
            så kan man numera ordna lärcentra på de orter där människor redan
            bor och verkar.
          </p>
          <p xml:id="i-YBALpsismUigmN5YNohHxZ">
            Det är fullt möjligt att akademiska lärare och forskare som befinner
            sig på en plats, till exempel vid ett universitet i ett land,
            i realtid undervisar studenter som befinner sig på helt andra
            platser i helt andra länder. Att detta är möjligt har under de
            senaste cirka 15 åren bevisats genom den nätburna distansundervisning
            som erbjudits via svenska universitet och högskolor, inte minst
            vid Högskolan på Gotland.
          </p>
          <p xml:id="i-62BJbtzo64biRx7X9S6hNz">
            En stat som snabbt och till relativt låga investeringskostnader
            skulle vilja kompetenshöja sin befolkning skulle kunna sätta samman
            studiegångar som leder fram till universitetsexamina och sedan
            köpa lärarkapaciteten av andra staters universitets- och högskoleväsen.
          </p>
          <p xml:id="i-NNPseLdioEBkGa52qKKqYF">
            Om, för att ta ett exempel, den somaliska staten skulle vilja
            höja kompetensnivån bland sina medborgare för att på så sätt snabbt
            förstärka och vidareutveckla landets infrastruktur och redan existerande
            institutioner, så skulle den somaliska staten kunna sammanställa
            studieprogram som leder till universitetsexamina inom vilket område
            som helst – till exempel medicin (sjuksköterskor), ekonomi (revisorer),
            teknologi (ingenjörer), undervisning (lärare), juridik (advokater)
            – och ge dessa studieprogram i Somalia, till exempel i anslutning
            till universitetet i Mogadishu, genom att köpa in kompetent lärarkraft
            från exempelvis svenska universitet och högskolor. Studenterna
            skulle då hela tiden befinna sig i Somalia, medan lärarna hela
            tiden skulle befinna sig i Sverige. Den undervisning som därmed
            erbjuds skulle motsvara svensk universitets- och högskolenivå,
            samtidigt som den skulle leda fram till universitetsexamina från
            universitetet i Mogadishu.
          </p>
          <p xml:id="i-9HH8rf8TkJcbGNgebtz6f3">
            Ett annat exempel skulle kunna vara att rumänska universitet
            med inriktning mot romska studenter köper in lärarkraft från till
            exempel Sverige genom nätburen distansundervisning. Naturligtvis
            skulle man kunna tänka sig samarbete med vilka länder som helst.
          </p>
          <p xml:id="i-KYoHpnz4mh9JcfMbYzZuyu">
            I Sverige idag lever och verkar många kompetenta akademiker som
            inte kan erbjudas arbete inom universitet och högskolor. Det finns
            till exempel kompetenta akademiska lärare från Somalia som i dagens
            Sverige lever av enklare arbetsuppgifter än de är kvalificerade
            för. Detta förhållande skulle relativt enkelt kunna åtgärdas genom
            att dessa potentiella lärare anställs vid svenska universitet
            och högskolor, varifrån de genom nätbaserad distansundervisning
            i realtid skulle kunna undervisa sina (tidigare) landsmän i Somalia.
            Den somaliska staten skulle därmed ställa upp akademiska studiegångar
            som köps in från svenska universitet och högskolor där kvalificerade
            lärare med somalisk bakgrund undervisar sina (tidigare) landsmän
            genom nätbaserad distansundervisning.
          </p>
          <p xml:id="i-TnjYha3Bj9mxJk1ZbafwZz">
            Fördelarna med dessa typer av samarbeten är minst tre:
          </p>
          <list style="ol">
            <item xml:id="i-LBRDunitgM1LfdmK8FnZqF">
              Kompetensnivån inom ett lands befolkning skulle kunna höjas relativt
              snabbt och billigt.
            </item>
            <item xml:id="i-PtjvKtCxDgRpJRLuNjjWx6">
              Kvalificerade akademiker som idag lever och verkar i Sverige,
              men utan att kunna finna arbete som motsvarar deras kompetens,
              skulle erbjudas möjligheten att arbeta och utvecklas inom de områden
              där de är kompetenta.
            </item>
            <item xml:id="i-R5zy5ukVq8mx1wbJ2XRS3q">
              Kompetensen i Sverige rörande nätburen distansundervisning och
              andra former av digitalt lärande skulle förstärkas och vidareutvecklas
              inom svenska universitet och högskolor.
            </item>
          </list>
          <p xml:id="i-Vz88FpmW5VwW6Mcdd85qum">
            Rent praktiskt skulle svenska biståndsmedel kunna användas för
            att hjälpa en stat – till exempel Somalia – att utveckla studiegångar
            inom utbildningar som leder fram till akademiska examina. Svenska
            arbetsmarknadsmedel skulle kunna användas till att finansiera
            löner för akademiker med utländsk bakgrund som genom nätburen
            distansundervisning skulle kunna undervisa sina (tidigare) landsmän
            där dessa befinner sig. Svenska utvecklings- och forskningsresurser
            skulle kunna användas för att investera i framtidens undervisningssystem,
            som på ett eller annat sätt kommer att vara digitalt baserat och
            som kommer att bedrivas genom nätburen distansundervisning.
          </p>
          <p xml:id="i-9HoiWCnBipRGmA4q5QNK2Q">
            Undervisningsspråket skulle vara det lokala språk som studenterna
            och deras lärare redan talar, till exempel somaliska, även om
            lärarna som undervisar på språket hela tiden befinner sig i Sverige.
            Oavsett språk skulle nätburen och digitalt baserad studie- och
            undervisningsteknologi kunna utvecklas i Sverige. Denna undervisningsteknologi
            skulle innefatta såväl it-teknologi som pedagogiska och didaktiska
            lösningar anpassade efter nätburen distansundervisning som genomförs
            i realtid. I förlängningen skulle detta leda till ett ömsesidigt
            kompetenshöjande inom såväl Sverige som Somalia, ett kompetenshöjande
            som därefter skulle kunna exporteras och vidareutvecklas över
            hela världen inom en globaliserad ekonomi.
          </p>
        </div>
        <div type="motSignatures">
          <list>
            <item xml:id="i-8pMRTVTuD1eq4qW3kMdTXQ">
              Stefan Nilsson (MP)
            </item>
            <item xml:id="i-WoXXLy7zstHwAasCJjoYNp">
              Marco Venegas (MP)
            </item>
          </list>
        </div>
      </div>
    </body>
  </text>
</TEI>
