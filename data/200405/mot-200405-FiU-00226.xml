<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-FiU-00226">
  <teiHeader>
    <fileDesc>
      <titleStmt>
        <title>Reklamskatten</title>
        <author corresp="i-W6BJ44rcZjp5pD28NhHrCf i-Q6XV7cn1KAM2Vuyuo8Ah3r">av Gunnar Axén och Tomas Högström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reklamskatten</title>
          <idno type="rdwebb">GS02Fi226</idno>
          <rs type="number">Fi226</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GS02Fi226/text</ref>
          <ref type="dokument_url_html">http://data.riksdagen.se/dokument/GS02Fi226</ref>
          <ref type="dokumentstatus_url_xml">http://data.riksdagen.se/dokumentstatus/GS02Fi226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6XV7cn1KAM2Vuyuo8Ah3r</idno>
            <name>Tomas Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NoGqXYLfaZSWhQQMD8UW9n" type="signed"/>
        <correspContext corresp="i-NoGqXYLfaZSWhQQMD8UW9n">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q6XV7cn1KAM2Vuyuo8Ah3r"/>
        </correspContext>
        <correspAction xml:id="i-FGwDntqhtYUonEnhZvMxXE" type="referral">
          <date when="2004-10-14"/>
        </correspAction>
        <correspAction xml:id="i-6U5KGYdpuoihqkP74h4KZq" type="dismissal">
          <date when="2004-10-14"/>
        </correspAction>
        <correspAction xml:id="i-8BRfuK4FM2wyhbwm15KxdZ" type="submission">
          <date when="2004-10-05"/>
        </correspAction>
        <correspAction xml:id="i-3Uh6788hcfod23deMm1ZBq" type="assigned"/>
        <correspContext corresp="i-3Uh6788hcfod23deMm1ZBq">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Fi_226/mot_200405_Fi_226-0001.pdf"/>
      <pb facs="riksdagen-motions-pdf/data/200405/mot_200405_Fi_226/mot_200405_Fi_226-0001.pdf"/>
      <div xml:id="i-TUELE6ngCRcfbqtHu3vN9w" type="motHeader">
        <div xml:id="i-KArqw1p7fNxXg2UyCAB6uw" type="motTitle"/>
        <div xml:id="i-CQqSP7iRHvry3yr3EC9LVG" type="motSubmissionInfo"/>
      </div>
      <div xml:id="i-S25aVZcpFK1mmYQ79VGz5j" type="motBody">
        <div xml:id="i-68zNTWDdUncrH1WFbySoRi">
          <p xml:id="i-MnCJiPCQNeBpkjv1HWkewK">
            2004/05 mnr: Fi226 pnr: m1499
          </p>
          <p xml:id="i-73tUWKuuvw7oB7crVhLW6U">
            Motion till riksdagen 2004/05:Fi226
          </p>
          <p xml:id="i-D3KTCpy4sLK8dAs4D8LRjg">
            av Gunnar Axén och Tomas Högström (m)
          </p>
          <p xml:id="i-BmLN8C6dwpqujFqHo7ohf7">
            Reklamskatten
          </p>
          <p xml:id="i-XbNzAprvUCPvEZ6zEk2TWk">
            Förslag till riksdagsbeslut
          </p>
          <p xml:id="i-738Pos1dZJnGgwGe9tfsgq">
            Riksdagen beslutar att i enlighet med vad som anförs i motionen
            avskaffa reklamskatten.
          </p>
          <p xml:id="i-WVK6yo3qxrTSLiCffY2csv">
            Motivering
          </p>
          <p xml:id="i-BxdegdjAjvsLQMZnoMksWr">
            De skatter som tas ut i ett demokratiskt samhälle för att finansiera
            det allmännas åtaganden bör uppfylla några grundläggande krav.
            Viktigast är kanske att de är generella i den meningen att de
            drabbar alla som agerar på ett visst sätt, ägnar sig åt en viss
            verksamhet etc. Skatter som slår mer eller mindre godtyckligt
            uppfattas av allmänheten — på goda grunder — som orättvisa, vilket
            gör att sådana skatter bidrar till att undergräva skattemoralen
            och acceptansen för skattesystemet. Skatter bör vidare inte snedvrida
            konkurrensen, eftersom marknadens funktionsmöjligheter därmed
            försämras, vilket i sin förlängning riskerar att leda till en
            för samhället som helhet försämrad resursallokering. För rättssäkerhetens
            skull bör skatteregler vara tydliga och förutsebara samt enkla
            att tillämpa. Reklamskatten, som regleras av lagen (1972:266)
            om skatt på annonser och reklam, uppfyller inte ett enda av dessa
            grundläggande krav. Den är inte generell, den snedvrider konkurrensen
            och den är svårtillämpad. Detta framförs på ett för reklamskatten
            förödande sätt i slutbetänkandet från 1996 års reklamskatteutredning,
            vilket bär den talande titeln ”Avskaffa reklamskatten!” (SOU 1997:53).
            Utredaren går igenom reklamskattelagen och konstaterar på punkt
            efter punkt att den är så undermålig och leder till så oacceptabla
            konsekvenser att världen snarast bör befrias från dess existens.
            Utredaren framhåller att reklamskattens själva konstruktion är
            sådan att det inte är möjligt att förändra lagstiftningen på ett
            sådant sätt att ett godtagbart resultat uppnås. Utredningens översyn
            leder till slutsatsen att reklamskatten inte kan reformeras så
            att den uppfyller de krav som måste ställas på en skatt. De
          </p>
          <pb facs="riksdagen-motions-pdf/data/200405/mot_200405_Fi_226/mot_200405_Fi_226-0002.pdf"/>
          <p xml:id="i-NDTnBSWUoQJXHLqbszdxCA">
            2004/05:Fi226
          </p>
          <p xml:id="i-4sQm2pDykFcE9nrNwpiECZ">
            justeringar av reklamskattelagen som krävs för att nå målet om
            en generell och konkurrensneutral beskattning stöter (antingen)
            på formella hinder eller medför ingrepp som inte står i rimlig
            proportion till skattens syfte och allmänna betydelse (s. 18).
            Dessa slutsatser bör inte ha kommit som en överraskning för någon.
            Redan minoriteten i den utredning som föreslog reklamskattens
            införande betonade att skatten skulle bli synnerligen krånglig
            och kostsam att tillämpa och avstyrkte därför förslaget. Det gjorde
            även snart sagt samtliga remissinstanser. När det gäller frågan
            om reklamskattens bristande generalitet och konkurrensneutralitet,
            pekar 1996 års reklamskatteutredning på ett antal omständigheter
            som bidrar till detta. Annons i dagspress beskattas med 4 procent,
            medan skattesatsen i övrigt är 11 procent. Detta är förvisso ett
            medvetet ställningstagande från den ursprungliga lagstiftarens
            sida i syfte att gynna dagspressen, men med tanke på att t.ex.
            dagstidningarnas bilagor alltmer kommit att likna veckopressens
            publikationer framstår den rådande ordningen som än mer orimlig
            än den var från början. Det är också värt att konstatera att fler
            och fler gratisdistribuerade tidningar med dagspresskvalitet växer
            fram. Tidningen Metro i Stockholm, Göteborg och Malmö är måhända
            det bästa och mest kända exemplet, men även på andra håll i landet
            möter
          </p>
          <p xml:id="i-GBjUgkQbuYpyBGnjBRAEbS">
            traditionella dagstidningar konkurrens av gratisutdelade publikationer
            av hög klass. Från konkurrenssynpunkt är det självfallet förkastligt
            att dessa tidningar inte kan tävla på samma villkor som ”vanlig”
            dagspress. Vidare konstaterar utredningen att ”efter hand som
            den tekniska utvecklingen går framåt urholkas reklamskatten allt
            mer” (s. 37). Dagens reklamskatt träffar inte reklam i radio,
            TV och Internet. Inte heller reklam i trycksaker som framställts
            genom andra tekniker än tryckpress eller screenförfarande omfattas.
            Det innebär att reklam i trycksaker som producerats genom exempelvis
            färgkopiatorer och färgplottrar är fria från skatt. ”Den snedvridna
            konkurrenssituationen är naturligtvis oacceptabel, särskilt från
            tidningarnas liksom annonsbladens synpunkt” (s. 39). Beträffande
            de rättssäkerhetsproblem som uppkommer i och med att reklamskattelagen
            är otydlig och svårtillämpad, har en del av dem åtgärdats i och
            med avskaffandet av den reklamskatt som tryckerier tidigare var
            tvungna att betala på reklamtrycksaker (se prop. 1997/98:150 s.
            175). Många bekymmer kvarstår dock, t.ex. de som beror på att
            många av lagens begrepp är bristfälligt definierade och/eller
            svåra att avgränsa. ”Avgränsningssvårigheter uppkommer exempelvis
            ofta vad gäller begreppen allmän nyhetstidning och bilaga” (utredningen,
            s. 40). I proposition 1997/98:150 säger regeringen att också den
            anser att reklamskatten bör avvecklas. ”För närvarande saknas
            dock förutsättningar att finansiera ett totalt avskaffande av
            reklamskatten” (s. 175). Staten skulle, enligt utredarens bedömning,
            i det korta perspektivet förlora omkring 700 miljoner kronor netto
            om reklamskatten avskaffades. Å andra sidan skulle de i dag skattskyldiga
            få en betydande administrativ lättnad,
          </p>
          <pb facs="riksdagen-motions-pdf/data/200405/mot_200405_Fi_226/mot_200405_Fi_226-0003.pdf"/>
          <p xml:id="i-EEyFmPpeJxjA1rzU3hzPJK">
            samtidigt som konkurrensen mellan samtliga reklammedier skulle
            förbättras. Utredaren menar att ett avskaffande för dagspressens
            del i första hand skulle medföra sänkta annonspriser och i andra
            hand sänkta prenumerationspriser. De skattesänkningar vi moderater
            förespråkar syftar i allmänhet till att förbättra förutsättningarna
            för arbete och företagande samt till att ge enskilda människor
            större möjligheter att forma sin egen tillvaro efter egna önskemål,
            men när det gäller reklamskatten är det således andra och — vill
            vi hävda — än viktigare principer som måste beaktas. Om reklamskattelagen
            hade föreslagits i dag, hade den omedelbart kastats i papperskorgen
            — oavsett det statsfinansiella läget — eftersom den strider mot
            grundläggande principer för ett rimligt skattesystem. Den fråga
            man bör ställa sig är om det är värdigt ett rättssamhälle som
            vårt att ha en skatt som medför betydande rättsosäkerhet, som
            är orättvis och som dessutom snedvrider konkurrensen. Det entydiga
            svaret måste, enligt vår mening, bli nej. Mot bakgrund av ovanstående
            och att regeringen ignorerat riksdagens begäran om ett förslag
            om avskaffad reklamskatt så bör riksdagen fatta beslut om att
            reklamskatten avskaffas. Det torde ankomma på utskottet att utforma
            erforderlig lagtext.
          </p>
          <p xml:id="i-Cf2piRTKPejXoLqc2QfKEC" type="date">
            Stockholm den 1 oktober 2004
          </p>
          <div xml:id="i-BEtL4ro4CGRfBLxS7Gu41u" type="signatureBlock">
            <p who="i-W6BJ44rcZjp5pD28NhHrCf" type="signature">
              Gunnar Axén (m)
            </p>
            <p who="i-Q6XV7cn1KAM2Vuyuo8Ah3r" type="signature">
              Tomas Högström (m)
            </p>
          </div>
          <p xml:id="i-FQqVyFwHbum9ewatLhRHNQ">
            2004/05:Fi226
          </p>
        </div>
      </div>
    </body>
  </text>
</TEI>
