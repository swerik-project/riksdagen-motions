<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00338">
  <teiHeader>
    <fileDesc>
      <titleStmt>
        <title>Kollektivtrafik</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kollektivtrafik</title>
          <idno type="rdwebb">H102T338</idno>
          <rs type="number">T338</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T338/text</ref>
          <ref type="dokument_url_html">http://data.riksdagen.se/dokument/H102T338</ref>
          <ref type="dokumentstatus_url_xml">http://data.riksdagen.se/dokumentstatus/H102T338</ref>
          <ref type="doc">http://data.riksdagen.se/fil/29191D08-B6F7-4E34-BFBD-52C41BFF0612</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DWtEQkuvmMS6t7WEpGa7Bw" type="signed"/>
        <correspContext corresp="i-DWtEQkuvmMS6t7WEpGa7Bw">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-Whna6zwXkBKPYF1fSPZQNk" type="numbering">
          <date when="2013-10-07"/>
        </correspAction>
        <correspAction xml:id="i-KeBNwWk9GC1e5oFd3LWbk1" type="submission">
          <date when="2013-10-03"/>
        </correspAction>
        <correspAction xml:id="i-4SPUkg3nJBfmWJBEHGeBsk" type="transfer">
          <date when="2013-10-03"/>
        </correspAction>
        <correspAction xml:id="i-HwPf5MKJezAQ3YcRYgV7AH" type="assigned"/>
        <correspContext corresp="i-HwPf5MKJezAQ3YcRYgV7AH">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AyGM6cFePXAcM3ruJdi6xY" type="motHeader"/>
      <div xml:id="i-PZumat2aijtPFjZs3ti1ds" type="motBody">
        <div xml:id="i-Xsu5Su81rLQmSmxmRmCKnC" type="TOC">
          <head xml:id="i-NgDqDbwtYGbcvQ3oKn181g">
            1 Innehållsförteckning
          </head>
          <list xml:id="i-3hRwnEKyM3sxqbrmkXrSBA">
            <item xml:id="i-UGsSygfo5rV96jrqTxgoLS">
              2 Förslag till riksdagsbeslut 2
            </item>
            <item xml:id="i-RtY8gFevnkdwNVvg8Addz1">
              3 Bakgrund 3
            </item>
            <item xml:id="i-Hae6zdVq1j15MebGqwJBqK">
              4 Mer demokrati – färre avregleringar 4
            </item>
            <item xml:id="i-6D784JUhYbrdXt2dvvPX6i">
              5 Riv upp beslut om ny kollektivtrafiklag 4
            </item>
            <item xml:id="i-ASqo74W9jbgUEUfEsjqULo">
              6 Fördubbla andelen resande med kollektivtrafik 5
            </item>
            <item xml:id="i-Hr1LytxvKNhTUWH3f4cqos">
              7 Statligt stöd för den lokala och regionala kollektivtrafiken
              5
            </item>
            <item xml:id="i-NMhm48ha8DmdHLSLZ59jJ3">
              8 Riktat stöd till ny lokal spår- och trådbusstrafik 6
            </item>
            <item xml:id="i-Fm5Tq3qhDdqZQkFaXychkQ">
              9 Mer och hållbarare kollektivtrafik på vatten 6
            </item>
            <item xml:id="i-VgXKeU2JZaaDMo2xWaGnGx">
              10 Riktat stöd för kollektivtrafik i landsbygd 7
            </item>
            <item xml:id="i-G5Z943piHyToXdzG3vKqBm">
              11 Försök med avgiftsfri kollektivtrafik 8
            </item>
            <item xml:id="i-Hg2Y72U42mJMJnSiqVrXzd">
              12 Genomför försök med Bus Rapid Transit (snabbussar) 8
            </item>
            <item xml:id="i-WS9JiPwJ4hfsaFSivSu6vV">
              13 Förändra förmånsbeskattningen av kollektivtrafikkort 9
            </item>
            <item xml:id="i-Lgt1VxLrqifV14s3BM4LQL">
              14 Låt intäkter från trängselskatt gå till kollektivtrafik 9
            </item>
            <item xml:id="i-KpGjchfPkWfXW27qMdRZGe">
              15 Gemensamt biljettsystem 10
            </item>
            <item xml:id="i-PRkQtBNoUyod2EyF1tpb7e">
              16 Förbättra tillgängligheten för personer med funktionsnedsättning
              10
            </item>
          </list>
        </div>
        <div xml:id="i-C2avMQRuqESSPJUtxxuVF4" type="motProposal" subtype="förslag">
          <head xml:id="i-JELSEfsMEE3CuEo7aQigKg">
            2 Förslag till riksdagsbeslut
          </head>
          <list xml:id="i-49C84QQyFFxddCGxagNVor" style="ol">
            <item xml:id="i-H1oKF4RRCzEpQc52mQ2jFB">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som river upp beslutet om att kollektivtrafikföretag
              fritt och inom alla geografiska marknadssegment får etablera kommersiell
              kollektivtrafik.
            </item>
            <item xml:id="i-8doLpyhfxynX21FL9ehpex">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en ny utredning/översyn
              som har till uppgift att skyndsamt ta fram konkreta förslag för
              att fördubbla kollektivtrafikens resandeandel på sikt samt antalet
              resor till 2020.
            </item>
            <item xml:id="i-S3kqDtzwnB9xQMr2y59poL">
              Riksdagen tillkännager för regeringen som sin mening vad som
              anförs i motionen om att ett fullskaligt försök med klimattaxa,
              dvs. avgiftsfri kollektivtrafik, i en storstadsregion och ett
              landsbygdslän bör genomföras.
            </item>
            <item xml:id="i-QHD5T27h7ELpbzq5r7rzAD">
              Riksdagen tillkännager för regeringen som sin mening vad som
              anförs i motionen om att Trafikverket bör få i uppdrag att genomföra
              två lämpliga försök med BRT (Bus Rapid Transit/snabbussar) i Sverige.
            </item>
            <item xml:id="i-LrrPPi9ug2uw2GXo4AxJGs">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att utreda
              skattebefrielse för kollektivtrafikkort som löneförmån. 1
            </item>
            <item xml:id="i-C7VcTzWKjiJszCokDGB3Qj">
              Riksdagen tillkännager för regeringen som sin mening vad som
              anförs i motionen om att kommuner själva bör få avgöra om de vill
              införa trängselskatt, hur den ska utformas samt hur intäkterna
              ska användas. 1
            </item>
            <item xml:id="i-EckHBCqWzL3dZgYixvUsKN">
              Riksdagen tillkännager för regeringen som sin mening vad som
              anförs i motionen om att intäkter från trängselavgiften i Stockholm,
              i enlighet med folkomröstningsresultatet, i första hand ska användas
              till att förbättra och bygga ut kollektivtrafiken.
            </item>
            <item xml:id="i-HiNPPwwPaC1FEmUFoxFi2f">
              Riksdagen tillkännager för regeringen som sin mening vad som
              anförs i motionen om att regionala kollektivtrafikmyndigheter,
              eller den till vilken befogenhet överlämnats, ska ha möjlighet
              att ställa krav på operatörer som bedriver kommersiell trafik
              att ingå i ett gemensamt biljettsystem.
            </item>
            <item xml:id="i-2fA46uWs8WyqXfwUjFAg7r">
              Riksdagen tillkännager för regeringen som sin mening vad som
              anförs i motionen om att utreda och föreslå åtgärder för att samma
              normer för tillgänglighet för personer med funktionsnedsättning
              ska gälla för operatörer som bedriver kommersiell trafik som för
              offentligt finansierad trafik på sträckor med allmän trafikplikt.
            </item>
          </list>
          <p xml:id="i-BsAMHAiWmdkB2P8t4F1cm5">
            1 Yrkandena 5 och 6 hänvisade till SkU.
          </p>
        </div>
        <div xml:id="i-GWRZ6CvyU2CUPqjX9SbvT6" type="motContent">
          <head xml:id="i-LE1WqsL4a4TmneRXQdPTb1" type="h1">
            3 Bakgrund
          </head>
          <p xml:id="i-3kni5n92sJk79zdYAS7cWy">
            För att få ett hållbart transportsystem med minskad klimatpåverkan
            måste andelen resor med kollektivtrafik öka. Ett ökat resande
            med kollektiva färdmedel kräver en utbyggd, tillgänglig, prisvärd
            och väl fungerande kollektivtrafik i ett sammanhållet transportsystem.
            Vi vill därför understryka behovet av att sätta resenären i centrum
            för att få socialt och ekologiskt hållbara kommunikationer.
          </p>
          <p xml:id="i-MinFQhB9BT2QAdCqFiYwDA">
            Regeringen har tyvärr valt en annan väg. Inom både järnväg och
            regional kollektivtrafik har regeringen valt att avreglera och
            stycka upp sammanhållna system. På järnvägssidan har regeringen
            tagit bort SJ:s ensamrätt att trafikera stambanorna. Inom den
            lokala och regionala lokaltrafiken ger regeringen privata operatörer
            obegränsad tillgång att trafikera vilka rutter som helst. Regeringen
            väljer därmed att fokusera på företags rätt att etablera sig på
            marknaden. Vänsterpartiet talar hellre om individens frihet att
            få ett sammanhållet system med god överblickbarhet och där det
            är lätt och smidigt att byta mellan linjer och få information
            från en och samma källa. Järnväg och regional kollektivtrafik
            är klimatsmarta samhälliga nyttigheter som kräver stabilitet och
            pålitlighet för att vara effektiv och resenärstillvänd. Vi anser
            därför att det är den enskilda resenären som ska vara i fokus
            när man funderar på hur man ska lösa ett transportbehov inom persontrafiken.
            Till exempel är tillgängligheten till stationer, bytespunkter
            och hållplatser av stor betydelse för att öka intresset för att
            resa kollektivt.
          </p>
          <p xml:id="i-VsaJ9DRqVRsr9MVQ3uCq1J">
            Resenären är i första hand inte intresserad av vem som utför
            en tjänst utan att trafiken fungerar, är prisvärd och av god kvalitet.
            Men detta kan försvåras genom användandet av företagsekonomiska
            principer på samhällspolitiskt viktiga områden. Individer vill
            kunna beställa en resa som en helhet, inte uppdelad på olika operatörer.
            Resenären blir knappast lyckligare av att veta att det är ett
            annat företag som har hand om delar av en enhet när det är snökaos
            eller när bussar ställs in. Kvinnor och män måste kunna lita på
            att kollektivtrafiken fungerar och är tillförlitlig när de vill
            ta sig till jobbet/utbildningen eller vid fritidsresor, annars
            blir det svårt att få fler att resa kollektivt och på så sätt
            minska miljö- och klimatbelastningen. Staten har ett ansvar att
            stärka individens rättigheter inom kollektivtrafiken, samtidigt
            som miljö- och klimatmål uppnås. För Sveriges miljö- och klimatansvar
            måste därför de hållbara resealternativen vara både attraktiva
            och ekonomiskt fördelaktiga.
          </p>
          <p xml:id="i-F3z9VAsi9ju5Myit77NRyF">
            I denna motion föreslår Vänsterpartiet en rad åtgärder för att
            fördubbla andelen kollektivtrafikresenärer och för att få en prisvärd,
            tillgänglig och väl fungerande kollektivtrafik.
          </p>
          <head xml:id="i-4uVbyXNBbQiRRxZE6hJvVj" type="h1">
            4 Mer demokrati – färre avregleringar
          </head>
          <p xml:id="i-BetnSiDKwe6siuyi5C9cQw">
            I grunden handlar avregleringar om att minska demokratin. Om
            infrastruktur istället styrs av samhället sker det under demokratisk
            kontroll och är därmed påverkbar. Om den privata infrastrukturen
            ökar, så minskar demokratin. Men det handlar även om att avreglering
            försvårar möjligheten att öka andelen kollektivresande, eftersom
            priser och utbud kan försämras. Detta är oroande eftersom det
            är viktigt av både sociala och ekologiska skäl att fler kan åka
            kollektivt.
          </p>
          <p xml:id="i-HDDx2DRiQgoTptASC4TpMb">
            Vänsterpartiet anser att det är nödvändigt att fördubbla andelen
            resande med kollektivtrafik. En förbättrad kollektivtrafik stärker
            jämlikheten och jämställdheten inom transportsektorn.
          </p>
          <p xml:id="i-TwwdyLijsHrWhNqPC8NKjS">
            Eftersom kvinnor för närvarande i större utsträckning använder
            sig av kollektiva färdmedel leder satsningar inom denna sektor
            till att kvinnor i sin vardag får en bättre transportsituation.
            Det är viktigt att män och kvinnor får samma makt att styra över
            sitt eget resande och att användandet av hållbara transportsystem
            möjliggörs i högre grad för både män och kvinnor. Mäns högre inkomster
            är en av förklaringarna till att de oftare färdas i bil, men det
            finns även ett beteendemönster bland män som gynnar resandet med
            bil. Med en stärkt kollektivtrafik kan både kvinnor och män använda
            sig av ett ekologiskt hållbart transportsystem i högre grad. Viktigt
            att komma ihåg är dock att jämställdhetsarbetet inom trafiksektorn
            måste inriktas på systemförändrande åtgärder som både förändrar
            sektorn och bidrar till förändring av samhället i stort. Även
            om det är uppenbart att kvinnor i dag har behov eller önskemål
            om mer och bättre fungerande kollektivtrafik, måste vi vara vaksamma
            så att åtgärderna inte bidrar till att befästa rådande könsskillnader.
          </p>
          <head xml:id="i-LoTPwJcFBv7E7fgmRa336U" type="h1">
            5 Riv upp beslut om ny kollektivtrafiklag
          </head>
          <p xml:id="i-NzCtUDnrS1eydzMhCUFnsQ">
            Den 1 januari 2012 infördes en ny kollektivtrafiklag som innebär
            att företag fritt får etablera kommersiell kollektivtrafik var
            som helst i landet. Det finns dock inga internationella exempel
            som stöder regeringens tes att en avreglerad kollektivtrafik skulle
            ge de effekter som hävdas, dvs. fler aktörer, ett ökat trafikutbud
            och lägre priser. Tvärtom har det visat sig att de länder som
            lyckats bäst med att attrahera resenärer till kollektivtrafiken
            har ett system som liknar det vi hade i Sverige före den nya kollektivtrafiklagen,
            ett system som innebär att det offentliga tar ett stort organisatoriskt
            och finansiellt ansvar medan själva utförandet kan bedrivas av
            olika aktörer. Regeringen bör därför återkomma till riksdagen
            med ett förslag som river upp beslutet om att kollektivtrafikföretag
            fritt och inom alla geografiska marknadssegment får etablera kommersiell
            kollektivtrafik. Detta bör riksdagen som sin mening ge regeringen
            till känna.
          </p>
          <head xml:id="i-X6ZZNXGPinhbC9cM7ME3r6" type="h1">
            6 Fördubbla andelen resande med kollektivtrafik
          </head>
          <p xml:id="i-6MJRcxWwpT7rkt96pcr3Cw">
            Stora delar av branschen inom kollektivtrafik har som målsättning
            att fördubbla antalet resenärer mellan 2006 och 2020 och att på
            sikt uppnå en fördubbling av kollektivtrafikens resandeandel.
            Vänsterpartiet delar denna målsättning. Det finns inget större
            behov av mer omfattande utredningar, men däremot behöver det genomföras
            en snabbutredning med en mer sammanfattande översyn, inte minst
            över effekter av olika styrmedel, för att fördubbla kollektivtrafikens
            resandeandel på sikt samt antalet resor till 2020.
          </p>
          <p xml:id="i-B3ST1Zm6XbEN8nnXh8dh7d">
            Översynen skulle även behöva presentera hur kollektivtrafiken
            ska vara tillgänglig för personer med funktionsnedsättning, vilka
            möjligheter det finns att samla den särskilda kollektivtrafiken
            som sjuk- och färdtjänstresor inom samma lagstiftning samt belysa
            hur en bättre överensstämmelse mellan de funktionella arbetsmarknadsregionerna
            och de administrativa regionerna (länen) skulle kunna stärka kollektivtrafiksystemet.
          </p>
          <p xml:id="i-PSWxggEhN2Hs5PZS5iqTnu">
            Vi vill därför att regeringen tillsätter en ny utredning/översyn
            som har till uppgift att utifrån ovannämnda inriktning skyndsamt
            ta fram konkreta förslag på hur målet om fördubblad resandeandel
            för kollektivtrafiken på sikt samt antalet resor till 2020 ska
            förverkligas. Detta bör riksdagen som sin mening ge regeringen
            till känna.
          </p>
          <head xml:id="i-8tj7tn2UGMLYdDLuhtyAMP" type="h1">
            7 Statligt stöd för den lokala och regionala kollektivtrafiken
          </head>
          <p xml:id="i-XEHVndj1H54svF9yfmn6uW">
            En resenär eller företagare utgår från sina egna behov och kan
            inte förväntas se helheten i de transportpolitiska och miljöpolitiska
            mål som riksdagen och regeringen arbetar utifrån. Det är här det
            politiska systemet kommer in genom att möjliggöra för individer
            och företag att transporter kan ske på ett ekologiskt och socialt
            hållbart sätt.
          </p>
          <p xml:id="i-6xfe6PmmQr98EbK9b7k3xy">
            Den ena delen av en statlig politik är att införa ekonomiska
            styrmedel som styr mot de mål som är uppsatta. Den andra delen
            består i att möjliggöra att transportsystemet lever upp till både
            god tillgänglighet och en struktur som leder mot att de nationella
            målen nås. Satsningar på infrastruktur kan inte bara stödja ett
            samhälle i utveckling, utan kan också utveckla ett samhälle. Och
            då är avreglering inte en metod som ökar utbudet av transporter.
          </p>
          <p xml:id="i-YLazSr7kXmgsVwW2Z3L9Mg">
            För att ge den lokala och regionala kollektivtrafiken möjlighet
            att utvecklas måste den få långsiktigt stabila ekonomiska förutsättningar.
            Kvinnor och män måste kunna lita på att kollektivtrafiken fungerar
            och är tillförlitlig när man vill ta sig till och från jobbet
            eller utbildningen. Staten har ett ansvar att stimulera och tillse
            att kollektivtrafiken tar en större andel av antalet resor. Inte
            minst busstrafiken kan inom en relativt kort tidsperiod ersätta
            betydande delar av bilpendlingen som har negativ klimatpåverkan.
            Riksdag och regering ska därför tillskjuta medel för att stödja
            den lokala och regionala kollektivtrafiken.
          </p>
          <p xml:id="i-Caj52dH9cEHoPd95cjcu2">
            Vi vill att den lokala och regionala kollektivtrafiken tillförs
            3 300 miljoner kronor under en treårsperiod för att verka för
            en fördubblad reseandel för kollektivtrafiken. Vårt förslag innebär
            att det 2014 betalas ut 1 000 miljoner kronor, 2015 1 000 miljoner
            kronor och 2016 1300 miljoner kronor.
          </p>
          <head xml:id="i-Cr6mw5KrR6dmpwopj3UbKf" type="h1">
            8 Riktat stöd till ny lokal spår- och trådbusstrafik
          </head>
          <p xml:id="i-Kxq1AMz1H4VnfAZps8V6fu">
            Behovet av att färdas snabbt och klimatsmart i våra stora städer
            växer. Staten bör därför ta ökat ansvar för uppbyggande av lokal
            spårväg och trådbusstrafik. Det bör ske i de tre huvudstadsområdena
            och i städer som har 50 000 invånare eller fler, t.ex. Umeå, Sundsvall,
            Gävle, Uppsala, Västerås, Örebro, Eskilstuna, Stockholm, Norrköping,
            Linköping, Jönköping, Växjö, Malmö, Lund, Helsingborg, Göteborg
            och Borås.
          </p>
          <p xml:id="i-RQ7mk4U9BByd7jo19zWvLU">
            Modern spårtrafik som tunnelbana, spårvagnar och trådbusstrafik
            förbättrar även kapaciteten och gör städerna mer attraktiva. Intresset
            är stort hos både våra stora kommuner och de regionala kollektivtrafikmyndigheterna.
            I Europa finns flera exempel på hur satsningar på spårtrafik ökat
            antalet resor i kollektivtrafiken. En nationell samfinansiering
            i ny spårväg i Bergen 2010 har resulterat i en mycket positiv
            utveckling för hela samhället. Vänsterpartiet föreslår ökat anslag
            för statlig medfinansiering till spår- och trådbusstrafik med
            2,7 miljarder kronor för perioden 2014–2016.
          </p>
          <p xml:id="i-G1LNkaCuESNWKQ86eXYC7G">
            Enligt uträkning av Trafikanalys på uppdrag av SvD i december
            2012, kostar förseningar i pendlingstrafiken i Stockholms län
            5,98 miljarder kronor per år för samhället. Timkostnaden för en
            försening vid arbetspendling baserad på all typ av kollektivtrafik
            beräknades lågt räknat på cirka 300 kronor. Den ökande trängseln
            i Stockholm är ett minst lika stort problem och hela 35 procent
            av resenärerna på tunnelbanans gröna linje i Stockholm upplever
            att trängseln är besvärande. För att öka kapaciteten för kollektivtrafik
            i Stockholmsregionen anser Vänsterpartiet att följande projekt
            bör prioriteras: förlängd tunnelbana Odenplan–Nya Karolinska sjukhuset/Hagastaden
            och tunnelbana från Kungsträdgården till Nacka/Orminge. Vi vill
            även utreda tunnelbana Akalla–Barkaby och Hagsätra–Älvsjö. Dessutom
            vill vi redan nu utreda utbyggnad av trådbusstrafik längs Spårvägs
            syds sträckning med en standard som möjliggör framtida konvertering
            till spårväg.
          </p>
          <head xml:id="i-YJrnRNcQyanpTp4QTGmD8z" type="h1">
            9 Mer och hållbarare kollektivtrafik på vatten
          </head>
          <p xml:id="i-F2ESYe81tSXTEqandukNMK">
            Att transportera gods och resenärer på vatten är mycket resurseffektivt.
            Trafikverkets kapacitetsutredning (2012) konstaterar att utökad
            kollektivtrafik till sjöss kan bidra till att öka kapaciteten
            i våra storstadsregioner. Vänsterpartiet bedömer att potentialen
            för utökad trafik är störst i dessa regioner men att utrymme även
            finns i övriga delar av landet. Ökade stimulansåtgärder behövs
            även för att koppla ihop vattenburen kollektivtrafik med övriga
            kollektivtrafiknät. Sjötransporter kan dock genom drift på fossila
            bränslen ge negativa miljöeffekter. För att utöka kapaciteten
            för kollektivtrafik på vatten samt stimulera drivmedel med låg
            miljöbelastning för dessa transporter anslår Vänsterpartiet 100
            miljoner kronor för statlig medfinansiering år 2014.
          </p>
          <p xml:id="i-Qr7omePhhPURop6bQYjYJu">
            I Stockholmsområdet ser vi utökad potential, t.ex. på sträckorna
            Liljeholmen–Stadshuset /city, Tappström (Ekerö)–city samt förstärkning
            av befintliga linjen Frihamnen–Nacka strand–Nybroplan.
          </p>
          <head xml:id="i-D2sTsEMu54uGJKoougkrBY" type="h1">
            10 Riktat stöd för kollektivtrafik i landsbygd
          </head>
          <p xml:id="i-LuXtUWUtGbTy9NwSTcVug1">
            En väl fungerande och prisvärd kollektivtrafik är en av de viktigaste
            faktorerna för regional utveckling i alla regioner. Den ska inte
            styras utifrån kortsiktiga privata vinstintressen utan utifrån
            medborgarnas behov och för långsiktig hållbarhet.
          </p>
          <p xml:id="i-LEfpjgJLEREVP42pnBaKBz">
            Behovet av transporter varierar stort beroende på var i landet
            man bor. Det finns därför inte en lösning som passar hela landet.
            De långa avstånden i Norrland och andra delar av vårt land med
            låg befolkningstäthet leder till att många måste resa långa sträckor
            dagligen för att kunna ta sig till och från arbeten eller utbildningar.
            Fungerande transporter är en livsnödvändighet för både enskilda
            och företag och det bästa är självfallet om merparten av resorna
            kan lösas genom kollektiva transporter.
          </p>
          <p xml:id="i-RebmFY1nPoqaMsNbfEsvMx">
            Det är inte realistiskt att tro att det helt går att ersätta
            bilresor även om det sker förbättringar i kollektivtrafiken. Det
            finns delar av Sverige där bilen är skillnaden mellan att bo kvar
            på landet och flytta in till regioncentrum. Dessa områden saknar
            i stort sett möjlighet till kollektivtrafik för exempelvis arbetspendling.
          </p>
          <p xml:id="i-2CVgYoghEDdxf3YcHK2p46">
            Trots dessa begränsningar går det dock att förbättra kollektivtrafiken
            avsevärt i glesbygd, inte minst genom ett ökat utbud. Förutom
            en utökad linjetrafik kan olika lösningar på anropsstyrd kollektivtrafik
            i många fall vara ett alternativ. I Kölsillre i Västernorrland
            drivs en mycket framgångsrik verksamhet med den s.k. byabussen.
            Samhället ställer fordon till förfogande och någon av resenärerna
            kör. Om det finns minst två resenärer och en av de resande kör,
            läggs turen upp. Resorna med byabussen (nio platser) är gratis.
            Byabussen är ett exempel på kollektivtrafik i glesbygd som Vänsterpartiet
            genom skattekreditering vill stödja. Vänsterpartiet avsätter 2,5
            miljarder kronor under en treårsperiod till kollektivtrafik i
            glesbygd (500 miljoner 2014, 1 000 miljoner 2015 och 1 000 miljoner
            2016). Medlen tillfaller kommuner och landsting som vidarebefordrar
            dessa till respektive regional kollektivtrafikmyndighet.
          </p>
          <head xml:id="i-MtNxaxmu7ycEWpCVXHLxBx" type="h1">
            11 Försök med avgiftsfri kollektivtrafik
          </head>
          <p xml:id="i-CWD1dN3o4tpEnZQvhePUeT">
            En avgiftsfri kollektivtrafik, s.k. klimattaxa, med hög tillgänglighet
            för alla resandegrupper, borde leda till ett ökat kollektivt resande.
            Det ger en rad positiva effekter: grupper med låga inkomster ges
            ökade möjligheter att förflytta sig, positiva miljöeffekter, minskat
            vägslitage, färre trafikolyckor och därmed lägre trafikskadekostnader.
            En avgiftsfri kollektivtrafik skulle i dagsläget även gynna kvinnors
            resande i större utsträckning.
          </p>
          <p xml:id="i-2wEeTxKuv4kkDK5LF9o5gL">
            Vänsterpartiet vill införa försök med avgiftsfri kollektivtrafik
            i två län/regioner. Försöken ska pågå under en längre tidsperiod
            (fyra fem år). De ska vara kopplade till forskning, där effekterna
            i vid mening ska studeras och analyseras. Med ett brett och djuplodande
            utvärderingsunderlag är det lättare att senare fatta lämpliga
            beslut. Forskningen som kopplas till klimattaxeförsöket ska bl.a.
            studera effekterna utifrån klimat- och miljöpåverkan, genusperspektiv,
            regionalpolitiska konsekvenser, tillgänglighetsaspekter, trafiksäkerhet
            och hur arbetsutbudet påverkas. Ett fullskaligt försök med klimattaxa,
            dvs. avgiftsfri kollektivtrafik, i en storstadsregion och ett
            landsbygdslän bör genomföras. Detta bör riksdagen som sin mening
            ge regeringen till känna.
          </p>
          <head xml:id="i-4cUewKLk7nmMNX8PtGk6gu" type="h1">
            12 Genomför försök med Bus Rapid Transit (snabbussar)
          </head>
          <p xml:id="i-LxV5SEv8Xb67q9gsdykDdf">
            BRT, Bus Rapid Transit, är ett intressant sätt att bedriva kollektivtrafik
            som skulle kunna översättas med att köra buss i spårsystem. Det
            är ett bussystem som ges tydliga företräden i trafiken eller till
            och med egna vägbanor. Stationerna är upphöjda som vid spårvagnssystem
            och påminner om dem som finns för spårtrafik. Kvaliteten på de
            långa bussarna är högre än på vanliga busslinjer, vilket gör att
            de påminner om tåg. Däremot är systemet mycket billigare att anlägga
            än spårtrafik, vilket gör att man kan få ut mycket mer linjekapacitet
            per satsad krona eller med andra ord: fler människor kan förflyttas
            på samma tid men till en lägre kostnad. Vi vill att BRT prövas
            i Sverige. Det skulle även vara möjligt att anlägga ett BRT-system
            längs en sträcka där man senare vill ha spår men i dagsläget inte
            anser att det finns tillräckliga medel. Vänsterpartiet anslår
            sammanlagt 700 miljoner kronor under perioden 2014–2016 för utveckling
            av BRT i Sverige.
          </p>
          <p xml:id="i-MeP198szVievM6eB7dqE9o">
            Trafikverket får i uppdrag att genomföra två lämpliga försök
            med BRT i Sverige. Detta bör riksdagen som sin mening ge regeringen
            till känna.
          </p>
          <head xml:id="i-E6HLL9DjfTM22sTBpL6ock" type="h1">
            13 Förändra förmånsbeskattningen av kollektivtrafikkort
          </head>
          <p xml:id="i-JYh1EZyCN9YSrA2Qxnivv3">
            Idag är bilen norm för beskattning och planering av resor och
            transporter. Om vi förändrar de ekonomiska styrmedlen så att de
            blir färdmedelsneutrala, kan vi skapa bättre möjligheter för personer
            att välja kollektivtrafiken som färdsätt. Det skulle då leda till
            att minska biltrafikens skadliga miljöpåverkan. Vänsterpartiet
            vill utreda möjligheten att skattebefria kollektivtrafikkort som
            löneförmån på samma sätt som görs idag med t.ex. bidrag till friskvård.
          </p>
          <p xml:id="i-PYQqE4DJJxmNn94cMCKVBc">
            Regeringen bör ges i uppdrag att utreda skattebefrielse för kollektivtrafikkort
            som löneförmån. Detta bör riksdagen som sin mening ge regeringen
            till känna.
          </p>
          <head xml:id="i-PWZR76iwKZ6R2WA38n268P" type="h1">
            14 Låt intäkter från trängselskatt gå till kollektivtrafik
          </head>
          <p xml:id="i-QV1tcyEUyS6GoPDeZQpaZ9">
            Den intensiva privatbilismen i våra större städer är ett betydligt
            större hot mot miljön än biltrafik på landsbygden. Större städers
            miljöpåverkan från transporter kan t.ex. åtgärdas med hjälp av
            trängselavgifter och stora satsningar på en förbättrad kollektivtrafik.
          </p>
          <p xml:id="i-4NU4FrhoGn7RTMaLDLTf3v">
            Vänsterpartiet välkomnar införandet av trängselskatt i Göteborg
            2013 och ser behov av ytterligare åtgärder för att stärka trängselskatter
            som styrmedel i Stockholm. Enligt beräkningar från KTH (Kungliga
            Tekniska högskolan) skulle trafiken på Essingeleden minska med
            10–15 procent om en avgift på 20 kronor togs ut under rusningstid.
            Det skulle snabbt kunna genomföras och skapa förutsättningar för
            nödvändiga inkomster för att bygga ut kollektivtrafiken. Av samma
            skäl ser vi behov av att höja den befintliga trängselskatten i
            Stockholm.
          </p>
          <p xml:id="i-M8E5ALG4PUf8upqr3Vjw6t">
            En kommun kan idag inte själv bestämma att införa trängselskatt.
            Kommuner bör själva få avgöra om de vill införa trängselskatt,
            hur den ska utformas samt hur intäkterna ska användas. Detta bör
            riksdagen som sin mening ge regeringen till känna.
          </p>
          <p xml:id="i-Gk4YACmUyQF1cJadH2jJd6">
            Det var för oss en självklarhet att trängselavgifter skulle återinföras
            i Stockholm efter försöksverksamheten och resultatet av den lokala
            folkomröstningen. Den borgerliga regeringen bytte glädjande nog
            också åsikt i frågan om trängselskatt, men har tyvärr valt inriktningen
            att intäkterna från trängselavgiften ensidigt ska användas till
            att finansiera vägprojekt som motorvägsbygget Förbifart Stockholm
            istället för att förbättra kollektivresandet i Stockholmsregionen.
            På valsedeln framgick med tydlighet att intäkterna skulle användas
            till både vägar och kollektivtrafik. Regeringens hållning är därför
            ett dubbelt svek: dels mot valresultatet, dels mot trafikmiljön
            i Stockholm.
          </p>
          <p xml:id="i-5nJHFCGqteWt1VctyAszUo">
            Intäkter från trängselavgiften i Stockholm ska, i enlighet med
            folkomröstningsresultatet, i första hand användas till att förbättra
            och bygga ut kollektivtrafiken. Detta bör riksdagen som sin mening
            ge regeringen till känna.
          </p>
          <head xml:id="i-Yatc6YoaURcbSsrdHHAnyY" type="h1">
            15 Gemensamt biljettsystem
          </head>
          <p xml:id="i-639XkxXqgw6CqVQ73CswKA">
            För att uppnå ett sammanhållet kollektivtrafiksystem krävs förbättrad
            samordning. Resenären måste uppleva att det är enkelt att planera
            en resa. För detta krävs ett förbättrat och gemensamt biljettsystem.
            Regionala kollektivtrafikmyndigheter, eller den till vilken befogenhet
            överlämnats, ska ha möjlighet att ställa krav på operatörer som
            bedriver kommersiell trafik att ingå i ett gemensamt biljettsystem.
            Detta bör riksdagen ge regeringen till känna.
          </p>
          <head xml:id="i-G3izrMeTWHt3bMbT6PYpZm" type="h1">
            16 Förbättra tillgängligheten för personer med funktionsnedsättning
          </head>
          <p xml:id="i-Qkr3eTQLJnyc9KRCe4ffEj">
            Förbundet för ett samhälle utan rörelsehinder (DHR) varnade redan
            innan den nya kollektivtrafiklagen kom till 2012 att den riskerade
            att försämra tillgängligheten och menar att regeringen bryter
            mot FN:s konvention om rättigheter för personer med funktionsnedsättning.
            Regeringen bör utreda och föreslå åtgärder för att samma normer
            för tillgänglighet för personer med funktionsnedsättning ska gälla
            för operatörer som bedriver kommersiell trafik som för offentligt
            finansierad trafik på sträckor med allmän trafikplikt. Detta bör
            riksdagen ge regeringen till känna.
          </p>
        </div>
        <div xml:id="i-8BQA6ajV82pGKq96XKTSdG" type="signatureBlock">
          <list xml:id="i-EUWwnnJU6k2DXifKFafhK9">
            <item xml:id="i-Uv1sorYWuLrV1ysryrS6GW" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-5aeXbywZDQsQqKr8VdmYup" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-B3HLwwvp4davYUhgoUP3BX" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-UAmuuKYJtG5t8tUkaedpDr" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-TUpCZKxtEJFKgq5Q5g8Aet" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
