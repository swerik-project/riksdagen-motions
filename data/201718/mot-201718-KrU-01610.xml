<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-01610">
  <teiHeader>
    <fileDesc>
      <titleStmt>
        <title>Drömmen om en sammanhållen filmpolitik</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1610 av Aron Emilsson m.fl. (SD)</title>
          <idno type="rdwebb">H5021610</idno>
          <rs type="number">1610</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5021610/text</ref>
          <ref type="dokument_url_html">http://data.riksdagen.se/dokument/H5021610</ref>
          <ref type="dokumentstatus_url_xml">http://data.riksdagen.se/dokumentstatus/H5021610</ref>
          <ref type="docx">http://data.riksdagen.se/fil/4CF1A12E-0364-4BCE-9D19-B3EF9AF1E4DA</ref>
          <ref type="pdf">http://data.riksdagen.se/fil/A7D86F10-4221-4404-B268-972D30EB7C9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FRHpuEGCfToypBcvYv1Tjr" type="signed"/>
        <correspContext corresp="i-FRHpuEGCfToypBcvYv1Tjr">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-Jw73WMEe4UUMz4WnBsvq47" type="submitted">
          <date when="2017-10-03"/>
          <time when="12:14:28"/>
        </correspAction>
        <correspAction xml:id="i-WgKuuSjCcUyKL3z4PnofZB" type="reviewed">
          <date when="2017-10-03"/>
          <time when="14:05:42"/>
        </correspAction>
        <correspAction xml:id="i-9vuCvBjbSoKBtj7z8VNiZs" type="referred">
          <date when="2017-10-13"/>
        </correspAction>
        <correspAction xml:id="i-QWS2HVgvMqy72ZyHmGmEJK" type="assigned">
          <date when="2018-11-12"/>
          <time when="08:10:02"/>
        </correspAction>
        <correspContext corresp="i-QWS2HVgvMqy72ZyHmGmEJK">
          <ref type="assignedTo">Kulturutskottet</ref>
        </correspContext>
        <correspAction xml:id="i-8VU8irjxiaPhu9F9vXmJYe" type="behandlas_i"/>
        <correspContext corresp="i-8VU8irjxiaPhu9F9vXmJYe">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GyTFrRia8ZZv12kLUUHjvv" type="motHeader">
        <div xml:id="i-WTC6rYcVLmL4KZyHoiw2P7" type="motTitle">
          Motion till riksdagen 2017/18:1610 av Aron Emilsson m.fl. (SD)
          Drömmen om en sammanhållen filmpolitik
        </div>
      </div>
      <div xml:id="i-WtV5rMcyiMTqi9uva7teLr" type="motBody">
        <div xml:id="i-6EK1T1AkgRHZraTK18e5eN" type="motProposal" subtype="förslag">
          <head xml:id="i-YLDshKZwiaEZCMkkHvLuwD">
            Förslag till riksdagsbeslut
          </head>
          <list xml:id="i-R2RFNr2BHUAhwEsGvhRGcU" style="ol">
            <item xml:id="i-FdAFZn2XQh3TRFDuTDYetf">
              Riksdagen ställer sig bakom det som anförs i motionen om förslag
              till förändringar inom svensk filmpolitik och tillkännager detta
              för regeringen.
            </item>
            <item xml:id="i-6SuQmodeoQjfSkTGwvSZhm">
              Riksdagen ställer sig bakom det som anförs i motionen om att
              regeringen ska presentera ett nytt helhetsförslag för Sveriges
              filmpolitik i samråd med riksdagens partier och branschens berörda
              aktörer och tillkännager detta för regeringen.
            </item>
            <item xml:id="i-R2wHvsMGzB5mgFr5UXR12T">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-PTkwD5XZ2Eirx1TGCWVhuh">
              Riksdagen ställer sig bakom det som anförs i motionen om att
              utmanande filmer inte behöver vara smala filmer och att det att
              utmana publiken inte behöver vara någon begränsning för en films
              publika framgångar och tillkännager detta för regeringen.
            </item>
            <item xml:id="i-L86oQixve839dy7beTqT2E">
              Riksdagen ställer sig bakom det som anförs i motionen om finansiering
              av svensk film och tillkännager detta för regeringen.
            </item>
            <item xml:id="i-Vzx3Km3n4Na6sND4zL4brv">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film och utomeuropeisk
              film och tillkännager detta för regeringen.
            </item>
            <item xml:id="i-CGvGBPnMzwoD22LrqAyxgz">
              Riksdagen ställer sig bakom det som anförs i motionen om insatser
              mot olovlig hantering av film och tillkännager detta för regeringen.
            </item>
            <item xml:id="i-KQw5uUMGAFYVvwVZfxKcRN">
              Riksdagen ställer sig bakom det som anförs i motionen om att
              utvärdera möjligheterna till gemensamma nordiska produktionsincitament
              för film och tillkännager detta för regeringen.
            </item>
            <item xml:id="i-7AaT44xfKfTxEnX5FDsX6E">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-5V3y6H8BEarvHZB31Dqycr">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-DMqcSgCUvMiQgw2B3cgnsv">
              Riksdagen ställer sig bakom det som anförs i motionen om det
              samiska filminstitutet och tillkännager detta för regeringen.
            </item>
          </list>
        </div>
        <div xml:id="i-RfUZvR9bCYPWHkRupuMUPq" type="motContent">
          <head xml:id="i-HsaMXj6y3dMrNGs1sghmqY" type="h1">
            Motivering
          </head>
          <p xml:id="i-QR5yk9XNYGSYp4oBrvy35Q">
            Den 8 maj 2015 utannonserade kultur- och demokratiminister Alice
            Bah Kuhnke att filmavtalet sägs upp 1 januari 2017. Det var regeringens
            första utspel kring det som skulle bli deras nya, helstatliga,
            filmpolitik. Regeringen kritiserades då hårt för att detta beslut
            saknade parlamentarisk förankring. Statsrådet menade att alla
            pusselbitar skulle falla på plats när filmpropositionen släpptes.
            Filmpropositionen släpptes under våren 2016, och en riksdagsmajoritet
            röstade då emot stora delar av propositionens innehåll, bland
            annat förslaget om att säga upp filmavtalet.
          </p>
          <p xml:id="i-C4GguNGLgFHVvqGMwQe8zd">
            Svensk filmpolitik är i behov av reformer och Sverigedemokraterna
            anser det vara bra att frågan har behandlats, samtidigt har riksdagen
            underkänt regeringens förslag till lösningar på filmbranschens
            problem. Det gamla filmavtalet har tjänat Filmsverige i många
            år, men besvarar inte alla aktuella frågor. För oss är det tydligt
            att bästa vägen för att nå lösningarna som filmbranschen behöver
            går genom samtal och samråd mellan branschen och riksdagens partier
            och vi hade föredragit om regeringen inlett sin parlamentariska
            samrådsprocess innan det fattades beslut om att slopa filmavtalet.
            Dessvärre genomför regeringen sin filmpolitik, trots att riksdagen
            underkänt den. Demokratiministern valde alltså att agera mot det
            beslutande organ som på högsta nivå representerar folkets intressen.
            Riksdagen beslutade att ytterligare utredning av filmfrågan var
            nödvändig och att biografmomsen inte skulle höjas. Vi förväntar
            oss att regeringen tillgodoser riksdagens tillkännagivanden och
            respekterar riksdagens majoritetsbeslut.
          </p>
          <p xml:id="i-H4T8p7t97hX6wFGeCWbuPj">
            Framtidens filmpolitik måste försöka bemöta de svårigheter som
            filmbranschen står inför och filmbranschens huvudsakliga problem
            är att det är svårt att få filmproduk­tioner att gå runt ekonomiskt.
            Eftermarknaden har i stort sett försvunnit till följd av den tekniska
            utvecklingen, som möjliggjort såväl illegal som legal spridning
            av film genom internet. Dessvärre inbringar inte de legala tjänster
            som finns för spridning av film via internet några större intäkter
            som kompenserar för inkomsttappet av den försvunna VHS-, DVD-
            och Blu-ray-försäljningen. Samtidigt kan de illegala tjänsterna
            distribuera upphovsrättskyddade filmer till ett obegränsat antal
            mottagare och då ofta med högre filmkvalité än de legala alternativen.
          </p>
          <p xml:id="i-MEhDKjDEHWeNA2wrimFSyy">
            Sverigedemokraterna anser att den lösning regeringen infört för
            att åtgärda detta problem, det vill säga med en marginell höjning
            av filmstöden samt ett förstatligande av filmpolitiken, är otillräcklig
            för att kompensera för det inkomstbortfall som drabbat filmbranschen.
          </p>
          <p xml:id="i-QD1rzFuaEu5uWWuTWmDTcn">
            För att komma till bukt med ovanstående problem krävs breda lösningar
            över flera politikområden. Vi hade föredragit om regeringen presenterat
            ett helt genomtänkt förslag för filmpolitiken, där samtliga delar
            vara färdiga, så att riksdagen kunde bedöma en helhetslösning
            över samtliga delar av filmbranschens problem. Inte som nu, när
            samråden med Justitiedepartementet rörande skärpt lagstiftning
            kring fildelning inte var färdiga när regeringen presenterade
            sitt filmpolitiska förslag. Det är tydligt att regeringen uppfattat
            filmbranschens grundläggande utmaningar kring teknikutveckling,
            illegal nedladdning och visningsfönster, men man presenterade
            inga verktyg för att bemöta detta. Åtgärdsförslag saknas än idag
            på grundläggande områden och vi vill därför att regeringen presenterar
            ett nytt helhetsförslag för Sveriges filmpolitik, framarbetat
            med övriga politiska partier och branschens berörda aktörer.
          </p>
          <p xml:id="i-JaCbvWoxdziuQMuNHsTXrW">
            Nedan presenterar vi våra visioner för filmpolitiken och våra
            förslag på hur filmbranschens situation kan förbättras.
          </p>
          <head xml:id="i-DUjYeootHYL9wirqnv2SS1" type="h2">
            Digitalisering av filmarkiv
          </head>
          <p xml:id="i-Qox52PPPKVkjvsnPMSftJP">
            Regeringen aviserade viktiga satsningar för fortsatt digitalisering
            av filmarkiven. Det anser Sverigedemokraterna är bra och vi kommer
            bevaka regeringens arbete kring detta. En digitalisering av våra
            filmarkiv är av yttersta vikt, och en viktig del i att bevara
            vår historia för framtida generationer. Därför kommer Sverigedemokraterna
            att lyfta digitaliseringsfrågan av arkiven som en viktig del även
            i den nya filmpolitik vi vill att riksdagen, branschens aktörer
            och regeringen ska arbeta fram.
          </p>
          <head xml:id="i-Y9oRRqymBCejeEEnfFSya1" type="h2">
            Filmstöd till kulturarvsfilm
          </head>
          <p xml:id="i-CKFTcXfpCnBoHqmknPAyni">
            Sverigedemokraterna anser att det bör vara ett mål att levandegöra
            det svenska kulturarvet, och då inte enbart genom restaurering
            av gamla svenska filmer, utan även genom filmatiseringar som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolar i fråga om bidragsgivning.
          </p>
          <p xml:id="i-FDXmvuCammxN4o9v1fm4zw">
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva; vårt gemensamma arv utgör själva
            fundamentet för vårt samhällsbygge. Det är vår övertygelse om
            att stärkta möjligheter till produktion av historisk film skulle
            bidra till ökad gemenskap och en mer sammanhållen nation.
          </p>
          <head xml:id="i-567coNsQzZ3vSKAgs6ptMT" type="h2">
            Kvalitet och avgränsningar
          </head>
          <p xml:id="i-A4VgixAdZVJTsb1zaBXi2F">
            I 2016 års filmproposition uttryckte regeringen följande: ”Värdefull
            svensk film ska omfatta såväl filmer med en bred målgrupp som
            smalare filmer som på olika sätt utmanar publiken, såväl långfilm,
            barn- och ungdoms-, kort- och dokumentärfilm som animation.”
            <ref xml:id="i-PES8APMnM4gzbdivR6T5do" target="i-EVZMUybL3JKRtwrwkDpUCQ">
              [1]
            </ref>
            Det innebär att rådande filmpolitik gör en distinktion mellan
            bred film som är populär och smal film som utmanar publiken, underförstått
            innebär detta att bred film är mindre kapabel att utmana publiken.
            Att anta att det finns en motsättning mellan breda filmer och
            filmer som utmanar publiken är inte bara märkligt utan direkt
            felaktigt. Klarar inte filmen av att förmedla ett budskap som
            utmanar publiken samtidigt som den är bra kan det bero på många
            olika faktorer. Det går till och med att hävda att det kan vara
            tvärt om, och att det är i de fall som publiken utmanas och detta
            görs på ett för publiken tilltalande sätt, som filmerna blir riktigt
            populära, på det finns flera exempel genom den svenska filmhistorien.
          </p>
          <head xml:id="i-Bg7CLz3YAvMWdEawyCwF4h" type="h2">
            Angående jämställdhetskrav
          </head>
          <p xml:id="i-9y9jNAELETytH6jY6q8L6B">
            Sverigedemokraterna anser att det inte bör ingå i filminstitutets
            målsättning att anslå medel efter könsfördelning. Bedömning av
            innehåll och kvalitetssäkring bör vara de primära kriterierna
            för huruvida en film får produktionsstöd, framför olika former
            av kvotering. Jämställdhet innebär för Sverigedemokraterna att
            män och kvinnor är lika inför lagen, har samma rättigheter och
            skyldigheter och att alla människor oavsett könstillhörighet har
            rätt och möjlighet att välja sin egen väg i livet. Vi menar således
            att jämställdhet per definition inte innebär att män och kvinnor
            måste göra exakt samma saker i exakt samma omfattning.
          </p>
          <p xml:id="i-2pyAZjZfqtC2mgwyhkHZf2">
            Av den anledningen anser vi att dagens filmpolitik inte ska ha
            någon målsättning för att ettdera könet ska ha en bestämd minimiandel
            av produktionsstöden.
          </p>
          <p xml:id="i-LaQdXcp5soPhokPvUUjdUs">
            I konsekvensanalysen hävdade regeringen att ”jämställdhet och
            mångfald i alla delar av produktionen bidrar till att stärka kvaliteten
            i svensk film”. Vi anser att detta inte är ett sant antagande.
            Sverigedemokraterna anser som sagt inte att en människas hantverksskicklighet
            sitter i hennes hudfärg, politiska ställningstaganden, könstill­hörighet
            eller sexuella läggning. Om vi håller föregående ansatser för
            sanna påverkas inte filmernas kvalitet av procentandel kvinnor
            eller män som verkar i filmbranschen, utan det är andra faktorer
            som är avgörande för hur hög kvalitet en filmproduktion håller.
            Det är troligtvis filmmakarnas begåvning som är den avgörande
            oberoende variabeln för filmernas kvalitet.
          </p>
          <head xml:id="i-9tqMLjUtyUb4ZeFtgTNgoN" type="h2">
            Finansiering av ny svensk film
          </head>
          <p xml:id="i-WumYZwGLX1A7kXGnb4CKU">
            Filmavtalet har funnits i över 50 år som en väl fungerande modell/organisation.
            Dock så har vi kunnat konstatera att teknikens utveckling gjorde
            flera hål i avtalet. Den största anledningen, och även startskottet
            till upphörandet av filmavtalet, var finansierings­underskottet
            som årligen växte. Eftermarknadens borttynande har gjort det avsevärt
            svårare att skapa ekonomiskt hållbara filmprojekt. Att förstatliga
            filmpolitiken återuppväcker inte eftermarknaden och regeringens
            förslag visade ingen vilja till att kompensera filmbranschen ekonomiskt
            på en nivå som täcker filmbranschens ekonomiska bortfall från
            eftermarknadens sjunkande försäljning.
          </p>
          <p xml:id="i-QV6zwkuzgkvK3hTkGzqYs2">
            Att riva upp filmavtalet var inte förankrat vare sig från politikens
            eller branschens sida och det löste inte heller filmbranschens
            problem. Även om filmavtalet hade många brister de senaste åren
            var det ogenomtänkt att riva upp filmavtalet så nära inpå innan
            det löpte ut, utan att ha presenterat ett genomtänkt ersättningsförslag.
          </p>
          <p xml:id="i-HDekV4iBT24GKFoKwmszGd">
            Vi Sverigedemokrater vill se ett moderniserat filmavtal. Med
            det menar vi att de hål som vi har kunnat identifiera i det dåvarande
            filmavtalet måste lösas med hållbara och starka lösningar. Grundtanken
            med att både staten och branschen finansierar film­politiken är
            något vi stödjer. Vi anser att filmavtalets framtida utformning
            bör utredas där ömsesidigt engagemang finns från såväl branschens
            som statens sida. Om det betyder en helt annan form av filmpolitiskt
            samarbete med branschen är vi öppna för att titta på sådana lösningar
            efter att förslag för framtidens filmavtal presenterats.
          </p>
          <p xml:id="i-7m9isTaFZ47kYF45sFGZWm">
            För att täppa igen de hål som identifierats så bör vi fokusera
            på den del av film­branschen som fungerar. Filmavtalet tecknades
            med såväl biograferna som leveran­törerna till eftermarknaden.
            Som vi nämner ovan så har eftermarknaden försvunnit vilket inneburit
            att den enda kommersiella avtalsparten inom filmavtalet faktiskt
            levererade betydande summor till filmpotten var biograferna. Därför
            föreslår vi en förutsättningslös utredning av en differentierad
            biografavgift för inhemsk film och utomeuropeisk film. Det skulle
            kunna ge den svenska filmen ett välbehövligt tillskott samtidigt
            som det ökar svensk films inhemska konkurrenskraft. Sverigedemokraterna
            är initialt beredda att diskutera statens möjlighet att anslå
            en medeltillökning i paritet med den ökning som branschen lyckas
            inbringa genom ovanstående förslag.
          </p>
          <head xml:id="i-PBka7PPTZPQ6jjDHTYMcwa" type="h2">
            Insatser mot olovlig hantering av film
          </head>
          <p xml:id="i-RFe4NgmsiQEdhtd5DMYxeW">
            Det är politikens uppgift att försöka finna sätt att strama åt
            och skärpa lagstiftningen kring olovlig visning och hantering
            av film. Eftersom den olovliga hanteringen av film är en del av
            kärnproblemet för filmindustrin hade det varit lämpligt om förslag
            till ny lagstiftning på området presenterats innan man införde
            nuvarande statliga filmpolitik.
          </p>
          <p xml:id="i-CUF57yWZhvdwgKt5h22GHs">
            Vi anser att filmbranschen bör åta sig att försöka förse marknaden
            med legala digitala visningslösningar som kan konkurrera och leverera
            en bättre film- och konsumentupplevelse än de illegala lösningarna.
            De så kallade svarta fönstren bör elimineras som en förebyggande
            åtgärd mot piratkopiering och illegal spridning. Undersökningar
            har visat att konkurrenskraftiga legala alternativ kan konkurrera
            ut illegal fildelning, och detta har skett i Norge på musikområdet.
            Även om den politiska makten kan skärpa lagstiftningen på fildelningsområdet
            så är troligtvis den mest effektiva lösningen mot illegal kopiering
            att filmbranschen efterliknar det musik­branschen klarat av, det
            vill säga skapa ett konkurrenskraftigt legalt visningsfönster
            med stort och brett utbud, likt det som privata aktörer lyckats
            med.
          </p>
          <head xml:id="i-UUPYZEXh3Q5tx6bD4S9DTi" type="h2">
            Produktionsincitament
          </head>
          <p xml:id="i-FPYMXHyvZrszqyAruxjzNd">
            I flera europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är det så kallade rabattsystemet som ger
            en procentuell rabatt på alla produktionskostnader. Sverige har
            redan gått miste om flertalet internationella och inhemska filmprojekt
            på grund av konkurrensen från andra länder.
          </p>
          <p xml:id="i-9caL6F9Ld3pgf1FhRJYnHs">
            Detta trots att Sverige har intressanta miljöer, en god infrastruktur
            och den kompetens som krävs för filmproduktion i världsklass.
            Produktionsincitament är beprövat i ett flertal länder och har
            visat sig vara självfinansierande. Det är också en åtgärd som
            efterfrågas av svenska filmproducenter. Ett produktionsstöd kan
            stärka Svensk filmindustri i den internationella konkurrensen
            och ta bort de barriärer som finns för filmproduktion i Sverige.
            Det är glädjande att Tillväxtverket nu utreder frågan om produktionsincitament
            i Sverige. Sverigedemokraterna har länge varit pådrivande för
            ett införande av produktionsincitament i Sverige och vi hoppas
            att utredningen snabbt kan leverera ett förslag som stärker Sveriges
            konkurrenskraft som produktionsland.
          </p>
          <p xml:id="i-WVZ1eysqiTuF9HeGVumhyu">
            Vidare vill Sverigedemokraterna utvärdera om Sverige kan samarbeta
            med övriga nordiska länder rörande produktionsincitament. Det
            skulle gynna samtliga länder om vi har ett gemensamt system och
            ser Norden som en gemensam inspelningsplats. På så vis kan filmskapare
            röra sig inom hela Norden under sin filminspelning, utan att behöva
            sätta sig in i flera olika system.
          </p>
          <head xml:id="i-SSsA9Zm8qXaDiz4HnS9zDy" type="h2">
            Småstadsbiografernas framtid
          </head>
          <p xml:id="i-WuaCkQDdfvUMgXwLdSLk2f">
            Sverigedemokraterna är mycket kritiska till den momshöjning på
            biobiljetter som regeringen genomfört. Eftersom riksdagen motsatt
            sig regeringens föreslagna höjning av biografmomsen förväntar
            vi oss att regeringen återgår till den gamla momssatsen på sex
            procent.
          </p>
          <head xml:id="i-MHYtzFbCfHo8yJTBdfRnZ5" type="h2">
            Stöd för spridning och visning
          </head>
          <p xml:id="i-HLNcn3DqoPoJAHaJyHSZr2">
            Regeringens filmpolitik förespråkar textning på språk ”vanligt
            förekommande av personer som nyligen kommit till vårt land” och
            anser att filminstitutet bör överväga att införa detta. Principiellt
            går det emot vår syn på integrationsarbete och vi anser att det
            svenska stödet för film enbart bör rikta sig mot insatser på det
            svenska språket eller något av våra minoritetsspråk. Vi kan således
            inte ställa oss bakom det regeringen förespråkar.
          </p>
          <head xml:id="i-V7j8rc23RHJDZaJLKmTjmL" type="h2">
            Nordisk Filmsamverkan
          </head>
          <head xml:id="i-HBcK8zLX1J3dTGx8N2fkud" type="h3">
            Utökad nordisk samverkan
          </head>
          <p xml:id="i-NmhKXs3eJqysBgfumKNSW4">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anförs
            det att den svenska marknaden är för liten för att kunna upprätthålla
            en levande filmindustri utan statligt stöd. Sverigede­mokraterna
            delar denna verklighetsbeskrivning, samtidigt har vi genom åren
            haft ett nordiskt samarbete på filmområdet. Vi vill att detta
            samarbete ska utvidgas. En sammanhållen nordisk marknad innebär
            större möjligheter för de nordiska ländernas filmindustrier att
            stå på egna ben. Filmindustrins konstnärliga frihet är beroende
            av dess självständighet. Det innebär att den konstnärliga friheten
            skulle öka desto närmare filmindustrin är en marknad som klarar
            av att bära sig själv.
          </p>
          <p xml:id="i-KAsRd7ZWWycf57Xk2tcqUX">
            Vidare innebär ett utökat nordiskt samarbete en positiv påverkan
            på det nordiska samarbetet i sin helhet samtidigt som det kan
            förbättra den nordiska språkförståelsen. Den nordiska språkförståelsen
            är på tillbakagång och vi räds att detta kommer att påverka våra
            handelsförbindelser negativt. De nordiska länderna är våra närmaste
            handelspartners och ett stärkt nordiskt samarbete stärker de nordiska
            ländernas ekonomier. Därav är en fördjupad nordisk filmsamverkan
            inte bara av kulturpolitisk vikt, utan även en positiv faktor
            för den gemensamma näringslivsutvecklingen.
          </p>
          <head xml:id="i-CVs9V1tHsiRrh2DHCAnmqz" type="h3">
            Internationella Samiska filminstitutet
          </head>
          <p xml:id="i-NoEEctLGJQ7q3EqfRBzzUE">
            Internationella Samiska filminstitutet med säte i Kautokeino
            representerar samerna i Norge, Sverige och Finland. I dagsläget
            ger endast norska stortinget och norska sametinget ekonomiska
            medel till filminstitutet, samtidigt som svenska samer och produktionsbolag
            är delaktiga i projekt och produktioner som institutet står för.
            Nordiska rådet har rekommenderat de nordiska länderna att samfinansiera
            filminstitutet, vilket vore positivt då det är en gemensam nordisk
            angelägenhet och institutet har en ambition att verka internationellt.
            Vi anser att den svenska regeringen i mötet med övriga regeringsrepresentanter
            i Nordiska ministerrådet bör argumentera för att Nordiska rådets
            hållning bör anammas för att eftersträva en samnordisk finansiering.
            Till dess en sådan lösning är på plats, anser vi att regeringen
            bör se över vad Sverige kan göra från nationellt håll.
          </p>
          <p xml:id="i-Xtbw9hNdVUgKCnmy1UfDJy">
            Samisk film är dels viktig ur ett kulturellt perspektiv, men
            även som verktyg för att berätta och gestalta samernas ställning
            i samhället, samisk historia, traditioner och språk. För att ge
            förutsättningar för institutet att verka och utvecklas i rätt
            riktning är det av vikt att även Sverige tar ett ansvar för detta
            som en del i hela Sveriges filmpolitik. Då både Sverige, Norge
            och Finland har samisk befolkning ger institutet även stora möjligheter
            för nordiskt samarbete på flera plan. Samiska filminstitutet utgör
            en viktig del i arbetet med att bevara och förvalta den samiska
            kulturen i Norden.
          </p>
        </div>
        <div xml:id="i-MDVJ65tNmHRPAAx3bLHBs2" type="signatureBlock">
          <list xml:id="i-NDXvx6DvCuwLEV5Hafgd61">
            <item xml:id="i-CtUd121j5Eh3jFNjQyPTd3" type="signature">
              Aron Emilsson (SD)
            </item>
            <item xml:id="i-9KpkotBCwfPSz9XcEqozfh" type="signature">
              Angelika Bengtsson (SD)
            </item>
            <item xml:id="i-JyjNSCnYohWmnrYqLdgd94" type="signature">
              Sara-Lena Bjälkö (SD)
            </item>
            <item xml:id="i-4GA3kGTazEXZ2A5wZNh8kb" type="signature">
              Cassandra Sundin (SD)
            </item>
          </list>
        </div>
        <div xml:id="i-Usy9pi75263YZwpake48R" type="motNotes">
          <noteGrp xml:id="i-NCBmMqDaScGUZpihWKFZfi">
            <note xml:id="i-EVZMUybL3JKRtwrwkDpUCQ">
              [1] Prop. 2015/16:132, s. 21.
            </note>
          </noteGrp>
        </div>
      </div>
    </body>
  </text>
</TEI>
