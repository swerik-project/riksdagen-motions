<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00440">
  <teiHeader>
    <fileDesc>
      <titleStmt>
        <title>Mälardalens högskola</title>
        <author corresp="i-9bqWLXmB7Cb3r3JUmkkLBy">av Hans Ekström m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mälardalens högskola</title>
          <idno type="rdwebb">H002Ub440</idno>
          <rs type="number">Ub440</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub440/text</ref>
          <ref type="dokument_url_html">http://data.riksdagen.se/dokument/H002Ub440</ref>
          <ref type="dokumentstatus_url_xml">http://data.riksdagen.se/dokumentstatus/H002Ub440</ref>
          <ref type="doc">http://data.riksdagen.se/fil/D059DA2C-6352-447C-A359-A539B98F3C3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-L2jZQY1rmXeXy9EGfsxUKG</idno>
            <name>Lars Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NkS3XVcc11fFR76bJKGaXD" type="signed"/>
        <correspContext corresp="i-NkS3XVcc11fFR76bJKGaXD">
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-SQtBtzxQLj4TaXXq9jLy7r"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-KHwyNd4PtTDS74vUs9zWKS"/>
          <note type="signatory" corresp="i-L2jZQY1rmXeXy9EGfsxUKG"/>
        </correspContext>
        <correspAction xml:id="i-9wXEzw6NBZrMjXKsdu4sfw" type="numbering">
          <date when="2012-10-08"/>
        </correspAction>
        <correspAction xml:id="i-R3BFmA6Fm5rQkhJ5cZYnpb" type="submission">
          <date when="2012-10-05"/>
        </correspAction>
        <correspAction xml:id="i-TL2r2FDutEv3VWqgCSX5Rf" type="transfer">
          <date when="2012-10-04"/>
        </correspAction>
        <correspAction xml:id="i-ADMKR6FwobRhHZQUDq9Xg6" type="assigned"/>
        <correspContext corresp="i-ADMKR6FwobRhHZQUDq9Xg6">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SbHck63K77Brp723CFFWo5" type="motHeader"/>
      <div xml:id="i-sBfKtqSCb2amDR6A9RmrM" type="motBody">
        <div xml:id="i-M2fCwowk63Ff2oLWYNUytq" type="motProposal" subtype="förslag">
          <head xml:id="i-MLBfxAZw8pMH6QekfCzmRh">
            Förslag till riksdagsbeslut
          </head>
          <p xml:id="i-BcLLWa8u2EoD3NrLngwcQA">
            Riksdagen tillkännager för regeringen som sin mening vad som
            anförs i motionen om vikten av resursfördelningssystem som gynnar
            forskningskvaliteten och slår vakt om forskning och forskningsbaserad
            högre utbildning i hela landet.
          </p>
        </div>
        <div xml:id="i-FTDFWmdMq95u4QuEVhUECA" type="motContent">
          <head xml:id="i-TkQo8aDmFw5a3m1hCEDDXm" type="h1">
            Motivering
          </head>
          <p xml:id="i-YUxxqFREufEWxTJ4PyNatY">
            Det är nödvändigt att regeringen vidtar åtgärder avseende fördelningen
            av forskningsresurserna. Och i samband med det beaktar Mälardalens
            och andra regionala högskolors, med liknande ekonomiska förutsättningar,
            behov av att kunna forskningsanknyta sina utbildningar och därigenom
            säkerställa examensrätterna. Annars kommer såväl Mälardalen som
            hela Sverige att stå inför stora framtida problem med den regionala
            kompetensförsörjningen.
          </p>
          <p xml:id="i-CvGd3LzLodR2dY9adDtWbL">
            Västmannarådet i Västmanlands län och landshövdingen, regionförbundet,
            landstinget med flera i Sörmland har i olika skrivelser uppmärksammat
            regeringen på Mälardalens högskolas stora betydelse för en fortsatt
            stark utveckling i de båda länen. Vi delar den uppfattningen.
            Det är viktigt att vårda de regionala universiteten och högskolorna
            som är betydelsefulla tillväxtmotorer i de regioner där de finns.
          </p>
          <p xml:id="i-DB7hHCsnb61rQ6rrNR2amG">
            Mälardalens högskola är en av landets större högskolor, med 13
            000 studenter och 900 anställda i Eskilstuna och Västerås. Skolan
            erbjuder utbildningar av hög kvalitet med tonvikt på teknikutbildningar,
            sjuksköterske- och beteendevetenskapliga utbildningar, lärarutbildningar
            och ekonomiutbildningar. Mälardalens högskola bedriver, under
            ledning av ett sextiotal professorer, kvalificerade forskarutbildningar
            inom vetenskapsområdet teknik samt inom hälsa och välfärd. Skolan
            har ett brett och långvarigt samarbete med länets större och internationellt
            kända företag. Ett uttryck för detta är det faktum att 40 procent
            av högskolans forskningsfinansiering är statlig, medan hela 60
            procent av finansieringen når högskolan genom externa medel.
          </p>
          <p xml:id="i-KZEF5PadErUPxqPTd5G9mw">
            Forskningen vid Mälardalens högskola har mycket stor betydelse
            för Södermanlands och Västmanlands utveckling.
          </p>
          <p xml:id="i-7AbsRnHxRNSGu7xun3PAdY">
            Offentlig sektor och näringslivet behöver ha möjlighet till ett
            fungerande samarbete med Mälardalens högskola. Den tillämpade
            forskningen stödjer utvecklingen i verksamheterna och skapar tillväxt.
            Utan närheten till Mälardalens högskola skulle det vara väsentligt
            svårare för företagen i länen att ta del av aktuell forskning.
          </p>
          <p xml:id="i-6kh7JMCaSen98fXfMMgSo8">
            För högskolans del ger samarbetet bland annat en möjlighet till
            att identifiera och initiera forsknings- och utvecklingsprojekt
            samt ger studenterna ett bredare kontaktnät. Samspelet bidrar
            till en hög vetenskaplig kvalitet. En utvecklad gränsgångarkultur
            bidrar till att kunskap och kompetens rör sig mellan sektorer.
            Gränsgångarkultur innebär att nya lärosäten skapar en kultur där
            samarbete med näringslivet blir ett framgångsrikt integrerat arbetssätt.
            De är flexibla och begripliga för näringslivet. Det finns en naturlig
            fokusering mot det regionala näringslivets behov. Det finns ett
            stort antal gränsgångare personer med fötterna i både akademi
            och näringsliv. Exempel på samarbeten som genom en ömsesidighet
            och växelverkan har stor betydelse för regionen är Mälardalen
            Industrial Technology Centre (MITC), Robotdalen, Automation Region,
            Samhällskontraktet och Mälardalen Real Time Research Center (MRTC).
          </p>
          <p xml:id="i-7EfGEGJgETUPRjFsMHR3az">
            Med utgångspunkt från regionens struktur med en stark teknikindustri
            med ett stort antal underleverantörer och kundföretag, är behovet
            stort att ständigt förbättra konkurrenskraften. Detta är viktigt
            för att trygga sysselsättningen i regionen.
          </p>
          <p xml:id="i-GKJ4zd8sHfkkyV37qJMy7T">
            MITC är en organisation som är grundad för att få en ökad hävstång
            i samarbetet mellan teknikföretag, akademi och samhälle. Detta
            uppnås genom planering, finansiering och koordinering av utbildnings-,
            utvecklings- och forskningsprojekt i direkt samverkan mellan industrin
            i Mälardalen och Mälardalens högskola, vilka är huvudintressenter
            i MITC. Företagen som deltar kommer i första hand från Eskilstuna,
            Köping och Västerås, och som exempel kan nämnas Volvo CE, Alfa
            Laval, Hexagon Metrology, GKN Drivelines, Leax, Volvo Powertrain,
            ABB och Bombardier. Fokusområden inom MITC är innovation, effektivare
            produktutveckling, effektivare produktion och energi/miljö.
          </p>
          <p xml:id="i-VDWajMdvrNzVknVEkoLL2L">
            Robotdalen har bidragit till förnyelse, innovationskraft och
            produktivitetsökningar både i de befintliga stora företagen ABB,
            Atlas Copco, Volvo Construction Equipment, ESAB med flera samt
            i över tvåhundra små och medelstora företag i regionen. Robotdalen
            har etablerat ett nytt område, nämligen hälsoteknik, där forskning
            inom hälsa och välfärd kombineras med befintlig forskning inom
            robotteknik. Här har Sverige stora förutsättningar att ta ett
            globalt ledarskap.
          </p>
          <p xml:id="i-NgRyjps4s3Cy5d4T77b94L">
            Samhällskontraktet, som genomförs i samarbete med Eskilstuna
            kommun, Västerås stad och Mälardalens högskola, är ett innovationssystem
            för offentlig sektor som innefattar gemensamma forsknings- och
            utvecklingsprojekt, kompetensutveckling av personal och olika
            former av mötesplatser som till exempel seminarier och konferenser.
            Prioriterade områden för Samhällskontraktet är utbildning, äldreomsorg
            och socialt arbete, morgondagens studenter och arbetskraft samt
            hållbar stadsutveckling. Ytterligare exempel på samarbeten mellan
            Mälardalens högskola och offentlig verksamhet är landstingets
            engagemang i högskolans forskarutbildning inom hälsa och välfärd.
            Det är ett samarbete som genererar ett värdefullt ömsesidigt kunskaps-
            och kvalitetsutbyte, något som är viktigt både för högskolan och
            för regionen.
          </p>
          <p xml:id="i-71EHxk1vbe1Lhguuk9FN4m">
            Mälardalens högskola är viktig för de båda länens kompetensförsörjning.
            Det råder fortsatt brist på civil- och högskoleingenjörer i länen
            samtidigt som företagen har ett stort behov av teknikkompetens.
            Inom undervisningsområdet ser länets kommuner framförallt ett
            behov av förskollärare och inom vården väntas ett underskott av
            sjuksköterskor.
          </p>
          <p xml:id="i-BEvhvZQ5xLpTxgYynKre3w">
            När det gäller sjuksköterskeutbildning och lärarutbildning står
            Mälardalens högskola för en viktig regional kompetensförsörjning
            och det finns goda möjligheter till samverkan för att stärka utbildningskvaliteten,
            bland annat genom verksamhetsförlagd utbildning. Inom länet finns
            också ett flerårigt och väl fungerande samarbete när det gäller
            teknikutbildningarna. Det pågår ett aktivt arbete mellan näringslivet,
            Eskilstuna och Västerås kommuner samt högskolan för att stärka
            ungas teknikintresse.
          </p>
          <p xml:id="i-FN2eqT8mXfwXDnNSNF4LGR">
            Närhet till högre utbildning har en stor betydelse för arbetsmarknadens
            tillgång på kvalificerad arbetskraft. Mälardalens högskola har
            en betydande regional rekrytering: läsåret 2009/2010 rekryterades
            nästan hälften av nybörjarna vid Mälardalens högskola från Västmanland
            och Södermanland. En mycket stor andel av dem som rekryterats
            från de båda länen stannar också kvar efter examen, vilket har
            stor betydelse för länens kompetensförsörjning och tillväxt. Som
            exempel kan nämnas att närmare 60 procent av personer med högskoleutbildning
            i Eskilstuna kommun har sin examen från Mälardalens högskola och
            att 86 procent av de examinerade som högskolan har rekryterat
            från de egna länen var fortsatt boende i något av högskolelänen
            drygt två år efter examen.
          </p>
          <p xml:id="i-RU6oGumMBr5828epw3SQ2H">
            Mälardalens högskola har behov av ökade forskningsanslag. Forskningen
            vid Mälardalens högskola håller hög vetenskaplig kvalitet, trots
            att högskolan endast har 78 miljoner kronor i direkta forskningsmedel.
            Det beror på att Mälardalens högskola i konkurrens erhållit externa
            medel; en tredjedel av de externa forskningsmedel som Mälardalens
            högskola erhöll 2010 kom från nationella forskningsråd. Mälardalens
            högskola har, tillsammans med KTH, också fått del av de strategiska
            forskningsmedel som avsattes till följd av den förra forskningspolitiska
            propositionen. Dessutom har Mälardalens högskola varit framgångsrik
            i att erhålla medel från bland andra KK-stiftelsen och EU, där
            ansökan förutsätter en aktiv näringslivspart.
          </p>
          <p xml:id="i-wCC6Du5SRMkWocuvfs7sH">
            Med sitt utbud av lärarutbildningar, högskoleingenjörs- samt
            civilingenjörsutbildningar och som en av Sveriges större anordnare
            av sjuksköterskeutbildning är Mälardalens högskola en mycket viktig
            kompetensförsörjare i de båda länen. För att garantera tillgången
            på välutbildad arbetskraft i länen, är det angeläget att matcha
            kvaliteten i högskolans utbildningar med tillräckliga forskningsresurser
            för att säkerställa utbildningens forskningsbas.
          </p>
          <p xml:id="i-QeTPZAQC2bddbWMoZSkRc8">
            Det fattade beslutet om nedläggningen av Astra Zenecas forskningsenhet
            i Södertälje är ännu ett tecken på att Sverige måste säkerställa
            tillräckliga medel för forskningen inom flera områden, inte minst
            det som adresserar tillverkningsindustrins utmaningar. Beslutet
            aktualiserar också frågan om vikten av en god samverkan mellan
            akademi och näringsliv. Skulle samma beslut fattas rörande tillverkningsindustrin,
            skulle en region som Sörmland drabbas mycket hårt. Svensk industri
            och offentlig sektor är inte isolerade verksamheter, utan kräver
            närhet och samverkan med akademin.
          </p>
          <p xml:id="i-Pu5yeDFM4RcmC2DHq2FpoD">
            Vi vill framhålla vikten av att regeringen säkerställer Mälardalens
            högskolas behov av framtida forskningsresurser, detta till gagn
            för kompetensförsörjningen i de båda länen samt med den betydelse
            detta har för den framtida tillväxten.
          </p>
        </div>
        <div xml:id="i-CjD2kipVk6vRP4cGY6DsPb" type="motSignatures">
          <list xml:id="i-9DB982FTM8EyqhqL298PuW">
            <item xml:id="i-BrgFVsoZSy3rNpJcuC3xqg">
              Hans Ekström (S)
            </item>
            <item xml:id="i-38dgpQea6PtZ564qTeP2GQ">
              Sara Karlsson (S)
            </item>
            <item xml:id="i-6iu3BUQs9rWkFK9HZfDqyB">
              Anna Wallén (S)
            </item>
            <item xml:id="i-BUqwhCxYNNUaA2DhqYqGFB">
              Fredrik Olovsson (S)
            </item>
            <item xml:id="i-LqEHd912htQEnJZkWDnZax">
              Olle Thorell (S)
            </item>
            <item xml:id="i-2AoPmwCdQsYTsjihsypMxr">
              Pia Nilsson (S)
            </item>
            <item xml:id="i-MtJGdKfYe3NpNk6DEaMnzi">
              Lars Eriksson (S)
            </item>
          </list>
        </div>
      </div>
    </body>
  </text>
</TEI>
