<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__74/mot_1963__ak__74-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 74—380 Motioner i Andra kammaren, nr 74 år 1963 1
          </p>
          <p>
            Nr 74
          </p>
          <p>
            Av herr Nilsson i Gävle och fru Ryding, om laglig reparations-
            plikt beträffande flerfamiljshus.
          </p>
          <p>
            (Lika lydande med motion nr 60 i Första kammaren)
          </p>
          <p>
            Medborgarnas försörjning med bostäder har sedan länge betraktats
            som i första hand en samhällelig angelägenhet. De bostadspolitiska
            frågorna in- tar för såväl riksdagen som de kommunala församlingarna
            en av de mest framskjutande platserna. Resultaten av de samhälleliga
            insatserna är också att antalet av kommunerna uppförda och förvaltade
            bostadsfastigheter ut- gör en allt större andel av bostadsbeståndet.
            Tillsammans med de av bo- stadskooperativa företag ägda bostadshusen
            utgör de numera mer än hälf- ten av hela beståndet flerfamiljs
            hyreshus. Ett gott stycke på vägen att undandra bostaden spekulations-
            och en- skilda vinstintressen har man därmed kommit. Att fortfarande
            andra fak- torer inverkar i fördyrande riktning skall inte i detta
            sammanhang beröras. En av fördelarna som uppnåtts är att i de
            allmännyttiga bostadsfastigheter- na — som representerar avsevärda
            materiella värden — hyresgästerna tryg- gats ett gott underhåll
            av bostadslägenheterna. Alltjämt befinner sig dock en ansenlig
            del av bostadsbeståndet i enskild ägo, också detta av betydande
            värden. Ägarna av dessa hyresfastigheter, här avses flerfamiljshus,
            borde känna ett socialt ansvar. Hur deras egendom skötes och underhålles
            kan inte betraktas som fastighetsägarens privatsak. Det är ett
            samhällsintresse att fastigheterna inte nedslits i förtid på grund
            av bristande tillsyn och underhåll. Tyvärr förhåller det sig i
            mycket stor utsträckning så, att lägenheterna förblir utan tillbörligt
            underhåll. Också fastigheterna som sådana, både ut- och invändigt,
            ses bristfälligt till, varav de lider skada, och betydande vär-
            den går till spillo. I ett nyligen gjort uttalande för en huvudstadstidning
            (ST 12/1 1962) från ledande funktionär inom Stockholms hyresgästför-
            ening heter det: »De (hyresvärdarna) underlåter att göra reparationer
            och underhåll. De ägnar sig i stället med desto större iver åt
            att få in sina hy- ror.» I en år 1959 väckt kommunistisk motion
            (1I1:239) påtalades detta förhål- lande och begärdes en lagstiftning
            om reparationsplikt. Motionen avvisades bl. a. med hänvisning
            till att det mellan fastighetsägarnas organisation och Hyresgästernas
            riksförbund hade ingåtts en överenskommelse om ökad re-
          </p>
          <p>
            Bihang till riksdagens protokoll 1963. 4 saml. Nr 74—80
          </p>
          <pb facs="riksdagen-motions-pdf/data/1963/mot_1963__ak__74/mot_1963__ak__74-002.pdf"/>
          <p>
            2 Motioner i Andra kammaren, nr 74 år 1963
          </p>
          <p>
            paration av lägenheterna. I det nyss åberopade uttalandet nämndes
            att hy- resgästernas organisation i Stockholm överväger att när
            det gäller försum- liga värdar innehålla hyrorna intill tolfte
            dagen av månaden. Uttalandet bär utan tvivel vittnesbörd om att
            det ingångna reparationsavtalet var långt ifrån effektivt. Det
            anfördes också i det av riksdagen år 1959 antagna utskottsutlåtandet,
            att hyresgäster enligt 8 3 i hyresregleringslagen hos hyresnämnden
            kan upp- nå nedsatt hyra, då husvärden underlåter reparation av
            lägenheten. Som bekant har hyresregleringslagen upphört att gälla
            på en rad platser, även tätorter, varför detta förfarande i sådana
            fall inte kan komma i fråga. I stället skulle här ett kostsamt
            och ovisst processförfarande stå till buds, som i praktiken ytterst
            få hyresgäster skulle ge sig in på. Men även där hyres- regleringslagen
            gäller ter sig denna utväg otillräcklig, vilket uttalandet från
            hyresgästorganisationen i Stockholm vittnar om. Det effektivaste
            är därför att en reparationsplikt lagfästes. Den är ur rättssynpunkt
            lika motiverad som att hyresvärden kan tillgripa ett rättsför-
            farande mot hyresgäst, som underlåter att erlägga hyra. Den är,
            vilket redan påvisats, motiverad ur synpunkten att slå vakt om
            de samhälleligt betydel- sefulla värden bostadsfastigheterna utgör.
            Åtgärder mot vanhävd kan som bekant vidtagas på andra områden.
            De bör i den mening här ovan anvisats kunna vidtagas också på
            detta område. De normer för reparationer och underhåll, som de
            allmännyttiga bostadsföretagen tillämpar, borde härvid vara riktningsgivande.
            Med hänvisning till vad här anförts föreslås, att riksdagen måtte
            uttala sig för att ägare av flerfamiljs hyreshus ålägges reparationsplikt
            i enlighet med vad i den- na motion anförts och till Kungl. Maj:t
            hemställa om ut- arbetandet av förslag i överensstämmelse härmed.
          </p>
          <p>
            Stockholm i januari 1963
          </p>
          <p>
            Henning Nilsson Gunvor Ryding
          </p>
        </div>
      </div>
    </body>
  </text>
</TEI>
