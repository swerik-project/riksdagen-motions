<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00538">
  <teiHeader>
    <fileDesc>
      <titleStmt>
        <title>Infrastruktur i Skåne</title>
        <author corresp="i-UmhVhzFM3Rs65aFjMTgRvj">av Anne-Marie Pålsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Skåne</title>
          <idno type="rdwebb">GX02T538</idno>
          <rs type="number">T538</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T538/text</ref>
          <ref type="dokument_url_html">http://data.riksdagen.se/dokument/GX02T538</ref>
          <ref type="dokumentstatus_url_xml">http://data.riksdagen.se/dokumentstatus/GX02T538</ref>
          <ref type="doc">http://data.riksdagen.se/fil/B917A7E3-1C80-4279-A8F5-9C343436A802</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-S8BBKfHh5NqEmsuWmXM5q</idno>
            <name>Marie Weibull Kornias</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MGs2jd2pNs8zvRaeYPLwcR</idno>
            <name>Inge Garstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BTT4KmhANXmGX5MoaLfFg9</idno>
            <name>Margareta Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6n4UMJ5Jq36EmnjPSSJDxB</idno>
            <name>Staffan Appelros</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DC2MJKs91CJN7W6cpXpGSh" type="signed"/>
        <correspContext corresp="i-DC2MJKs91CJN7W6cpXpGSh">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-GiQwAM9FyCfg9tMbUzoEAg"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-S8BBKfHh5NqEmsuWmXM5q"/>
          <note type="signatory" corresp="i-MGs2jd2pNs8zvRaeYPLwcR"/>
          <note type="signatory" corresp="i-425Q6s5GbQ4PVf8MroZHeD"/>
          <note type="signatory" corresp="i-BTT4KmhANXmGX5MoaLfFg9"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-JwCAPrnin3ydHLFqNxeimg"/>
          <note type="signatory" corresp="i-6n4UMJ5Jq36EmnjPSSJDxB"/>
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction xml:id="i-4FNt8QBNRSTiR8dzNXy2ZQ" type="numbering">
          <date when="2009-10-08"/>
        </correspAction>
        <correspAction xml:id="i-4REvomHUogMus8J9NNGr9X" type="submission">
          <date when="2009-10-06"/>
        </correspAction>
        <correspAction xml:id="i-JxxK5bQkbVMnYTQtSVSnfe" type="transfer">
          <date when="2009-10-06"/>
        </correspAction>
        <correspAction xml:id="i-6xzG2VjZktuNzmvBsMc1rt" type="assigned"/>
        <correspContext corresp="i-6xzG2VjZktuNzmvBsMc1rt">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S4LXW1o7fzk8HebcTFntys" type="motBody">
        <div xml:id="i-WZsfEu83my9eAciidfsFmU" type="TOC">
          <head xml:id="i-YHdE1QpMrCJmTguHzwbJem">
            Innehållsförteckning
          </head>
          <list xml:id="i-EsWQQfTGptP8vrYhSHvqWc">
            <item xml:id="i-DLwdQjStLANGhmNzahmP3T">
              Förslag till riksdagsbeslut 2
            </item>
            <item xml:id="i-RiasoXMh7qVNLUiFw2UUEK">
              Motivering 2
            </item>
            <item xml:id="i-4GynLuJ2sYfz1aSqCb7JLh">
              Kommunikationsknutpunkt Skåne 3
            </item>
            <item xml:id="i-XkcLSMfhs4ar9X35n96D3x">
              Felande länkar avseende det skånska vägnätet 4
            </item>
            <item xml:id="i-ArDjoEPPbXXmC38J4LaeaG">
              Öka betydelsen av RTI-planen 4
            </item>
            <item xml:id="i-MoQjSAUemdYWrJ1Q5qdNUt">
              Skånes hamnar är viktiga för Sverige 5
            </item>
            <item xml:id="i-QFEBiSic1nyLm7EX7QECtN">
              Den skånska järnvägen är en nationell angelägenhet 5
            </item>
            <item xml:id="i-JFhjh9oefhFVL28eb42we4">
              Stor potential för skånska flygplatser 6
            </item>
            <item xml:id="i-PYcKbLoQ71mZkuQLH9wMkj">
              Från ord till handling 7
            </item>
          </list>
        </div>
        <div xml:id="i-2HJXdk6B4uinTS7S7kL3Aa" type="motProposal" subtype="förslag">
          <head xml:id="i-2rATVGHMVNvZ4QRxWwWvKk">
            Förslag till riksdagsbeslut
          </head>
          <list xml:id="i-6AQYUpezDjgZxVYXShFtLU" style="ol">
            <item xml:id="i-4cZ8xA8PU9y9i5MtqQNzso">
              Riksdagen tillkännager för regeringen som sin mening vad som
              anförs i motionen om en utbyggnad av E22 till fyrfilig väg med
              motorvägsstandard som innebär 110 km/tim hela vägen och delade
              körbanor.
            </item>
            <item xml:id="i-4DyDgk9MXvh5tDG7EMSrYj">
              Riksdagen tillkännager för regeringen som sin mening vad som
              anförs i motionen om att Region Skånes regionala plan för transportinfrastruktur
              (RTI-planen) bör tillmätas större betydelse för fördelningen av
              de nationella infrastruktursatsningarna.
            </item>
            <item xml:id="i-6jFDwNqPfhCuNYqK9cNWeN">
              Riksdagen tillkännager för regeringen som sin mening vad som
              anförs i motionen om att bygga ut Västkustbanan med dubbelspår
              på hela sträckan MalmöGöteborg.
            </item>
            <item xml:id="i-3MBM9mDM2B8gSngspd3TTw">
              Riksdagen tillkännager för regeringen som sin mening vad som
              anförs i motionen om en fast förbindelse för både bil och tåg
              mellan Helsingborg och Helsingör.
            </item>
          </list>
        </div>
        <div xml:id="i-YXmCRSRdXnqmaiZ1bN8geE" type="motContent">
          <head xml:id="i-BpBUumjKvUAP31R5thvwNv" type="h1">
            Motivering
          </head>
          <p xml:id="i-9kVy3xChGJgXbx5oNhXAD6">
            Dessa förslag står alla skånska moderata riksdagsledamöter bakom.
            Det är glädjande att denna regering till skillnad från den föregående
            gjort infrastrukturen till ett huvudområde inom politiken. Sverige
            är ett litet land som är beroende av världen runt omkring oss.
            Vår handel med andra länder ger oss ekonomisk tillväxt och är
            en grundförutsättning för vårt lands välstånd. För att såväl inrikes-
            som utrikeshandel skall kunna bedrivas på ett effektivt sätt krävs
            goda kommunikationer. Regeringens satsningar på en utbyggnad av
            E6:an så att hela vägsträckan, från Rabbalshede som ligger i Tanums
            kommun i Bohuslän till Trelleborg, år 2012 kommer att vara motorväg
            är en tydlig bekräftelse på detta. Det är ett lyft för både person-
            och godstrafiken från kontinenten. Effektiva transporter samt
            en väl utbyggd och modern infrastruktur utgör grundläggande förutsättningar
            för tillväxt och utveckling. Ökad sysselsättning och bättre näringsklimat
            kräver ett tillgängligt och effektivt transportsystem. Förutom
            att infrastrukturen är avgörande för företagens möjligheter att
            växa är den också central för var människor kan bo, arbeta och
            studera samt hur folk får vardagslivet att fungera. Möjligheten
            att transportera varor och att resa, inom landet och dess regioner
            samt till och från omvärlden, är avgörande för hur Sverige och
            Skåne skall kunna ta till vara de nya möjligheter som utkristalliseras
            kring södra Östersjön. Regeringen skriver att Skåne län är ett
            genomgångslän för svenskt gods på väg till och från kontinenten,
            samtidigt som befolkningstätheten med svenska mått mätt är hög.
            Detta leder till kapacitetsproblem i de tunga stråken, framför
            allt på järnvägssidan. Vidare framhålls behov av en närmare knytning
            mellan nordöstra Skåne och den expansiva sydvästra delen av länet.
            1 Dessa problem måste beaktas vid fördelningen av infrastrukturmedel.
            Även kollektivtrafiken har en viktig roll i infrastrukturpolitiken.
            Kollektivtrafiken fyller en viktig roll och bidrar till en geografisk
            arbetsmarknadsförminskning, regional utveckling och tillväxt.
            Den minskar även miljöproblem och trängsel och ökar rörligheten
            för barn och äldre. Kollektivtrafiken kan i vissa fall förbättras
            genom avreglering och genom att fler trafiktjänster upphandlas
            av privata företag. Vi anser att konkurrensutsatt näringsverksamhet
            skall bedrivas av privata företag. Därför är det angeläget att
            lagen om offentlig upphandling tillämpas på ett sådant sätt att
            konkurrens inte missgynnas.
          </p>
          <head xml:id="i-FiDHMc8UFRzVFbU8NtaWbj" type="h2">
            Kommunikationsknutpunkt Skåne
          </head>
          <p xml:id="i-FZZ1y6syZeXqag6axrs9da">
            Skånes geografiska läge i södra Östersjön ger utomordentligt
            goda förutsättningar för utveckling och tillväxt. Öresundsbrons
            framgångar kommer inom kort att generera kapacitetsproblem. Då
            behöver Öresundsbron kompletteras med ytterligare en fast förbindelse.
            Även integrationen kräver väl fungerande förbindelser både i södra
            och norra Öresundsregionen. En fast förbindelse mellan Helsingborg
            och Helsingör för bl.a. godstransporter är en av de strategiska
            insatserna i Öresundsregionen och kommer på sikt att vara nödvändig
            både för att upprätthålla en hög kvalitet i godstågstrafiken mellan
            Skandinavien och Europa och för en fortsatt integration i Öresundsregionen.
            2 En fast förbindelse mellan Helsingborg och Helsingör är ett
            naturligt led i den infrastrukturella ringlinje som rent fysiskt
            bör förbinda västra Skåne och östra Själland. Därför bör en tidtabell
            slås fast för den fasta förbindelsen mellan Helsingborg och Helsingör.
            Med de fasta förbindelserna över Öresund tillsammans med Stora
            Bält-bron öppnas nya möjligheter för samverkan och effektiva transportlösningar
            till och från kontinenten. I framtiden kommer den fasta förbindelsen
            över Fehmarn Bält ytterligare att förstärka den utvecklingen.
            Potentialen för ökad handel med länderna i Central- och Östeuropa
            är också stor. Men avgörande för att Skåne, och i förlängningen
            även Sverige, skall kunna dra nytta av alla de utvecklingsmöjligheter
            som erbjuds är att det finns ett väl fungerande transportsystem
            med hög kvalitet. I det perspektivet är förbindelserna med kontinenten
            betydelsefulla, men Skånes förbindelser med övriga Sverige är
            också viktiga. Skåne läns landsting beskriver i sitt inriktningsunderlag
            att Öresundsintegrationen utgör en mycket stor potential för invånare
            och företag i Skåne län. Förändringstakten inom transportområdet
            har ökat och potentialen på längre sikt är mycket stor. Landstinget
            har beskrivit inriktningens huvudsakliga målsättningar i punkter
            som fortsatt regionförstoring och regionintegrering, utveckla
            ett miljöanpassat och säkert transportsystem, öka integrationen
            i Öresundsregionen, utveckla ett transportsystem för alla samt
            förbättra Skånes förbindelser med omvärlden. Infrastrukturen i
            Skånes tillväxtcentra bör utvecklas utifrån de specifika krav
            ett storstadsområde har, så att infrastrukturbrister hanteras
            och flaskhalsar i transportsystemet undviks. Skåne läns landsting
            vill verka för att de stora och växande tätorternas transportsystem
            kan upprätthålla en god tillgänglighet både inom sig och i relation
            till omgivningen. 3
          </p>
          <head xml:id="i-58QbNKwYWGLrKpn3kwGNzS" type="h2">
            Felande länkar avseende det skånska vägnätet
          </head>
          <p xml:id="i-KCtjstG4ffyraLrBNqh1kd">
            Skåne är genom sitt geografiska läge ett viktigt transitområde
            för övriga Sverige. I dagsläget är dessvärre det skånska vägnätet
            i stort behov av upprustning och nya projekt måste komma till
            stånd. Utbyggnaden av de felande länkar i vägnätet som skall länka
            samman övriga delar av Sverige med kontinenten måste snarast behandlas
            och tidigareläggas. På många håll är infrastrukturen eftersatt
            i Skåne. Dessutom används Skåne som transitlandskap för transporter
            till och från Sverige, vilket gör att vägarna slits extra mycket.
            Behovet av omfattande förstärkning av infrastrukturen i Skåne
            kan därför inte nog understrykas. Det är angeläget att verka för
            lösningar som gör transporter till sjöss, på vägar och järnvägar
            både säkra och snabba. De betydelsefulla projekt som kvarstår
            efter regeringens satsning är: E22, till full motorvägsstandard
            och Hela vägsträckan mellan Malmö och Ystad är hårt trafikerad.
            Vägen har successivt byggts ut till motorväg och mötesfri landsväg
            med mitträcken. Vägverket har tagit fram en vägutredning för att
            bygga ut vägen mellan Svedala och Börringe till motorväg. 4 Vi
            anser att det kan finnas effektivitetsvinster med OPS (Offentlig
            Privat Samverkan), det bör testas på den aktuella vägen.
          </p>
          <head xml:id="i-9iupWzdyzYD1DHdwk1CMQW" type="h2">
            Öka betydelsen av RTI-planen
          </head>
          <p xml:id="i-NZEoPCeUGCh3LNKVrS467g">
            Det behövs ett samlat grepp kring infrastrukturutbyggnaden i
            Skåne. Inte minst ur miljösynpunkt är ett helhetsgrepp väsentligt
            så att åtgärder till miljöns fromma också vägs in från början.
            Infrastrukturplaneringen skall ske i samspel mellan olika aktörer
            och göras mot bakgrund av bra beslutsunderlag som är allsidiga
            och håller hög kvalitet. I det sammanhanget är Region Skånes arbete
            med den regionala planen för transportinfrastruktur (RTI-planen)
            central. Framför allt är det viktigt att Region Skånes medverkan
            vid planeringen väger tungt. Det är glädjande att betydelsen av
            de prioriteringar som görs på regional nivå inom ramen för RTI-planen
            har ökat i samband med fördelningen av de nationella infrastruktursatsningarna.
          </p>
          <head xml:id="i-3wgs44nRjtU3iwrx4vKyhJ" type="h2">
            Skånes hamnar är viktiga för Sverige
          </head>
          <p xml:id="i-DfdeG54zLdZ4TTvwUmUKXi">
            Skånes närhet till de stora marknaderna på kontinenten medför
            att stora delar av den svenska exporten och importen går via skånska
            hamnar. EU:s utvidgning österut talar för fortsatt växande handelsutbyte,
            större godstransportvolymer och därmed fler färjeleder österut.
            Därför blir det allt viktigare att se till att infrastrukturen
            till och från hamnarna fungerar väl. Ledorden skall vara snabbhet,
            säkerhet och effektivitet. En stor del av Sveriges utrikeshandel
            transporteras på fartyg och färjor. De skånska hamnarna har här
            stor betydelse, inte minst Trelleborg och Helsingborg som i dag
            är Sveriges i storlek andra och tredje hamn i gods (ton) räknat.
            Malmö hamn har efter sammangåendet med Köpenhamns hamn expanderat
            väldigt. Hamnarna i Ystad, Simrishamn och Åhus utgör även de var
            och en för sig viktiga länkar för godset till sjöss. Godsmängden
            har ökat och fortsätter enligt prognoserna att öka. Utvecklingspotentialen
            för hamnarna i Skåne är stor. Betydande investeringar pågår och
            kommer under de närmaste åren att göras. Under hösten 2007 presenterades
            Hamnstrategiutredningen (SOU 2007:58) vari Trelleborgs, Helsingborgs
            och Malmö hamnar utpekas som strategiska hamnar i det svenska
            transportnätet. Hamnarna är därmed av nationellt intresse. Behovet
            av ett fullgott infrastrukturnät i anslutning till dessa hamnar
            är därmed av yttersta vikt. I sammanhanget bör också Ystads hamn
            nämnas som ett viktigt komplement till Trelleborgs hamn. Genom
            Skåne transporteras en stor godsmängd via hamnarna och Öresundsbron
            varvid färje- och järnvägstransporter konkurrerar med varandra.
            I det sammanhanget är det viktigt att konkurrensneutralitet råder
            mellan olika transportsätt. I dag ges sjöfarten i Öresund och
            södra Östersjön, genom statliga avgifter, sämre konkurrensvillkor.
            Staten ger i dag järnvägstrafiken över Öresundsbron fördelar samtidigt
            som sjöfarten i denna del av Sverige missgynnas genom Sjöfartsverkets
            avgifter. Vi tycker inte att det är rimligt att staten, genom
            snedvriden avgiftspolitik, ger sjöfarten sämre konkurrensförutsättningar
            än andra transportslag, speciellt eftersom sjöfarten får anses
            vara minst miljöstörande med hänsyn till fraktad godsmängd.
          </p>
          <head xml:id="i-WSFhGEG4VKjE9pyVGUGYGN" type="h2">
            Den skånska järnvägen är en nationell angelägenhet
          </head>
          <p xml:id="i-QDEjCdSTsYePdCApNXmdRS">
            Ungefär 50 procent av Sveriges utrikeshandel i kronor räknat
            transporteras via de skånska hamnarna och Öresundsbron. Järnvägens
            fortsatta utveckling och långsiktiga lösning för godsstråken genom
            Skåne är därför en nationell angelägenhet. Vi anser att det är
            angeläget att påbörjade järnvägsprojekt såsom Västkustbanan med
            bland annat tunnel genom Hallandsåsen och Södra stambanan fullföljs
            med ett yttre godsspår. Den stora flaskhalsen i det skånska järnvägsnätet
            är alltjämt att endast två järnvägsspår går mellan Malmö och Lund.
            Behovet är trängande av en utökning till fyra spår på sträckan.
            Beslutet att bygga ut hela Västkustbanan till dubbelspår fattades
            i riksdagen 19921993. Projektet kallades den största järnvägsinvesteringen
            på över 100 år i Sverige . 5 Både Banverket och Skånetrafiken
            stödjer vår ståndpunkt. I det sammanhanget är det viktigt att
            skapa bullerridåer, för att ljudmiljön inte skall påverka de boende,
            intill de nya järnvägsspåren. Även järnvägsspåren norrut från
            Malmö mot Helsingborg är i behov av ytterligare spår. Vidare vill
            vi uppmärksamma några järnvägslinjer i Skåne som vi anser vara
            av vikt. Ordningen nedan är i prioriteringsordning:
          </p>
          <list xml:id="i-9BccnBUowrCJrpuyXPz9bD" style="ol">
            <item xml:id="i-MZTzgyPXtTTGWMC5CsaCHq">
              ÄngelholmMaria, dubbelspårsutbyggnad. Linjen är redan delvis
              finansierad i budgeten så vår förhoppning är att den kan bli finansierad
              fullt ut. I sammanhanget vill vi även lyfta fram det viktiga projektet
              Tågaborgstunneln.
            </item>
            <item xml:id="i-Ud6wFhiRccMdXjBeDjcMFD">
              MalmöTrelleborg. Pågatågstrafik med nya stationer i Västra Ingelstad,
              Östra Grevie, Arrie och Trelleborg.
            </item>
            <item xml:id="i-VA6r1SS6HJyu9BLZrUBZe7">
              Skånebanan. Höjd hastighet till 160 km/h mellan Hässleholm och
              Helsingborg.
            </item>
            <item xml:id="i-3m4gkRScRCy5sxjn2H1kXi">
              EslövTeckomatorp. Pågatågstrafik med ny station i Marieholm.
            </item>
            <item xml:id="i-VynuYWhWvKc25wWNc4bK8k">
              Söderåsbanan. Pågatågstrafik med stationer i Billesholm, Kågeröd
              och Svalöv.
            </item>
            <item xml:id="i-P3KeCw6En7TjGbvf82qmbG">
              Lommabanan. Pågatågstrafik med nya stationer i Rinnebäck, Alnarp,
              Lomma, Flädie och Furulund.
            </item>
            <item xml:id="i-7BGaLYyMJtbE4PS2gjMgdE">
              MalmöDalby. Pågatågstrafik på upprustad och delvis ny bana med
              nya stationer i Staffanstorp och Dalby.
            </item>
          </list>
          <p xml:id="i-Lv3RHGoWCWGr48b5g1uVJ5">
            Regeringen har satsat på en ordentlig kraftsamling på järnvägstrafiken
            i området riktat mot Pågatågen och fjärrtrafiken. Ökad godstrafik
            från hamnen i Ystad samt ökad persontrafik medför att järnvägen
            mellan Ystad och Malmö behöver byggas ut. Även rangerbangården
            i Ystad behöver åtgärdas för att klara godstrafiken. En översyn
            bör snarast inledas så att beslut om utbyggnad kan fattas. Den
            nyligen framlaga utredningen om höghastighetståg var bra.
          </p>
          <head xml:id="i-34iLjX4Ugb1TEUp8NaRQVa" type="h2">
            Stor potential för skånska flygplatser
          </head>
          <p xml:id="i-5FghWpuuNK6zXV9R2K1g3g">
            Tågtrafiken över Öresundsbron har blivit en framgångshistoria,
            som bidrar till integrationen i regionen. Utvecklingen i regionen
            medför att flygtrafiken beräknas få en betydande expansion. Detta
            har nu även utredningen Framtidens flygplatser (SOU 2007:70) visat.
            I utredningen har Malmö/Sturup flygplats utsetts till en flygplats
            av nationell betydelse samt Ängelholms och Kristianstads flygplatser
            till regionalt viktiga flygplatser. Det är nu viktigt att följa
            intentionerna i utredningen i syfte att möta såväl dagens som
            framtidens möjligheter. Eftersom Kastrup på egen hand har svårt
            att möta efterfrågan diskuterar Kastrups och Sturups flygplatser
            hur de via ett samarbete tillsammans skall kunna möta den förväntade
            ökningen av flygtrafiken. För att ett sådant samarbete skall bli
            fruktsamt måste förbindelserna mellan flygplatserna vara goda.
            Därför anser vi att det är angeläget att se över och snarast fatta
            beslut angående hur Sturup och Kastrup kan länkas samman med järnväg.
            Vi är också positiva till att privata initiativ ges möjlighet
            att ytterligare bidra till Sturups utveckling. Ängelholms flygplats
            är mycket betydelsefull för företag och människor i Nordvästskåne.
            Flygplatsen kan idag, i spåren av sin expansion, erbjuda såväl
            inrikes- som utrikesresor. LFV kommer att upphöra med att driva
            flygplatsen och för redan samtal med regionala och lokala intressenter
            gälland övertagande av driften men det finns idag inga konkreta
            förslag att ta ställning till. På samma sätt är Kristianstad Airport
            betydelsefull för nordöstra Skåne, flygplatsen ägs sedan länge
            av regionala ägare.
          </p>
          <head xml:id="i-HGRRmXLAeLLYEyxMWnGDRy" type="h2">
            Från ord till handling
          </head>
          <p xml:id="i-9gtATMUaQRFzhLgJa22e4L">
            Regeringen bedömer att förhandlingen om Stockholms läns infrastruktur
            liksom de särskilda inriktningsunderlagen från Västra Götalands
            och Skåne läns landsting lett till en bred samsyn i de tre storstadsregionerna
            om prioritering av infrastrukturinvesteringarna. Det är tydligt
            att investeringsbehoven är stora och att ytterligare prioriteringar
            kommer att krävas. Samtidigt är det också tydligt att nyttan av
            investeringar i storstadsregioner är både lokal, regional och
            nationell. Det är därför angeläget att diskussioner förs med lokala
            och regionala parter liksom med andra intressenter om finansiering
            av de prioriterade investeringarna. 6 En väl utbyggd infrastruktur
            är en förutsättning för att Skåne och hela Sverige skall kunna
            växa och utvecklas. Regeringens politik innebär att betydelsefulla
            steg i rätt riktning har tagits. Men ännu återstå mycket att göra.
            Vi är således för att citera Göran Persson stolta men inte nöjda!
          </p>
        </div>
        <div xml:id="i-5R9zB5ka8SJx9Cz8xSpCXb" type="motSignatures">
          <list xml:id="i-3Tux2FfzKmJ71TouTkHbzU">
            <item xml:id="i-DU46n7FoEUzfqZDDnthwV1" who="i-UmhVhzFM3Rs65aFjMTgRvj">
              Anne-Marie Pålsson (m)
            </item>
            <item xml:id="i-DwnVGhJVKVs5rBwdby6Kvi" who="i-GiQwAM9FyCfg9tMbUzoEAg">
              Göran Montan (m)
            </item>
            <item xml:id="i-7eFgJ6zH3oa9qmTjyTPAVP" who="i-9xarzmckV5SS8EyJPN5b3x">
              Hans Wallmark (m)
            </item>
            <item xml:id="i-3uq7CCtSDZnfaW1BAuirwT" who="i-BNPcdNmACXycfvLR8wqbHp">
              Ann-Charlotte Hammar Johnsson (m)
            </item>
            <item xml:id="i-Ewp94cpiUm1Uwghsbrz2yz" who="i-S8BBKfHh5NqEmsuWmXM5q">
              Marie Weibull Kornias (m)
            </item>
            <item xml:id="i-YcHLCCnEcC9ZkoVuzt339n" who="i-MGs2jd2pNs8zvRaeYPLwcR">
              Inge Garstedt (m)
            </item>
            <item xml:id="i-DFqZKoW9LRKWedh6ahTZw7" who="i-425Q6s5GbQ4PVf8MroZHeD">
              Sven Yngve Persson (m)
            </item>
            <item xml:id="i-ThzSkoVCGk1HGRSs1btvv5" who="i-BTT4KmhANXmGX5MoaLfFg9">
              Margareta Pålsson (m)
            </item>
            <item xml:id="i-9svyiD1iqtCR3uV1iJp85x" who="i-3yGB8i2p5vZhm4Sy536rgC">
              Anders Hansson (m)
            </item>
            <item xml:id="i-8MxqoFdidnk8Q7LJE7wmeD" who="i-Ev13DrJjHbo85jEmQ5EPLM">
              Ewa Thalén Finné (m)
            </item>
            <item xml:id="i-RvVamMQw1XxtQ6Mj5zpzwo" who="i-JwCAPrnin3ydHLFqNxeimg">
              Mats Sander (m)
            </item>
            <item xml:id="i-RSH4uADBBB68CKtFgPcXnh" who="i-6n4UMJ5Jq36EmnjPSSJDxB">
              Staffan Appelros (m)
            </item>
            <item xml:id="i-ANjkbLJWaw2VTAiSjx6QpM" who="i-jzGaaesAq8sGFLrFKnaY8">
              Olof Lavesson (m)
            </item>
          </list>
        </div>
      </div>
    </body>
  </text>
</TEI>
