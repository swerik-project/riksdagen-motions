<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1902/mot_1902__ak__181/mot_1902__ak__181-001.pdf"/>
      <div type="motHeader" xml:id="i-NDEh3NATd2171QVSjBC66S">
        <div type="motTitle" xml:id="i-DDCZvmNtKXBSBeVisMzvVA"/>
        <div type="motSubmissionInfo" xml:id="i-B3dLWksd6KauBUCWZp3Vrv"/>
      </div>
      <div type="motBody" xml:id="i-QdzhXvskXiZRs2pQHacoab">
        <div xml:id="i-2eA3SDLUR3ZwpNDEefjxtZ">
          <p xml:id="i-NDwjZ5ZRqimTruT1Rxh8YR">
            Motioner i Andra Kammaren, N:o 181. 1
          </p>
          <p xml:id="i-VZT5RNjuqE7e2MCPwuiGC5">
            N:o 181.
          </p>
          <p xml:id="i-9wx4YhtATRfKTdNX7bbJqv">
            Herr K. H. Branting, om ändring af 14 och 17 $$ riks- dagsordningen.
          </p>
          <p xml:id="i-NYqXwtYm5FEttHVrtTXX2a">
            Efter trontalets bekanta löfte trodde sig nationen ha skäl att
            hoppas på en regeringsproposition, som skulle innebära en visserligen
            mycket begränsad, men — som den nya statistiken visar — dock klart
            effektiv rösträtts- utvidgning på det beståendes grund. I dess
            ställe lät man sig angeläget vara att dölja ett möjligen befintligt
            minimalt framsteg under ett snår af s. k. garantier. Dessa äro
            sådana, att om deras verkan inga tillförlitliga beräkningar låta
            sig anställas, och delvis skulle de dertill införa i våra rösträttsbestämmelser
            helt nya principer: förlust af politiska rättigheter som påföljd
            för icke uteblifven, blott uppskjuten skattebetalning, ålder-
            domens och det gifta ståndets premiering med dubbelröster, vår
            vidunder- liga kommunala röstskalas fastlåsande som grundlag —
            allt påfund, egnade att väcka nästan lika mycken häpnad som harm.
            Till försvar för detta dåliga skämt med ett folk, som dock haft
            rätt att vänta ett ärligt tillmötesgående, åberopade justitieministern,
            fullständigt ignorerande 1901 års betydelsefulla händelser, den
            riksdagsskrifvelse af den 10 maj 1900, som genomdrefs mot Riksdagens
            reformvänners röster. Och hvad statsministern betrifffar, prisgaf
            han genast vid remissen öppet sitt eget förslag; ur dess motsedda
            fall kunde ju möjligen »de som komma efter oss&gt; hemta någon ledning.
            Så föga allvarligt är det hela menadt! För alla, som något aktgifva
            på tidens tecken, bör det emellertid stå klart, att en fortsatt
            lugn utveckling af våra inre samhällsförhållanden, ja må- hända
            också vår yttre sjelfständighets värn på det närmaste är förbundet
            med, att de nu utestängda klasserna så snabbt och grundligt som
            möjligt Bih. till Riksd. Prot. 1902. 1 Saml. 2 Afd. 2 Band. 62
            Häft. (N:is 181, 182.) I
          </p>
          <p xml:id="i-URuSGv6YYy5Tq9yC9sxwZt">
            ,
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-002.pdf"/>
          <p xml:id="i-CGsXvY9T7nFnPZyi8R8kGt">
            2 Motioner i Andra Kammaren, N:o 181.
          </p>
          <p xml:id="i-DcqJXLoRo3vrQ37yUzcXrK">
            politiskt införlifvas med nationen. Efter den inkompetensförklaring
            en sönderfallande regering nu in amplissima forma afgifvit, synas
            då endast två vägar stå öppna. Antingen måste Riksdagen sjelf
            nu skära bort alla de påklutade tillsatser, som göra regeringsförslaget
            oantagligt äfven för mycket lättförnöjda reformvänner, och i vår
            antaga som hvilande en röst- rättsreform, som ärligt lagts »i
            hufvudsak» på kommunalstreckets grund. Eller måste detta öfvergångsförslag,
            som efter 1901 i alla händelser icke längre logiskt svarar till
            den ändrade samhälls-strukturen, numera uppgif- vas och en genomgripande
            och definitiv lösning sökas på den enda fasta grund, som modern
            demokrati känner och erkänner: den allmänna och lika rösträtten.
            Rösträttsreformen vidgar sig då från en jemkning på »strecket»
            till hvad man godt kan benämna en författningsrevision. Ett betydande
            riksdagsparti, som räknar inom sig icke få principiella anhängare
            af den allmänna rösträtten, ämnar, som allmänt bekant är, pröfva
            om den förra utvägen ännu är framkomlig. Skulle så verkligen vara
            fallet, så vore ju detta för visso alls ingen tillfredsställande
            eller slutgiltig lösning, på sin höjd efter min och åtskilliga
            mina politiska meningsfrän- ders mening en afveckling för tillfället
            af en farligt spänd situation. In- dustriarbetarnes rösträttsfråga
            blefve till någon del, men visst icke full- ständigt löst, landtarbetarnes
            kvarstode nästan alldeles olöst; men möjligen kunde man hoppas,
            att de nya valmännen snart skulle gifva ökad kraft för den återstående,
            slutliga rösträttsreformen. Derest nu en längre gående framställning
            verkligen kunde försvaga styrkan i den aktion, som i vår — efter
            hvad jag hoppas för sista gån- gen — skall försökas för kommunalstrecket,
            skulle måhända några mena, att taktiska hänsyn borde ha bjudit
            att för ögonblicket åtminstone i Riks- dagen hålla det allmänna
            rösträttskrafvet i bakgrunden. Men dels är det i och för sig en
            absurditet, att en fordran, som uppställes med största eftertryck
            af så breda lager inom vårt svenska folk, icke skulle vid röst-
            rättsfrågans afgörande i kamrarne ens föreligga som yrkande från
            något enda håll, och detta i nådens år 1902, när den allmänna
            rösträtten väl kan sägas vara så godt som allmän-europeiskt erkänd
            och helt nyligen definitivt segrat äfven i vårt närmaste broderland
            N orge. Och dertill blir det, såvidt jag känner vårt svenska nutidslynne
            rätt, i många betänk- sammas ögon snarare till gagn än till skada
            för ett moderat förslag, att vid dettas sida rycker upp ett rent
            och klart radikalt kraf. Den böjelse för kompromisser och medlingsutvägar,
            som tagit en så olycklig öfverhand i vår svenska politik, att
            den både i tid och otid tillgripes, skall nog icke heller här
            underlåta att göra sig påmind,
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-003.pdf"/>
          <p xml:id="i-W7dnb8MPFU8PWidW426aBs">
            Motioner 1 Andra Kammaren, N:o 181. 3
          </p>
          <p xml:id="i-VJeob3sPsttK4HDefFMQti">
            Kommunalstreckets anhängare ha sålunda alls ingen orsak att se
            snedt på en motion nu om allmän rösträtt. Och så mycket mindre
            skäl härtill böra de ha, som de helt visst icke ens för sig sjelfva
            dölja, att utsigterna för deras ögonblickslösning äro i hög grad
            reducerade, sedan regeringens väntade stöd så fullständigt svikit.
            Under sådana förhållanden blir det så mycket mera en skyldighet
            att äfven något undersöka den an- dra af de båda vägarna, helst
            om denna kan läggas så, att absolut intet kryphål beredes för
            den politik, hvars mål visst icke är en grundligare reform, utan
            blott att förhala tiden. En sådan uppgift visar sig nu vid närmare
            granskning visst icke vara så olöslig, som kanske mången på förhand
            föreställer sig. Af den allmänna rösträttens införande måste —
            det skall här utan omsvep med- gifvas — följa som konseqvens upphäfvandet
            af olikheten mellan städernas och landsbygdens representationsrätt
            och en härpå grundad ny valkretsindel- ning. Att en sådan icke
            låter sig nu i en handvändning improviseras, är sjelfklart; dessa
            konseqvenser af den stora reformen, de nya formerna, under hvilka
            den skall verka, måste alltså bli föremål för en Riksdagens skrifvelse
            till Kongl. Maj:t med begäran om utredning och förslag inom nästa
            riksdagsperiod. Men sjelfva principen, den allmänna rösträtten,
            kan och bör fastslås nu; det skall blifva svenska folkets »garanti»
            för att det icke än en gång skall afspisas med tomma löften och
            talesätt. Vill man invända, att en sådan sönderdelning af sammanhörande
            frå- gor icke bör ske, utan att en eventuel skrifvelse bör omfatta
            det hela och ingenting nu alls fastslås, så vill jag svara först
            med en hänvisning till vår allra senaste riksdagshistoria. Från
            alla håll erkändes, att en revision af krigslagarna var en alldeles
            ofrånkomlig både förutsättning för och konseqvens af den nya härordningen.
            Men icke desto mindre blef denna genomdrifven, och dess så intimt
            sammanhängande konseqvens an- förtroddes åt en riksdagsskrifvelse,
            då frågan icke var beredd för defini- tiva beslut. År 1901 gälde
            det att mot folkmeningens högljudda fordran på upp- skof och rådrum
            drifva fram till omedelbart afgörande en reform, som låg inflytelserika
            kretsar särskildt om hjertat. Nu år 1902 gäller det, om Riksdagen
            tvärtom vill lyssna till folkmeningen. Skall då icke hvad som
            gick för sig i fjol mot allmänna opinionen, att man beslutar så
            långt man kan, men lemnar resten till närmare utredning, också
            kunna tillämpas i år med allmänna meningen: man beslutar i rösträttsfrågans
            princip, men lem- nar den nya valkretsordningen till nästa period?
            Men för öfrigt behöfvas knappt sådana analogi-argumenter. Riksdags-
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-004.pdf"/>
          <p xml:id="i-LcGo656GPFgKNowVqk1zcf">
            4 Motioner i Andra Kammaren, N:o 181,
          </p>
          <p xml:id="i-NqxjiMqrEVa792ctJZyeoN">
            ordningens. $ 64 anvisar sjelf en utväg att, om man nödvändigt
            så vill, åter sammanföra reformens olika delar, då det efter beskrifningen
            af den vanliga proceduren med grundlagsändringar tillägges: »Ej
            må beslut öfver hvilande förslag till annan riksdag, än nu är
            nämdt (= den första efter nya val) uppskjutas, utan att Komwmgen
            och begge kamrarne äro derom ense.» Ett sådant uppskof kan alltså
            ske, om förhållandena anses bestämdt sådant påkalla. Författningsrevisionen,
            för att åter använda den beteckningen, måste ju komma att kräfva
            någon tid. Men står vid dess ingång ett beslut om den allmänna
            rösträttens inskrifvande i vår grundlag, så ligger deri en borgen,
            som af intet annat kan ersättas, för att den verkligen blir hvad
            den bör vara. Af formella skäl har jag trott mig böra framställa
            mitt yrkande på skrifvelse med begäran om förslag till ny valkretsindelning
            i särskild motion. Det skulle då blott återstå mig att motivera
            min framställning om sådan ändring af 8 14 riksdagsordningen,
            att i census-principens ställe den allmänna rösträttens princip
            der införes. Härom kan jag emellertid fatta mig ganska kort. Skälen
            för hela nationens medbestämmanderätt öfver sina egna vitala angelägenheter
            ligga för den, som vill se, så i öppen dag och äro, under den
            långa tid röst- rättsfrågan hos oss diskuterats, äfven i Riksdagen
            så ofta och så kraftigt framförda, att det ej kan vara för mig
            något väsentligt att tillägga. I principen är den allmänna rösträttens
            seger längesedan vunnen, och få torde de vara, som icke åtminstone
            inom sig sjelfva medgifva, att dess införande äfven hos oss blott
            är en tidsfråga. Egoistiska klassynpunkter kunna väl undanskjuta,
            men för visso icke på längden förhindra erkännan- det af den sanning,
            som 1810 års konstitutionsutskott formulerade så, att »hufvudändamålet
            med all lagstiftning är, att representanternas beslut må vara
            ett uttryck af nationens gemensamma önskan för allas gemensamma
            väl» (cit. hos Hedin »I rösträttsfrågan»). Samma tankegång ledde
            Geijer att redan för 60 år sedan förklara »personlig valrätt för
            hvarje till myn- diga år kommen oförvitlig medborgare» för den
            första och främsta grund- satsen i representationsfrågan, och
            detsamma ligger uppenbarligen bakom detta uttalande af sjelfva
            upphofsmannen till den ännu gällande ordningen, Louis De Geer
            (cit. i Mankell-Bergströms motion om allmän rösträtt 1896): &gt;»Ett
            folk vill liksom hvarje enskild ha sitt eget ord med i laget vid
            afgöran- det af sina angelägenheter, och nöjer sig icke med att
            de skötas väl af andra». Den allmänna rösträttens införande är
            helt enkelt en nations myndighetsförklaring. Visserligen söker
            justitieministern, liksom på sin tid 1899 års kon-
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-005.pdf"/>
          <p xml:id="i-UiyjCPQikZueXfjZjQuu7N">
            Motioner i Andra Kammaren, N:o 181. 5
          </p>
          <p xml:id="i-M44Zgru1PA4xUgGVkzDAuf">
            stitutionsutskott, bestrida, att deltagandet i lagstiftningen
            skulle vara, som han skrifver, »en allmänt mensklig rättighet»;
            icke den enskildes rätt, utan hvad utskottet kallade »statens
            bästa» bör i rösträttsfrågan vara af- görande. Det är dock påtagligt,
            att denna argumentation hvilar på en alldeles oberättigad förblandning
            af den rösträttsegande delen af nationen med samhället i dess
            helhet. De rösträttsegande känna icke hur och hvar skon trycker
            de andra; derför äro de öfvertygade om sitt eget regementes förträfflighet
            och förklara då helt naivt, att deras fortsatta diktatur skulle
            vara oundgänglig för »statens bästa». Lika liten pondus har justitiemini-
            sterns försök att drifva den allmänna rösträtten in absurdum genom
            att framhålla, att vissa inskränkningar dock alltid måst göras
            äfven i länder med s. k. allmän rösträtt. Med samma skäl kunde
            man då söka anfäkta t. ex. yttranderättens karakter af fundamental
            menniskorätt derför, att den hos en soldat i tjenstgöring är starkt
            begränsad, eller församlingsfriheten derför, att den icke existerar
            för straffångar. Alla dylika spetsfundigheter studsa maktlösa
            tillbaka mot den sunda folkinstinkt, som bestämmer den allmänna
            rösträtten så, till olikhet mot alla strecksystem, att ingen klass
            eller grupp af myndiga, oförvitliga medborgare hålles utestängd
            från be- hörigt inflytande på samhällets angelägenheter. Vill
            man häremot invända, att qvinnorna då också borde ha rösträtt,
            så svarar jag härpå obetingadt: ja visst böra de det. Men då de
            hittills hos oss icke sjelfva i någon nämnvärdare utsträckning
            visat sig angelägna att erhålla denna sin rätt, saknas en hufvudförutsättning
            för att ännu upptaga qvinnans rösträtt på vår praktiska politiks
            dagordning. Denna förutsättning är deremot i så mycket högre grad
            tillstädes beträffande arbetarklassen, hvars stora fertal nu faller
            för de allehanda &gt;streck&gt;, med hvilka vår gällande författning
            är utrustad. I en tid, då lönerna på en mängd håll sänkas och
            då arbetslösheten redan ganska svårt härjat, borde man vara förskonad
            från det fåvitska talet om hur »arbete och pligttrohet» lyfta
            alla upp öfver vare sig det nu gällande eller det föreslagna census-strecket.
            Att nästan hela jordbruksarbetare- klassen, som dock sannerligen
            icke har det minst tunga arbetet sig på- lagdt i vårt samhälle,
            äfven efter kommunalstreckets införande skulle bli utestängd från
            rösträtten, är ju ett af de tyngst vägande principiella skälen
            mot hela denna reformväg. Och vill man vara rättvis, skall man
            också er- känna, att de onaturligt uppdrifna lefnadskostnaderna,
            särskildt i vissa delar af landet, göra det ytterst svårt för
            dem, som balansera på gränsen till existensminimum, att år efter
            år betala de direkta skatter ej blott till staten, utan äfven
            till kommunen, som man funnit på att kräfva för
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-006.pdf"/>
          <p xml:id="i-A4KsZhdtKGX9ytfznv1TFD">
            6 Motioner-i Andra Kammaren, N:o 181.
          </p>
          <p xml:id="i-YAfxdjhuAG99hbj7dc6aRR">
            politisk rösträtt och hvilka äfven, der de äro lägst, alltid
            uppgå till någon veckas inkomst årligen. Från arbetarehåll är
            följaktligen den allmänna rösträtten rent af en sjelfbevarelsens
            lösen för att denna klass verkligen skall kunna vinna det politiska
            inflytande, hvartill dess antal och betydelse för vårt samhälle
            gör densamma berättigad. Efter fjolårets härordningsbeslut kan
            frågans lösning absolut icke längre undanskjutas. Det är för visso
            icke Riksdagen obekant, att under nu rådande förhållanden bittert
            missnöje allt mera hopar sig hos vår kroppsarbetande befolkning.
            Tunga nya bördor lades på dem, liksom på oss alla, i fjol i fäderneslandets
            namn, men rätt som myndig medborgare i detta fädernesland vill
            man icke tillerkänna dem. De se sina klass-bröder i andra länder,
            nu senast i Norge, vinna allmän rösträtt. Men här hemma i Sverige
            lemnar regeringen dem åt sitt öde; i riksdagen äro, som de allt
            för väl erfarit, sympatierna hos majoriteten för hvad de anse
            vara sin goda rätt ytterst minimala; hvem kan undra på att i en
            sådan situation tanken, att arbetarne äfven här måste gå de belgiska
            vägarna för att sent omsider nå ett resultat i rösträttsfrågan,
            allt mera mognar och redan ledt till att man begynt samla medel
            till en enkom understödsfond. Tiderna äro allvarliga. De små nationerna
            ha sannerligen icke råd att slita sönder sig i inbördes fejder
            om sådana grundsanningar, som lika medborgarrätt för alla myndiga
            och välfrejdade medborgare. Jag dristar mig rigta till konstitutionsutskottet
            och Riksdagen den vädjan att se öfver småsinta partiberäkningar
            fram på rättvisan, som ensam kan samla och styrka ett folk. I
            afseende på formuleringen finnes intet skäl att frångå det enkla
            förslag, som redan upprepade gånger förelagts Riksdagen och som
            är kändt i vår rösträttshistoria under namnet den Mankell'ska
            rösträttsmotionen. Denna erkänner de redan i vår grundlag stadgade
            grunderna för suspension af fulla medborgerliga rättigheter, men
            gent emot senare tiders öfver- flödiga eftergift åt ett ändå redan
            allt för utpregladt gubbvälde håller den fast vid 21 år, den borgerliga
            myndighetsåldern, som äfven lämplig poli- tisk myndighetsålder.
            Som inledning till den författningsrevision, tiden allt bestämdare
            kräfver, får jag således härmed föreslå,
          </p>
          <p xml:id="i-RvVKVS3fYGFykz2KSZk3A2">
            att Riksdagen för sin del måtte antaga som hvi- lande till grundlagsenlig
            behandling på lämpligt sätt följande förslag till ändrad lydelse
            af $$ 14 och 17 riksdagsordningen:
          </p>
          <pb facs="riksdagen-motions-pdf/data/1902/mot_1902__ak__181/mot_1902__ak__181-007.pdf"/>
          <p xml:id="i-KDdfiiG5yBhzup1Sjttymx">
            Motioner 1 Andra Kammaren, N:o 181. 7
          </p>
          <p xml:id="i-6Yr81xynDdzdqXSp3UgikF">
            8 14.
          </p>
          <p xml:id="i-6wiXbFZxmd5vAEusLnpHG8">
            Valrätt tillkommer inom den kommun, der han bosatt är, en hvar
            svensk medborgare, från och med början af kalenderåret efter det
            han fyllt 21 år, så länge han uppfyller de i 8 26 stadgade vikor
            för valbarhet.
          </p>
          <p xml:id="i-VYV9QiafhK5vZ3MqdDZBQt">
            8 17.
          </p>
          <p xml:id="i-PVdxtYxh1FPn7fAfofE8vx">
            Vid dessa val skola till efterrättelse tjena de röst- längder
            öfver valberättigade vid riksdagsmannaval till Andra Kammaren,
            som å landet af kommunalnämnden och i stad af magistraten eller,
            der sådan ej finnes, af stadsstyrelsen böra upprättas.
          </p>
          <p xml:id="i-BCg8oaEmJFqSUXMdnn2ZuB" type="date">
            Stockholm den 5 april 1902. Hjalmar Branting.
          </p>
        </div>
      </div>
    </body>
  </text>
</TEI>
