<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__100/mot_1954__fk__100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 100. 11
          </p>
          <p>
            Nr 100.
          </p>
          <p>
            Av herr Nilsson, Bror, i anledning av Kungl. Maj:ts framställning
            om anslag till understöd åt inhemska skönlitterära för- fattare
            av utmärkt förtjänst.
          </p>
          <p>
            När Kungl. Maj:t under punkt 363 i åttonde huvudtiteln föreslår
            riks- dagen att till understöd åt inhemska skönlitterära författare
            av utmärkt förtjänst för budgetåret 1954/55 anvisa ett anslag
            av 100 000 kronor erinrar departementschefen därom, att bokutredningen
            i ett den 17 juni 1952 av- givet betänkande (SOU 1952:23) framlagt
            förslag om vidgat statligt stöd åt författarna m. m. »Detta betänkande»,
            säger departementschefen, »torde jag framdeles få anmäla för Kungl.
            Maj:t i sådan tid, att proposition i ämnet kan föreläggas innevarande
            års riksdag». Tonsättarna åtnjuter i vårt land icke någon sådan
            uppmuntran, som kommer de skönlitterära författarna till del.
            Ändock är en tonsättares väg i allmänhet långt mera törnbeströdd
            än en författares. Han måste genomgå kungl. musikhögskolan, där
            endast magra stipendier gives, och sedan kan han icke leva av
            sitt tonsättarskap utan får samtidigt utöva någon musik- pedagogisk
            eller annan verksamhet. Endast ett fåtal människor föds med den
            egenartade begåvning, som utgör en av förutsättningarna för ett
            fram- gångsrikt utövande av detta konstnärskap. Genom Stim erhåller
            visser- ligen tonsättarna av modern, populär musik ett gott stöd,
            men detta stöd blir mindre eller intet för dem som ägnar sig åt
            mera allvarlig, klassisk musik, därför att denna icke lika ofta
            framföres för allmänheten. Av formella skäl torde det icke bliva
            möjligt att motionera om anslag till uppmuntran av tonsättarna,
            när Kungl. Maj:ts ovan i utsikt ställda propo- sition om vidgat
            statligt stöd åt författarna framlägges för riksdagen. Då så sker,
            torde det icke förefalla orimligt att det i staten under förevarande
            punkt uppförda anslaget å 100 000 kronor delas lika mellan författare
            och tonsättare. Jag tillåter mig därför vördsamt hemställa,
          </p>
          <p>
            att riksdagen måtte besluta att det av Kungl. Maj:t under punkt
            363 i åttonde huvudtiteln föreslagna beloppet av 100 000 kronor
            måtte lika fördelas till understöd åt in- hemska skönlitterära
            författare av utmärkt förtjänst och inhemska tonsättare av utmärkt
            förtjänst.
          </p>
          <p>
            Stockholm den 26 januari 1954. B. A. Nilsson.
          </p>
        </div>
      </div>
    </body>
  </text>
</TEI>
