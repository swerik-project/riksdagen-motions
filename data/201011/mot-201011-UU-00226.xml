<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00226">
  <teiHeader>
    <fileDesc>
      <titleStmt>
        <title>Genusperspektiv på utvecklingsfrågor</title>
        <author corresp="i-SNtv8jZRB19Jr8oegj1mGK i-34FRvyXQKUigF3Qr9AwKJe">av Esabelle Dingizian och Bodil Ceballos (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genusperspektiv på utvecklingsfrågor</title>
          <idno type="rdwebb">GY02U226</idno>
          <rs type="number">U226</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U226/text</ref>
          <ref type="dokument_url_html">http://data.riksdagen.se/dokument/GY02U226</ref>
          <ref type="dokumentstatus_url_xml">http://data.riksdagen.se/dokumentstatus/GY02U226</ref>
          <ref type="doc">http://data.riksdagen.se/fil/8BF136B0-B2E9-4130-866B-B9E138B54B62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9S3n823CyayebUJtjp1KjW" type="signed"/>
        <correspContext corresp="i-9S3n823CyayebUJtjp1KjW">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-EguSuYT5yfpwyCkbUbiTii" type="numbering">
          <date when="2010-10-28"/>
        </correspAction>
        <correspAction xml:id="i-VmpYhGPwEomXMxHkv8xm7S" type="submission">
          <date when="2010-10-25"/>
        </correspAction>
        <correspAction xml:id="i-SQYDwpvk6xdWEa5GoUd6T8" type="transfer">
          <date when="2010-10-23"/>
        </correspAction>
        <correspAction xml:id="i-QNk1c4NTb5v1WMgniaAUMt" type="assigned"/>
        <correspContext corresp="i-QNk1c4NTb5v1WMgniaAUMt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7zqkvDCTR6uACtkCn71dZ6" type="motBody">
        <div xml:id="i-CwCvKmBbM4ihGr2eJLosrC" type="motProposal" subtype="förslag">
          <head xml:id="i-9v3pXvpqT2SeQFBYSV36oz">
            Förslag till riksdagsbeslut
          </head>
          <list xml:id="i-89JW8pKKnkVG4oZhRi9X8o" style="ol">
            <item xml:id="i-1YHnxkWx5pzJvrXV9biFy">
              Riksdagen tillkännager för regeringen som sin mening vad som
              anförs i motionen om att arbetet med den globala fattigdomsbekämpningen
              bör utgå från ett könsmaktsperspektiv.
            </item>
            <item xml:id="i-LK9tcF4oKviA7SyzMq37D6">
              Riksdagen tillkännager för regeringen som sin mening vad som
              anförs i motionen om att styra bistånd och stödprogram till specifika
              satsningar för kvinnor.
            </item>
          </list>
        </div>
        <div xml:id="i-GGMDXTXMbHDRyvjiUyS9F" type="motContent">
          <head xml:id="i-83x1LUjexm7GVLhsY59wAc" type="h1">
            Ett genusperspektiv
          </head>
          <p xml:id="i-JenX71iHZ2B9mP5GcCh54P">
            Vårt samhälle är precis som andra delar av världen präglat och
            format av en könsmaktsordning. I denna ordning ses män som norm
            och det är deras behov och önskemål som traditionellt fått styra
            samhällen och resurser. Kvinnors och barns behov osynliggörs och
            nedvärderas i denna ordning, och dessa grupper är alltså oftast
            de som drabbas hårdast i fattiga länder. I Sverige har vi kommit
            relativt långt i vår förståelse av könsmaktsordningen. Även män
            kan förfördelas av denna ordning, men då oftast i den privata
            sfären. Sverige har här möjlighet att framstå som ett internationellt
            föredöme i förståelsen av hur kön formar människors livsvillkor
            och i att allt ekonomiskt bistånd analyseras ur ett makt- och
            könsperspektiv för att komma tillrätta med snedfördelningen av
            resurser baserad på kön. Kvinnor har som grupp färre resurser
            och möjligheter än män som grupp och detta blir ännu tydligare
            i de delar av världen som är drabbade av krig, svält, vattenbrist
            och sjukdomar. Feminiseringen av fattigdom är tydlig och kräver
            att resurser, projekt och satsningar riktar sig mot kvinnor som
            grupp. Vi behöver förstärka kvinnors rätt till sin egen kropp
            genom att arbeta för fria aborter, hälso- och sjukvård, preventivmedel
            och sexualupplysning. Vi måste erbjuda utbildning och träning
            till kvinnor så att de kan påverka politiken på ett tydligare
            sätt och som beslutsfattare styra vad resurser och gemensamma
            tillgångar används till. Det går även att visa att ett genusperspektiv
            är viktigt när det gäller klimatfrågan, då det är rika män i väst
            som har den största miljöpåverkan i och med sin livsstil där till
            exempel hög köttkonsumtion, bilresande och dyra konsumtionsvanor
            tär alltför mycket på våra gemensamma resurser.
          </p>
          <head xml:id="i-HPhG1ZbA5adv4VK1QtSdGz" type="h1">
            Feminiseringen av fattigdomen
          </head>
          <p xml:id="i-HCstQDrF5es5PmDBhhQrab">
            Ett av de största hoten mot en livskraftig demokrati som innefattar
            alla är den ökande feminiseringen av fattigdomen och arbetslösheten
            i världen. Enligt FN lever 1,3 miljarder människor under existensminimum
            och 70 procent av de fattiga är kvinnor. Det är kvinnor som utför
            majoriteten av det obetalda hemarbetet som i mångt och mycket
            skapar en så kallad dubbel börda för många kvinnor. Trots kvinnornas
            förändrade roll som yrkesarbetande fortsätter det tyngsta ansvaret
            för hemarbete att ligga enbart på kvinnan, mycket på grund av
            stelnade könsroller. Det finns utbredda uppfattningar att man
            måste göra ett val mellan att ha ett privat eller ett offentligt
            liv som kvinna. Att förändra normer på arbetsmarknaden så att
            även kvinnor ses som huvudförsörjare samt att visa på det obetalda
            hemarbetets vikt för hela samhället är en viktig del av fattigdomsbekämpningen
            och för ökad jämställdhet.
          </p>
          <p xml:id="i-5Uz9tzYp9q3RNof2149nDk">
            En kvinna tjänar i genomsnitt 75 procent av en mans genomsnittliga
            lön i utvecklingsländerna. Kvinnor är också i högre utsträckning
            utsatta för diskriminering när det gäller arbetsmöjligheter, löneskillnader
            och anställningstrygghet. Alla dessa faktorer gör det svårare
            för kvinnor att få tillgång till beslutsfattande organ som skulle
            kunna ändra på strukturen och få kvinnor att i större utsträckning
            bestämma över sina egna liv. Kvinnor har också generellt svårare
            att få ärva och äga mark; synen på arvsrätt och äganderätt av
            jordbruksmark måste förändras så att de kvinnor som brukar marken
            även får tillgång till äganderätten över den. Att bidra till stödprogram
            för kvinnor i fattiga länder är att arbeta för att de allra fattigaste
            ska få ökad kontroll över sina egna liv. Systemet med att ge mikrokrediter
            till kvinnliga företagare är ett sätt att ge kvinnor möjlighet
            till en egen försörjning.
          </p>
          <head xml:id="i-5Tbxryij9dxCzpSxoqYxL8" type="h1">
            Hälsa och genus
          </head>
          <p xml:id="i-DXFWJGxmisWEWehA5Hc2ug">
            Rätten till sin kropp är en av de mest grundläggande rättigheterna
            en människa har. Ändå förnekas de flesta kvinnor denna rätt världen
            över. Unga flickor gifts bort mot sin vilja och kvinnor säljs
            till prostitution och pornografi. Rätten till abort är en central
            fråga vad gäller kvinnors rätt att bestämma över den egna kroppen.
            Våldtäkt används i konflikter som ett mycket effektivt vapen mot
            familjer; kvinnor som blir våldtagna får följdsjukdomar och blir
            traumatiserade av händelsen, vilket gör att de inte kan ta hand
            om barnen och hemmet. Eftersom traditionella värderingar runt
            kvinnors sexualitet, där den ofta kopplas ihop med mannens heder,
            styr är detta också effektivt för att splittra familjer.
          </p>
          <p xml:id="i-C9VTmHdBJhRaGMX6AdGWLL">
            I bekämpandet av hiv och aids krävs stora insatser för att reformera
            gamla föreställningar runt könsroller och att stärka kvinnorna
            i rätten att säga nej till sex och rätten att använda preventivmedel.
            Kvinnors begränsade rörelsefrihet är också ett stort problem i
            många länder. Kvinnor hålls instängda i hemmet dels för att skydda
            dem, dels för att kontrollera dem. Alla människor ska oavsett
            kön kunna röra sig fritt i samhället och ha möjlighet att delta
            i samhällslivet.
          </p>
          <p xml:id="i-CWYCM2d3xC5fZpVt9HZvTz">
            Ett genusperspektiv innebär att man styr pengar, medel och projekt
            till specifika satsningar för kvinnor men också till projekt för
            utbildning och upplysning som bryter förställningar runt kön.
            Man måste fråga sig: Hur påverkar denna satsning män respektive
            kvinnor och vem får tillgång till de avsatta resurserna? Förståelsen
            kring kvinnors sjukdomar måste öka. Kvinnomottagningar där kvinnor
            får psykologisk och medicinsk hjälp och stöd är en viktig del
            i arbetet för att öka kvinnans rätt till sin egen kropp. Sexualupplysning
            krävs för att upplysa om risker men också för att ifrågasätta
            könsroller och stärka kvinnor. En annan viktig åtgärd är program
            där kvinnors rörelsefrihet prioriteras genom t ex speciella insatser
            för säkra transporter, till och från arbete, utbildning och hälsovård.
          </p>
          <head xml:id="i-A9x9k4MpxPXuuxFymvNhdX" type="h1">
            Demokrati och inflytande
          </head>
          <p xml:id="i-KkzrXxqCNUt6iFhv23HHHY">
            Jämställdhet är en förutsättning för en livaktig demokrati med
            politiska beslut som innefattar hela befolkningen och inte bara
            en del av den. Ett viktigt sätt att få en bättre och mer hållbar
            utveckling i många länder är att stödja kvinnors representation
            i folkvalda församlingar på alla nivåer. En mer jämnt könsfördelad
            politik innebär också att andra röster får komma till tals vid
            förhandlingar och därmed kan nyansera problembilder och beslut.
          </p>
          <p xml:id="i-MxDWVeWLWXvKZsph3Peywi">
            Den maskulina modellen av politik är något som debatteras flitigt
            inom litteraturen runt kvinnlig representation. Med det menas
            att det är män som traditionellt sett ägnat sig åt politik i den
            offentliga sfären och därmed format diskurs och normer och anpassat
            den efter en manlig livsstil. Detta gör att många kvinnor inte
            vill ge sig i kast med frågor som de inte känner sig hemtama med
            och därför väljer att inte delta alls. Kvinnor tenderar att värdera
            frågor som gäller hälsa, barn och familjepolitik i större utsträckning
            än män eftersom de ofta spelar en viktig roll i familjen när det
            gäller barnuppfostran och hemarbete. Kvinnor upplever också i
            högre utsträckning än män att de är slitna mellan sina åtaganden
            i hemmet och det politiska livet. Ofta är inte det politiska arbetet
            anpassat efter denna dubbla börda.
          </p>
          <p xml:id="i-LPihZDcb1XMTh1znd2WbXJ">
            Att det finns organisationer som aktivt jobbar för kvinnors rättigheter
            och möjligheter inom den politiska världen kan man se har haft
            stor betydelse för ökad kvinnlig representation främst i västvärlden.
            Om det finns kvinnoorganisationer, och då främst sådana som jobbar
            för jämlikhetsfrågor, som kan lobba för kvinnliga politiker både
            inom och utanför partierna så har det visat sig att andelen kvinnor
            ökar då partierna får press på sig att öka den kvinnliga representationen.
            Ett stort problem i outvecklade demokratier är just bristen på
            inflytelserika självständiga organisationer som kan utmana den
            rådande politiska makten och sätta press på den. Många nya demokratier
            kännetecknas just av det svagt utvecklade civila samhället.
          </p>
          <p xml:id="i-UegUaUjiehb1EUfRQYgtd1">
            Utbildning och träning är viktiga instrument för att öka utbudet
            av möjliga kvinnliga kandidater som partier kan tänka sig att
            välja. Kvinnor måste ha minst lika bra utbildning som de manliga
            kandidaterna, och oftast bättre ändå för att kunna konkurrera
            om att bli valda. Kvinnor måste också få möjlighet till att träna
            de färdigheter som krävs för framgångsrikt politiskt arbete. En
            viktig faktor här är landets allmänna ekonomiska och kulturella
            utveckling. Ökad allmän välfärd försvagar traditionella värderingar
            om mäns och kvinnors naturliga platser i samhället och ökar kvinnors
            möjligheter att arbeta och utbilda sig. Detta verkar i sig vara
            medvetandehöjande för kvinnor och en push att engagera sig politiskt.
          </p>
          <p xml:id="i-BoXrPQUnR3it94qUfGYe61">
            För att kunna driva en politisk kampanj krävs finansiella resurser.
            Män har i högre utsträckning tillgång till finansiella sponsorer
            då de flesta som finns inom den ekonomiska företagssfären är män.
            Ett stort problem för många kvinnor i utvecklings­länder är att
            de inte har tillgång till en egen ekonomi. Man flyttar direkt
            från sitt föräldrahem till mannens hem och får aldrig tillfälle
            att t.ex. knyta viktiga kontakter med sponsorer eller utveckla
            en egen ekonomisk plattform att stå på.
          </p>
          <head xml:id="i-LjeknJgG1KtsbLNZ5Dg9DK" type="h1">
            Klimat och genus
          </head>
          <p xml:id="i-GLNLYHs6Ec7fCM2mWyQHnE">
            Ett genusperspektiv på miljöproblem och bekämpandet av klimatförändringar
            krävs så att lösningarna involverar fler människor. Kvinnor lever
            mer klimatvänligt än män eftersom kvinnor oftare har mindre resurser
            och därför i större utsträckning åker lokalt och med kollektivtrafik.
            En förändring krävs av rådande strukturer så att inte en liten
            klick av jordens befolkning (oftast rika, vita män) nyttjar en
            oproportionerligt stor del av jordens tillgångar på bekostnad
            av majoriteten (fattiga män och kvinnor i utvecklingsländer).
            I en globaliserad värld exporteras förutom kapital och varor även
            idéer. En idé som den västerländska världen exporterar till utvecklingsländerna
            är den vita (oftast manliga) livsstilen. Där anses konsumtionsvaror
            och bilresande som eftersträvansvärt och något som ger hög status.
            Detta är en livsstil som vi idag kan se tär omåttligt på våra
            gemensamma resurser. En lösning är att försöka förändra normer
            och fokusera mer på att bygga ut t.ex. kollektivtrafik och infrastruktur
            som inkluderar fler och framför allt ökar mobiliteten för fattiga
            kvinnor. En annan lösning är att öka den kvinnliga representationen
            i t.ex. stadsplanering, transportplanering och trafiksystem. Detta
            behövs för att kvinnor och män oftast lever diametralt olika liv
            och därför har olika förutsättningar för sitt resande och de behov
            de har i det offentliga rummet. Förändringsarbetet måste också
            våga fokusera på den sociala biten av hållbar utveckling som främst
            innefattar kvinnor och barn och där jämställdhet är en förutsättning
            för en hållbar utveckling, till skillnad mot att endast fokusera
            på tekniska lösningar för producerandet av mer miljövänliga varor.
          </p>
        </div>
        <div xml:id="i-Qwz3b4Gt2MEv49YuFP3whm" type="motSignatures">
          <list xml:id="i-JqJS4K2PuYPNXHH6ijpdP4">
            <item xml:id="i-5LSFea5X4QrNv5SY4ugR6y" who="i-SNtv8jZRB19Jr8oegj1mGK">
              Esabelle Dingizian (MP)
            </item>
            <item xml:id="i-ELenb1eUCjptwiXBNSv1hV" who="i-34FRvyXQKUigF3Qr9AwKJe">
              Bodil Ceballos (MP)
            </item>
          </list>
        </div>
      </div>
    </body>
  </text>
</TEI>
