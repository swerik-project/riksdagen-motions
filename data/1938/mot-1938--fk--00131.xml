<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00131">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__131/mot_1938__fk__131-001.pdf"/>
      <fw xml:id="i-URgiSdPr759bE2VuowgRxp">
        Motioner i Första kammaren, Nr 131. 13
      </fw>
      <div xml:id="i-VRxUmSkZxLG9nqCh2qUYs2" type="motHeader">
        <div xml:id="i-L3TioYbsAHjtsLKeWv2m4X" type="motTitle"/>
        <div xml:id="i-LQZwwkUDkbtSrs54hz1FDq" type="motSubmissionInfo"/>
      </div>
      <div xml:id="i-3jPKVnUcLbYAJHtpSw3Knr" type="motBody">
        <div xml:id="i-J4Gn9AJX9axppQXD1Vs2ht">
          <p xml:id="i-5CaqVBC2bTHLo9GT9iSwk9">
            Nr 131.
          </p>
          <p xml:id="i-AAvqsNXqCPBWTGn9mw8VgY">
            Av herr Myrdal m. fl., om rätt för medborgare i de andra nordiska
            länderna att söka högre tekniska befattningar i Sverige m. m.
          </p>
          <p xml:id="i-W3ZUcCX6tNoKbtvVCKGDue">
            I en denna dag väckt motion ha vi hemställt, att riksdagen ville
            hos Kungl. Maj:t anhålla om utredning syftande till rätt för vetenskapsmän
            i de andra nordiska länderna att söka befattningar vid rikets
            universitet och högskolor på samma villkor som svenska medborgare.
            Den motivering, som i motio- nen givits för yrkandet, gäller i
            största utsträckning även vissa andra offent- liga tjänster, särskilt
            högre tekniska, statliga och kommunala tjänster, t. ex. befattningar
            såsom tjänsteläkare, tjänstearkitekter, tjänsteingenjörer o. s.
            v. I alla dessa befattningar kräves hög vetenskaplig utbildning
            samt kvalifice- rad praktisk kunnighet: den vetenskapliga utbildningen
            i dessa tekniska ämnen är icke nationell till sin art; ej heller
            i och för sig den praktiska förfarenheten med de ifrågavarande
            problemen. Då emellertid frågan om öppnandet av dessa befattningar
            till allmän nordisk konkurrens är en vär sentligt mera komplicerad
            fråga, som bland annat förutsätter en prövning av en hel mängd
            till svenska examina knutna kompetensbestämmelser m. m. — för
            vinnandet av professorsbefattning finnas däremot som bekant inga
            formella bestämmelser om avlagda examina eller dylikt — och då
            vi icke velat riskera ett riksdagens bifall till vår hemställan
            ifråga om de akademiska befattningarna genom sammanknutning med
            detta större och svårare pro- blem, ha vi funnit det vara lämpligt
            att särskilja de båda spörsmålen i tvenne motioner. Vi tillåta
            oss emellertid åberopa den allmänna motiveringen i nämnda motion
            även för de här ifrågavarande tjänsternas del. Kunde dessa tjänster
            över hela Norden göras fritt tillgängliga för den i vart fall
            dugligaste, skulle detta på ett väsentligt sätt främja vårt intresse,
            att grunden för den nor- diska kulturgemenskapen med varje generation
            bygges fastare. För det land, som ginge i spetsen för en sådan
            reform, skulle — även om ej, eller intill dess, full reciprocitet
            vore ernådd — enbart fördelar uppstå. Det är naturligtvis till
            gagn för ett enskilt land som Sverige att till dessa tekniska
            nyckelposter kunna dra till sig dugliga personer även från grannländerna.
            En finländsk arkitekt, en dansk ingenjör, en norsk läkare av första
            klass är givetvis bättre i sin befattning än en svensk av andra
            klass. I dessa tekniska befattningar är — liksom i vetenskapen
            — den obetydliga språk- skillnaden knappast en större olägenhet.
            Författningskännedom hör oftast inte till vad dessa tekniker haft
            att nedlägga alltför mycket av sin utbild- ning på; det hör i
            alla fall till vad som lätt nog kan kompletteras. Den
          </p>
          <pb facs="riksdagen-motions-pdf/data/1938/mot_1938__fk__131/mot_1938__fk__131-002.pdf"/>
          <fw xml:id="i-BLF5x2bm2S7E4dVHPdWTUb">
            14 Motioner i Första kammaren, Nr 131.
          </fw>
          <p xml:id="i-RRR9RkEdene36EcPkUioSq">
            bredare konkurrens- och utbildningsbasen bör vidare allmänt säkra
            förut- sättningarna för nya impulser, friskare initiativ och för
            nedtryckandet av slentrian och medelmåttighet i vår betydelsefulla
            tekniska förvaltning. Ej heller denna fråga är alldeles ny. Vi
            vilja här nöja oss med att exemplifikationsvis anföra följande.
            År 1861 väcktes i Danska Folketinget av Fr. Barfod en motion,
            vari bland annat föreslogs, att varje dansk medborgare skulle
            vara behörig erhålla statligt ämbete »uden Hensyn til, ved hvilket
            av Nordens Universiteter han har fuldent sine Studier och taget
            sin Em- bedsexamen», med undantag för jurister, som skulle undergå
            särskild pröv- ning i dansk rätt. Motionen bifölls visserligen
            icke av tinget, som dock uttalade förhoppningen om, att regeringen
            skulle ha sin uppmärksamhet riktad på sakens vidare utveckling.
            Vid akademiska mötet i Göteborg år 1899 anfördes av numera prorektorn
            vid Stockholms högskola, professor Nils Stjernberg: »Slutligen
            kunde man uppställa som framtidsmål, att kom- petenskraven för
            anställningar i livet finge rättslig kraft i alla de nordiska
            länderna. Detta sista alternativ förutsatte emellertid, att en
            i väsentliga punkter enhetlig organisation av universitetsförhållandena
            inom de nordiska landen genomfördes.&gt; (Beträffande sistnämnda
            fråga hänvisas till vår denna dag ingivna motion om utredning
            av frågan om medlen för ett närmare nordiskt akademiskt samarbete.)
            Vi äro ingalunda blinda för att mot de allmänna skälen för vårt
            yrkande stå åtskilliga praktiska svårigheter och vi finna det
            uppenbart att slutlig ståndpunkt till den här väckta tanken icke
            kan tagas annat än på grund av ingående utredning. Men vill man
            saken, äro svårigheterna till för att över- kommas. Det synes
            oss i alla händelser icke vara stort bevänt med vårt nordiska
            sinnelag, om vi ej därav skulle drivas att ens vilja låta grundligt
            och förutsättningslöst utreda en fråga som denna. På sina håll
            — ehuru som vi tro icke allmänt — inom de kårer, frågan gäller,
            har det visserligen understundom försports en trång och restriktiv
            inställning. En offentlig tjänst eller möjligheten att ernå en
            tjänst har kommit att betraktas såsom en personlig rättighet,
            en individuell försörj- ningsmöjlighet. Denna inställning framstår,
            när den blivit allt för ensidig och stark, såsom en avsevärd nackdel
            ur det allmänna intressets synvinkel, ehuru förvisso icke på långa
            vägar avsevärd nog att bringa i tvivel klok- heten av de regler,
            varigenom vi i Sverige för att göra tjänstemännens ställning säker
            och oberoende givit dem rätt till tjänst och befordran. I första
            hand är dock en offentlig tjänst icke till för tjänstemannens
            skull utan för den offentliga uppgift, som skall fyllas och fyllas
            på bästa sätt. Kunde reciprocitet uppnås, skulle vidare den skärpta
            konkurrensen komma att motsvaras av vidgade framkomstmöjligheter.
            Det är uppenbart, att den begärda utredningen måste komma att
            beröra frågan i vad mån sådan reciprocitet kan påräknas. Möjligtvis
            bör reformens genomförande gentemot visst land göras avhängigt
            av detta villkors uppfyllande.
          </p>
          <pb facs="riksdagen-motions-pdf/data/1938/mot_1938__fk__131/mot_1938__fk__131-003.pdf"/>
          <fw xml:id="i-RvMoy5fXSJofxoiDAv1RCD">
            Motioner i Första kammaren, Nr 131. På grund av det anförda våga
            vi hemställa,
          </fw>
          <p xml:id="i-JBFQQvq9cC7S2K1wuJyAnY">
            att riksdagen ville besluta i skrivelse till Kungl. Maj:t an-
            hålla om förutsättningslös utredning angående huruvida och i vilken
            utsträckning högre tekniska befattningar, t. ex. befatt- ningar
            såsom tjänsteläkare, tjänstearkitekter, tjänsteingenjörer 0. 8.
            v., skola kunna göras tillgängliga för danskar, finländare, isländare
            och norrmän samt för andra utländska medborgare, som varit svenska
            eller härstamma från svenska medborgare, på likartade villkor
            som för svenskar.
          </p>
          <p xml:id="i-Rg48EpPQNfV71XdhKhtKaf">
            Stockholm den 23 januari 1938. Gunnar Myrdal.
          </p>
          <p xml:id="i-ExBySMJZ8jisgBQBTDi7VD">
            Rickard Lindström. Bertil Ohlin. Georg Andrén.
          </p>
        </div>
      </div>
    </body>
  </text>
</TEI>
