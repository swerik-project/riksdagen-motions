<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-02746">
  <teiHeader>
    <fileDesc>
      <titleStmt>
        <title>Liberal infrastruktur för en hållbar framtid</title>
        <author corresp="i-GXidniMLQ9UWnXEsb1Vcu2">av Helena Gellerman m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2746 av Helena Gellerman m.fl. (L)</title>
          <idno type="rdwebb">H7022746</idno>
          <rs type="number">2746</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7022746/text</ref>
          <ref type="dokument_url_html">http://data.riksdagen.se/dokument/H7022746</ref>
          <ref type="dokumentstatus_url_xml">http://data.riksdagen.se/dokumentstatus/H7022746</ref>
          <ref type="docx">http://data.riksdagen.se/fil/1491B1E3-A4F6-4C3D-9EFB-DE3859788DA8</ref>
          <ref type="pdf">http://data.riksdagen.se/fil/0396E281-B482-451D-B0B4-B6F2C3A18C6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F4imkvz4SCfw6fQDDrLmbZ" type="signed"/>
        <correspContext corresp="i-F4imkvz4SCfw6fQDDrLmbZ">
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-H2KbwvbJt7YJVfciZ9LxSt">
          <date when="2019-10-03"/>
          <time when="12:23:40"/>
        </correspAction>
        <correspAction type="reviewed" xml:id="i-PL77W4srn87kEtNDxxJD6Q">
          <date when="2019-10-03"/>
          <time when="14:27:58"/>
        </correspAction>
        <correspAction type="referred" xml:id="i-KubnLS9QVNnC87UjGmHwXg">
          <date when="2019-10-11"/>
        </correspAction>
        <correspAction type="assigned" xml:id="i-MiFY3GR4PVd2RjZieXHZ7X">
          <date when="2020-06-23"/>
          <time when="14:47:34"/>
        </correspAction>
        <correspContext corresp="i-MiFY3GR4PVd2RjZieXHZ7X">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Kybv3TkrRiZHEpmM4M7sJY"/>
        <correspContext corresp="i-Kybv3TkrRiZHEpmM4M7sJY">
          <ref type="uppgift">2019/20:TU13</ref>
          <ref type="ref_dok_id">H701TU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VKXhfjgq7G4ftyfUtmcbXM"/>
        <correspContext corresp="i-VKXhfjgq7G4ftyfUtmcbXM">
          <ref type="uppgift">2019/20:TU5</ref>
          <ref type="ref_dok_id">H701TU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU5</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2qZZYs8KJybq3JvYMCWDoi"/>
        <correspContext corresp="i-2qZZYs8KJybq3JvYMCWDoi">
          <ref type="uppgift">2019/20:TU6</ref>
          <ref type="ref_dok_id">H701TU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU6</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-25HG5CudV4tgNXw2CZrLN3"/>
        <correspContext corresp="i-25HG5CudV4tgNXw2CZrLN3">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-W5t6fu5ndLLLKUXqRgbSqM"/>
        <correspContext corresp="i-W5t6fu5ndLLLKUXqRgbSqM">
          <ref type="uppgift">2019/20:TU9</ref>
          <ref type="ref_dok_id">H701TU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TxTd9sqfC8UREE715iwQcq"/>
        <correspContext corresp="i-TxTd9sqfC8UREE715iwQcq">
          <ref type="uppgift">2019/20:TU11</ref>
          <ref type="ref_dok_id">H701TU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU11</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DEQoQtrRNsRpet93Z52xi"/>
        <correspContext corresp="i-DEQoQtrRNsRpet93Z52xi">
          <ref type="uppgift">2019/20:TU8</ref>
          <ref type="ref_dok_id">H701TU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU8</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CXNhfKoxcvAThQ2xpX2uus"/>
        <correspContext corresp="i-CXNhfKoxcvAThQ2xpX2uus">
          <ref type="uppgift">2019/20:TU12</ref>
          <ref type="ref_dok_id">H701TU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU12</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VjjCZi7TnDB9U9SRNqDMY6"/>
        <correspContext corresp="i-VjjCZi7TnDB9U9SRNqDMY6">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GYJ27vyCmwGn9HSBmszFPm"/>
        <correspContext corresp="i-GYJ27vyCmwGn9HSBmszFPm">
          <ref type="uppgift">2019/20:TU15</ref>
          <ref type="ref_dok_id">H701TU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU15</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2746 av Helena Gellerman m.fl. (L) Liberal infrastruktur för en hållbar framtid</div>
      </div>
      <div type="motBody">
        <div type="motProposal" subtype="förslag">
          <head xml:id="i-UHtRzitei5u46SDFFg3aSe">
            Förslag till riksdagsbeslut
          </head>
          <list style="ol">
            <item xml:id="i-3yA9ucHou9aJMZPUyAFqfW">
              Riksdagen ställer sig bakom det som anförs i motionen om transportpolitiska
              utgångspunkter och tillkännager detta för regeringen.
            </item>
            <item xml:id="i-4hAM1xwfyXiaf9ugwDqhD5">
              Riksdagen ställer sig bakom det som anförs i motionen om prioriteringar
              av infrastrukturinvesteringar och tillkännager detta för regeringen.
            </item>
            <item xml:id="i-HPVeLgHv72iM7iPHRryg4L">
              Riksdagen ställer sig bakom det som anförs i motionen om fortsatt
              upprustning av vägnätet och tillkännager detta för regeringen.
            </item>
            <item xml:id="i-PTwM47DF6utxvhodHWHyik">
              Riksdagen ställer sig bakom det som anförs i motionen om geofencing
              och tillkännager detta för regeringen.
            </item>
            <item xml:id="i-98wLwy5LQtaBpY3p8kDjx8">
              Riksdagen ställer sig bakom det som anförs i motionen om regionala
              trafiksäkerhetsavtal och tillkännager detta för regeringen.
            </item>
            <item xml:id="i-WkMHRAEB52dw6yx94Y5sJ2">
              Riksdagen ställer sig bakom det som anförs i motionen om myndigheters
              krav på hållbara hastigheter vid upphandling och tillkännager
              detta för regeringen.
            </item>
            <item xml:id="i-XVmAfqCVDTPf5gEpgv1uxZ">
              Riksdagen ställer sig bakom det som anförs i motionen om samverkan
              om användning av fordonens nya teknik och tillkännager detta för
              regeringen.
            </item>
            <item xml:id="i-BkXFhakkRNYE8xZK6V2eZm">
              Riksdagen ställer sig bakom det som anförs i motionen om betydelsen
              av underhåll av vägmarkeringar och tillkännager detta för regeringen.
            </item>
            <item xml:id="i-3JgSvPxxSKyxz9vkxsTdJQ">
              Riksdagen ställer sig bakom det som anförs i motionen om självkörande
              bilar och tillkännager detta för regeringen.
            </item>
            <item xml:id="i-XH8bmEw4etyeNqpB8F7q1F">
              Riksdagen ställer sig bakom det som anförs i motionen om åkerinäringens
              villkor och tillkännager detta för regeringen.
            </item>
            <item xml:id="i-DiAmCueeFsM3W4M2HabM8W">
              Riksdagen ställer sig bakom det som anförs i motionen om fördelen
              med konkurrens inom järnvägen och tillkännager detta för regeringen.
            </item>
            <item xml:id="i-Eba7nPQgmuwmwzabpJgFEn">
              Riksdagen ställer sig bakom det som anförs i motionen om elflyg
              och tillkännager detta för regeringen.
            </item>
            <item xml:id="i-EBBjJBVj7ZApqgRzynHevt">
              Riksdagen ställer sig bakom det som anförs i motionen om att
              fortsatt främja vattenvägar och tillkännager detta för regeringen.
            </item>
            <item xml:id="i-HdK9eWnqr1vbFy15i8jmCg">
              Riksdagen ställer sig bakom det som anförs i motionen om landström
              för mindre fartyg och tillkännager detta för regeringen.
            </item>
            <item xml:id="i-TDqhq5zsykD6kg8iAFVbyo">
              Riksdagen ställer sig bakom det som anförs i motionen om infrastruktur
              runt våra hamnar och tillkännager detta för regeringen.
            </item>
            <item xml:id="i-WhASB7agBMigh95qcvVLrH">
              Riksdagen ställer sig bakom det som anförs i motionen om kollektivtrafik
              och tillkännager detta för regeringen.
            </item>
            <item xml:id="i-FTvBYLX4np5LnjEXiVcnaV">
              Riksdagen ställer sig bakom det som anförs i motionen om cykelfrågor
              och tillkännager detta för regeringen.
            </item>
            <item xml:id="i-SDFyeKRTypNfV8dUP8GKtZ">
              Riksdagen ställer sig bakom det som anförs i motionen om elsparkcyklar
              och tillkännager detta för regeringen.
            </item>
            <item xml:id="i-AaPyYnMmnHCeSs8JS33XaR">
              Riksdagen ställer sig bakom det som anförs i motionen om att
              behålla kopparnätet tills annan digital kommunikation finns tillgänglig
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UoyQjHUKbgNA2QQewBwZvV">
            Liberalernas transportpolitiska utgångspunkter
          </head>
          <p xml:id="i-HtypWB6PyXRdYtgRmaEiy8">
            Välfungerande kommunikationer och modern infrastruktur är grundläggande
            förut­sättningar för individens frihet, ett blomstrande näringsliv
            och en öppen marknad. Människor transporterar sig mellan skolan,
            jobbet och hemmet. Flödet av varor och tjänster skapar hållbar
            tillväxt för Sverige och handeln med andra länder stärker Sveriges
            position i den globala ekonomin. Transportsystemet är på så sätt
            en grundbult för landets utveckling framåt; därför är det viktigt
            att infrastrukturinvesteringar analyseras långsiktigt och ur ett
            helhetsperspektiv.
          </p>
          <p xml:id="i-Ak9MxwmNhNx73vxzpvF74B">
            Transportsektorn står för en tredjedel av de totala svenska växthusgasutsläppen.
            Upp emot 95 procent av sektorns utsläpp kommer från vägtransporter.
            Den svenska fordons­flottan måste därför bli mer hållbar och utsläppen
            från sektorn minska. För att reducera miljöpåverkan men behålla
            mobilitet måste transporterna bli effektivare, elektrifieringen
            påskyndas och såväl användningen av biodrivmedel som forskning
            och introduktion av ny teknik öka. Sverige är EU:s till ytan tredje
            största land och det land som har längst avstånd mellan landsändarna.
            För att bibehålla och fortsätta utveckla ett konkurrens­kraftigt
            Sverige krävs en fungerande infrastruktur. Det är viktigt för
            att företag ska kunna frakta sina varor och för att människor
            enkelt ska kunna pendla till arbetet och i övrigt resa inom Sverige
            och till utlandet.
          </p>
          <p xml:id="i-C5yjvevBXixWZwbKHb13PU">
            En fungerande infrastruktur är hela Sveriges blodomlopp som binder
            samman landet. Därför är det avgörande att vi vårdar den infrastruktur
            vi har samtidigt som nya satsningar görs för att öka kapaciteten
            och tillförlitligheten i transportsystemet. Prioriteringen av
            infrastrukturinvesteringar ska följa fyrstegsprincipen för att
            använda statens medel effektivt. Liberalerna vill utveckla de
            samhällsekonomiska kalkyl­modellerna för infrastrukturinvesteringar,
            och bland annat bör transporter av gods få ökad betydelse.
          </p>
          <p xml:id="i-96CwViPVKe1cdLGTveZEqh">
            I arbetet för att nå en hållbar utveckling av vårt samhälle spelar
            infrastruktur en viktig roll. Genom att satsa på klimatsmarta
            lösningar kan vi utveckla Sverige och behålla vår konkurrenskraft
            på ett hållbart sätt. Liberalerna tror inte på att ställa olika
            transportslag mot varandra; vi behöver både väg, järnväg, flyg,
            sjöfart och inte minst i våra städer kollektivtrafik och cykel
            för att människor ska kunna arbetspendla och resa, för att företag
            ska kunna ta emot och skicka sina varor och för att sammanlänka
            hela Sverige. Dessa transporter sker ofta i samverkan mellan olika
            transportslag. Liberalerna vill därför att transporter ses ur
            ett dörr-till-dörr-perspektiv, där totaltid för en transport och
            resurseffektivitet är viktiga parametrar. För att få en sammanhängande
            infrastruktur är det därför viktigt att prioritera fungerande
            knutpunkter för lastning och lossning av gods och byte av transportslag
            för persontransporter.
          </p>
          <head type="h2" xml:id="i-5snczvH3Un2aZBhBuA4A4R">
            Rusta och framtidssäkra ett hållbart vägnät i hela Sverige
          </head>
          <p xml:id="i-UXcs5rkSdJdHvcDwA5yXzS">
            Transportsektorn bär ett stort ansvar i arbetet mot våra ambitiösa
            miljömål och mot en fossilfri fordonsflotta. Vägfordonen står
            fortfarande för upp emot 95 procent av utsläppen av växthusgaser
            från transportsystemet, även om vi i dag ser en förbättring jämfört
            med för tio år sedan. Men omställningen går inte tillräckligt
            snabbt. Fler bilar måste bli klimatsmarta och bilåkandet måste
            minska i områden med god kollektivtrafik. Liberal miljö- och klimatpolitik
            utgår från försiktighetsprincipen och att förorenaren ska betala.
          </p>
          <p xml:id="i-3gKeW6EoKnf2iPSaEvjcEu">
            Tidigare nedprioriterades vägarna genom minskat vägunderhåll
            vilket har fått konsekvenser i samtliga regioner. De delar som
            främst påverkats är det lågtrafikerade landsbygdsvägnätet, som
            ligger längre ned i Trafikverkets prioritering. Samtidigt innebär
            det att slaget är som hårdast mot de delar av landet där bilen
            kan vara det enda alternativet för att transportera sig. Tyngre
            och längre lastbilar ger mer gods på färre bilar vilket främjar
            miljön, men ställer ökade krav på vägnätet. Liberalerna vill att
            vägnätet ska fortsätta att rustas upp och förstärkas så att det
            kan trafikeras av tyngre lastbilar. Det bidrar till minskade utsläpp,
            mindre energianvändning och ökad trafiksäkerhet då färre transporter
            med tyngre gods trafikerar våra vägar. Liberalerna anser att möjligheten
            att frakta gods på järnväg och till sjöss ska underlättas genom
            attraktivitet och tillgänglighet, inte genom en politik som hindrar
            vägtransporter då det på många håll i landet saknas alternativ
            till vägtransporter.
          </p>
          <p xml:id="i-DSSx2NvMiPKmmaKidoSrEm">
            Av det svenska vägnätet består 43 000 mil av enskilda vägar,
            medan endast ca 10 000 mil är statliga och 4 100 mil är kommunala.
            Ansvariga för de enskilda vägarna är väghållarna, exempelvis enskilda
            markägare, vägföreningar eller samfälligheter. Av dessa får 7
            700 mil statsbidrag som ska bidra till att vägarna tillgodoser
            behoven och håller hög transportkvalitet. En väl fungerande infrastruktur
            är en grundläggande förutsättning för en levande landsbygd. De
            enskilda vägarna är en viktig del i detta.
          </p>
          <p xml:id="i-SuKw6WBhKxqBtfQ5kFWaH1">
            Staten bör även fortsättningsvis ta ett betydande ekonomiskt
            ansvar för att upprätthålla en god standard på det enskilda vägnätet,
            och myndigheternas tillämpning av regelverken bör syfta till att
            underlätta för underhåll och reinvestering av dessa vägar.
          </p>
          <p xml:id="i-9gopXRF9Fr9BGjt19xtnPV">
            Klimatmålet för år 2030, där utsläppen från vägtransporter ska
            minska med 70 procent jämfört med år 2010, kräver att transportsystemet
            förändras. Genom att man använder redan befintlig väginfrastruktur
            på nya och effektivare sätt kan utsläppen minska utan att transportkostnaderna
            ökar.
          </p>
          <p xml:id="i-SZbj2hKZPP9ty8d5TdWYw7">
            Ett exempel på hur befintlig väginfrastruktur kan användas effektivare
            och miljövänligare är de pågående, intressanta försöken med att
            testa olika tekniker för att elektrifiera de tunga vägtransporterna.
            Elektrifieringen av våra större vägar brådskar för klimatets skull
            och Liberalerna har därför tagit initiativ till en elektrifieringskommission
            bestående av myndigheter och berörda branschorganisationer. En
            sådan kommission bör få uppdrag att främja och samordna insatser
            för elektrifiering av vägtransporter genom både elvägar och snabbladdinfrastruktur.
            Den bör också bland annat belysa finansieringsfrågor och effekter
            på elförsörjningen av att godstrafiken på våra vägar ställer om.
            Den bör ta fram tydliga nationella mål för en snabbare elektrifiering
            där en uttalad del bör vara att kommissionen ska sätta en tidtabell
            för och ta fram en handlingsplan för att elektrifiera våra motorvägar.
            Ett annat exempel på hur infrastrukturen kan användas mer effektivt
            är att utnyttja geofencing. Metoden bör utvärderas för t.ex. tillämpningar
            där olika väganvändare kan få prioriterat tillträde till en och
            samma plats under olika delar av dygnet för att därigenom få ett
            mer effektivt utnyttjande av vår befintliga infrastruktur.
          </p>
          <p xml:id="i-2KsJWJiaJxhXa8X6PjaB2y">
            Många länder har tagit intryck av Sveriges nollvision mot dödsolyckor
            i trafiken, och Sveriges arbete för att förverkliga visionen har
            resulterat i ett minskat antal omkomna i trafiken under en lång
            rad av år. År 2018 bröts den trenden, där uppgången i antalet
            omkomna till största delen skedde på det regionala vägnätet. Liberalerna
            vill att statens insatser för trafiksäkerhet ska ske där de bäst
            gör nytta. Därför vill vi utreda ett system med regionala trafiksäkerhetsavtal,
            där Trafikverket i samverkan med regioner identifierar, finansierar
            och åtgärdar prioriterade trafiksäkerhetsrisker med målet att
            snabbt åtgärda trendbrottet i antalet omkomna i trafiken.
          </p>
          <p xml:id="i-EftFpY7jhHVxfJgfrW4uxJ">
            Olycksrisken ökar i takt med en högre hastighet på fordonet.
            Även vad gäller växthusgasutsläpp och buller finns samma koppling.
            Utöver personligt lidande försämras miljön och samhällets kostnader
            ökar. Liberalerna vill utreda att statens myndigheter går före
            som goda exempel och i sina upphandlingar av transporttjänster
            ställer krav på hållbara hastigheter, dvs. att leverantörens fordon
            håller hastigheten.
          </p>
          <p xml:id="i-WfWaGvyUmZfaSyZBk8Xbm4">
            Liberalerna ser positivt på användning av ny teknik för att öka
            trafiksäkerheten på våra vägar, samtidigt som betydelsen av basalt
            underhåll av t.ex. vägmarkeringar har avgörande påverkan på trafiksäkerheten.
            Samverkan mellan olika aktörer för att bättre utnyttja informationen
            i dagens fordon för en bättre trafikmiljö ska uppmuntras. Trafiksäkerheten
            ska även fortsättningsvis ha en prioriterad ställning vid vägunderhåll.
          </p>
          <p xml:id="i-6WzgoWGrAU6JeJbzqhj7he">
            Självkörande bilar kan revolutionera hur vi transporterar både
            varor och oss själva. De kan i grunden förändra hur vi bygger
            och utformar våra vägar och tätorter. För att detta ska bli verklighet
            krävs politiska beslut som säkrar att våra teknikintensiva företag
            kan utveckla och inte minst testa sina produkter på ett säkert
            sätt. Självkörande fordon skulle kunna påverka hur vi bygger våra
            tätorter, t.ex. genom att alla bilar som inte används automatiskt
            kör ut ur staden för att parkera sig. Vinsten i ytor skulle användas
            för ökad framkomlighet och grönare stadsmiljöer och inte minst
            göra att man kan omvandla utrymmet för parkeringshus till bostäder.
          </p>
          <p xml:id="i-GxLABcH96s7ZRMPo4wkAbm">
            För att underlätta en successiv introduktion av självkörande
            bilar måste politiska beslut möjliggöra storskaliga tester i verklig
            miljö och upphandlingar ske framtids­inriktat när man bygger nytt
            i våra kommuner, och inte minst krävs en utökad samverkan mellan
            olika samhällsaktörer. Självkörande fordon handlar inte bara om
            transport av personer och gods, utan det kommer att påverka samhället
            inom de flesta områden: bostäder, infrastruktur, utbildning, företagande,
            jobbmarknad, vård och omsorg, ekonomi. I en separat kommittémotion
            redovisar vi Liberalernas förslag för att framtidssäkra vägnätet
            för en kommande introduktion av självkörande bilar.
          </p>
          <head type="h2" xml:id="i-DZUhnc5pggPacRpb57Ejj5">
            Åkerinäringens villkor
          </head>
          <p xml:id="i-NDXXzaHqAdsEBMzcQpFGPk">
            Åkerinäringens betydelse för svenska företags konkurrenskraft
            och godshanteringen och jobbtillfällen i Sverige kan inte nog
            understrykas. Idag rullar ca 650 000 svensk­registrerade lastbilar
            i Sverige, en ökning med 90 000 eller 16 procent de senaste fem
            åren. Till detta kan vi lägga ett stort antal utländska företag
            som transporterar gods i Sverige. Vi har höga ambitioner att få
            till en överflyttning av gods till järnväg och sjöfart, men med
            nuvarande ökning av behovet av godstransporter så kommer åkerinäringen
            för lång tid framöver att stå för majoriteten av godstransporterna
            i Sverige.
          </p>
          <p xml:id="i-Fri2hX5q6mXZMptdhQfJPh">
            Liberalerna vill stärka arbetet mot utländska och svenska åkerier
            som bedriver illegal verksamhet. Även om polisen har fått ökade
            befogenheter, så måste det paras med tillräckligt med trafikpoliser
            och utökade kontroller av tung trafik. Annars riskerar fusk med
            bl.a. cabotage, kör- och vilotider och rattfylleri att öka. Vi
            vill bland annat se krav på gps-sändare för utlandsregistrerade
            åkare enligt cabotageregelverket. Den pågående förstärkningen
            av polisväsendet med 10 000 fler polisanställda fram till 2024
            möjliggör en stärkt polisiär närvaro i trafiken. Slutligen vill
            vi också se bättre samordning mellan olika myndigheter, allt för
            att motverka brottslighet inom transportsektorn.
          </p>
          <head type="h2" xml:id="i-SnYfWdxytMU7u1rcSgEZvx">
            Öka kapaciteten och punktligheten för en attraktiv järnväg
          </head>
          <p xml:id="i-EhxcY8sY929oLDpWWixTU6">
            Sverige har i förhållande till sin befolkning ett av Europas
            största järnvägsnät, vilket innebär att enbart vidmakthållande
            av systemets funktion är mycket resurskrävande. Alliansregeringen
            gjorde en historisk satsning och fördubblade anslagen till drift
            och underhåll av järnvägen. Oavsett var i Sverige man bor ska
            man kunna lita på att tågen kommer och går i tid. Kaoset på järnvägen
            och de många tågförseningarna är ett hårt slag mot alla som är
            beroende av tåget till arbetet och för att få ihop livspusslet,
            och försvagar förutsättningarna för järnvägen att vara ett pålitligt
            och klimatsmart transportslag för godstrafiken.
          </p>
          <p xml:id="i-JZcTwkiRcSLze7hfMC2B4D">
            Behoven av investeringar i och underhåll av järnvägen är stora.
            Ett robust och punktligt järnvägssystem är en förutsättning för
            att fler ska välja tåget. Det är viktigt att resenärerna kan lita
            på att tåget kommer fram i tid och kan använda restiden effektivt.
            För att uppnå högre punktlighet behöver flaskhalsar som stoppar
            upp trafiken byggas bort. Lågtrafikerade banor kan öka tillgängligheten
            och bör i vissa fall prioriteras i högre utsträckning. Liberalerna
            anser att konkurrens inom järnvägssektorn är bra. Forskning från
            bl.a. VTI (Statens väg- och transportforskningsinstitut) har visat
            att järnvägsmarknaden påverkats positivt av avregleringen och
            att konkurrens har bidragit till effektiviseringar och innovationer
            på såväl operatörssidan som underhållssidan. Det är viktigt att
            Sveriges befintliga järnvägar underhålls. Nya satsningar får inte
            påverka det långsiktiga underhållet negativt.
          </p>
          <p xml:id="i-XWPQBFkSADMWvkcv7boMq4">
            Det behövs ett robust, tryggt och säkert järnvägssystem. Men
            det är inte bara stora satsningar på underhåll som krävs utan
            även att de medel som avsätts används på ett ändamålsenligt och
            effektivt sätt. Det är viktigt att ansvarigt verk systematiskt
            arbetar med uppföljning och att förbättra sin roll.
          </p>
          <p xml:id="i-WvxmQCogMFsqmtYrVgbRt1">
            Liberalerna ifrågasätter att staten ska ta det samlade ansvaret
            för kontroll och utförande av underhållet på de svenska järnvägarna.
            Järnvägen har ett flertal organisatoriska brister, men att flera
            aktörer är med och bidrar till utveckling och innovation är inte
            problemet. Trafikverket behöver få bättre kunskap om hur man gör
            goda upphandlingar för att kunna säkerställa mesta och bästa möjliga
            underhåll per investerad skattekrona.
          </p>
          <p xml:id="i-Rvc9yEgJRhBBJVfta6Zy1e">
            Att införa längre tåg för person- och godstransporter, och i
            fallet gods även möjliggöra tyngre godståg, är ett sätt att öka
            kapaciteten i järnvägssystemet. För att möjliggöra för längre
            godståg behövs en del små investeringar i bl.a. mötesstationer
            och förbispår som är tillräckligt långa. Genom små åtgärder kan
            kapaciteten ökas på landets järnvägar på ett kostnadseffektivt
            sätt.
          </p>
          <p xml:id="i-Jrnru94pG4bK7ApmsfsART">
            Järnvägens signalsystem och ställverk är i behov av upprustning.
            Det nya signalsystemet ERTMS behöver kvalitetssäkras före en utrullning
            i stor skala nationellt.
          </p>
          <p xml:id="i-9bbV42hyCVcjMKQfoiwdU9">
            Genom januariavtalet har Liberalerna enats med Centerpartiet,
            Socialdemokraterna och Miljöpartiet om att den breda finansieringsdiskussionen
            mellan sju riksdagspartier ska återupptas och utgöra utgångspunkten
            för det fortsatta arbetet med höghastighetsbanor.
          </p>
          <head type="h2" xml:id="i-PDkm9weHBxcaXApKD1fCHn">
            Miljövänligt flyg
          </head>
          <p xml:id="i-BUQYFhvaHEWw7XUCNogjPT">
            Flyget är ett hittills oslagbart transportmedel när det kommer
            till att transportera människor längre sträckor på kort tid. Ur
            ett infrastrukturellt kostnadsperspektiv är det även ett effektivt
            transportmedel. Sveriges geografiska förutsättningar innebär att
            flyget spelar en viktig roll i vårt samlade transportsystem. De
            långa avstånden i Sverige och vårt geografiska läge i förhållande
            till våra viktigaste handelspartner gör att vi är helt beroende
            av ett fungerande flyg för invånarnas och näringslivets kontakter
            med hela Sverige och vidare ut i världen. De olika flygplatserna
            binder samman Sverige, skapar arbetstillfällen och ökar möjligheterna
            till turism i hela landet.
          </p>
          <p xml:id="i-JYu48KFJXNUeemNWNXZXK6">
            Den intressanta utvecklingen av elflyg, som åter kan göra kortflygningar
            mellan olika regioner lönsamma, visar på betydelsen av mindre
            flygplatser som komplement till de stora knutpunkterna. Elflyg
            kan komma att bli en viktig faktor för utvecklingen av landets
            regioner och erbjuda snabba transporter, inte minst för näringslivet.
            Elflygets behov av infrastruktur och dess påverkan på flygplatsstrategin
            bör snarast utredas.
          </p>
          <p xml:id="i-RnNbtrFLN4bbhR94gjGExH">
            Även om elflyg blir en faktor inom kortdistansflygningar, kommer
            biodrivmedel att vara en viktig komponent för att få ner flygets
            miljöpåverkan under överskådlig tid.
          </p>
          <p xml:id="i-8QNDmgJ6fw2b7y5rYrnfrF">
            Flyget ska liksom övriga transportslag bära sina miljökostnader.
            Liberalernas förslag om att Sverige ska verka för ekonomiska styrmedel
            på EU-nivå redovisas i vår Europapolitiska motion.
          </p>
          <head type="h2" xml:id="i-2LNhjQSHabbMkJnDR4hbrC">
            Miljövänlig och utökad sjöfart
          </head>
          <p xml:id="i-Fbw8qGFa99yo1tsNie2E3K">
            Sjöfarten har stor betydelse för det svenska transportsystemet.
            Ungefär 90 procent av Sveriges utrikeshandel mätt i volym transporteras
            sjövägen, vilket innebär ca 180 miljoner ton transporterat gods.
            Vid sidan av dessa godstransporter transporteras ungefär 30 miljoner
            passagerare per år med färja till och från Sveriges grannländer.
            För 10 år sedan påbörjades ett viktigt arbete för att införa EU:s
            regelverk för inre vatten­vägar i Sverige, vilket kan leda till
            mer godstransporter till sjöss. Ökad inlandssjöfart leder till
            att transportinfrastrukturen på land avlastas och att det finns
            kapacitet för den samlade godsvolymen att öka. Liberalerna anser
            att arbetet med att främja våra vattenvägar fortsatt måste prioriteras
            för att öka andelen hållbara transporter.
          </p>
          <p xml:id="i-5mEXZCTGjoBfJwWaceAzud">
            I ljuset av att kapacitetsutnyttjandet av både järnvägsnätet
            och vägnätet runt om i vårt land är mycket högt kan en ökad andel
            transporter till sjöss optimera användningen av vårt transportsystem.
            För att sjöfarten ska bli mer konkurrenskraftig behövs en god
            tillgänglighet till våra hamnar. Tåg och lastbilar behöver utan
            svårighet kunna lasta om i hamnarna för att vattenvägarna ska
            nyttjas i högre utsträckning än i dag. Liberalerna anser därför
            att det är av stor vikt att arbeta för att säkerställa att infrastrukturen
            till och från våra hamnar fungerar väl tillsammans med en effektiv
            omlastningsfunktion. T.ex. är det viktigt att uppmärksamma hamnarnas
            strategiska roll som naturliga knutpunkter där gods, människor
            och transportslag möts och effektiva logistiklösningar uppstår.
            Hamnar, godsterminaler och stationer är med andra ord av gemensamt
            intresse för flera aktörer i transportkedjan där den totala funktionen
            för en transport från en punkt till en annan ska vara i fokus.
          </p>
          <head type="h2" xml:id="i-MwKNgjxFXnY2Q7Bg5r1kgU">
            En attraktiv och väl fungerande kollektivtrafik
          </head>
          <p xml:id="i-8uV7ot86LiTjtBwJ2XZ3C6">
            En väl fungerande kollektivtrafik lägger grunden för att transportsystemet
            i hela Sverige ska fungera på ett tillfredsställande sätt. Buss,
            spårväg, tunnelbana och pendeltåg reducerar utsläppen och minskar
            trängseln på vägarna. Ökat kollektivt resande bidrar till att
            uppfylla de transportpolitiska mål som riksdagen har beslutat
            om. Därför vill Liberalerna att kollektivtrafiken fortsätter att
            byggas ut på ett ansvarsfullt sätt i hela landet.
          </p>
          <head type="h2" xml:id="i-WBzTPzncAA9tNGE3eS7SwS">
            Utveckla cyklingens möjligheter
          </head>
          <p xml:id="i-9suTpmLeE69sHr54RSgSnk">
            Cyklingen ökar snabbt i Sverige. Allt fler upptäcker hur smidigt
            det är att cykla till jobbet eller på fritiden. Att fler cyklar
            är bra för både miljön och folkhälsan, samtidigt som trängseln
            minskar i trafiken, framför allt i storstäderna. Ett problem för
            många cyklister är att det finns alltför många ogenomtänkta trafikmiljöer
            som inte främjar cyklingen och inte heller någon sammanhållen
            planering. Det är inte rimligt att standarden på cykelvägen försämras
            när man kommer till en kommungräns.
          </p>
          <p xml:id="i-JixVw3ER4zf9nmpFt3z4Se">
            Därför vill Liberalerna satsa på fler sammanhängande regionala
            cykelstråk för att göra det lättare att cykla längre sträckor.
            Liberalerna vill göra det enklare att ta med cykeln i kollektivtrafiken.
            Detta är något som avgörs i respektive landsting, och på många
            håll är det Liberalerna som är pådrivande. Kombinationen kollektivtrafik
            och cykel innebär ett verkligt alternativ till bilen. Ju fler
            som kan ta med cykeln på pendeltåget, desto fler kan låta bilen
            stå. Det tjänar miljön på.
          </p>
          <p xml:id="i-Ep93hfgG5AiA2QFaLDfP8i">
            Elsparkcykelns möjligheter ska tillvaratas, samtidigt som ett
            regelverk behöver utredas för att undvika dess negativa effekter
            framför allt i stadsmiljön.
          </p>
          <head type="h2" xml:id="i-TJwoDtqz1KPuJcauEdcwtK">
            It- och postfrågor
          </head>
          <p xml:id="i-UXMw7P82jNWbp3DZbVj56J">
            Tillgång till bra mobiltelefoni och goda uppkopplingsmöjligheter
            blir allt viktigare. Sverige behöver bra mobila och digitala kommunikationer
            med god geografisk täckning som har en tillräcklig kapacitet när
            allt fler använder mobil och digital teknik.
          </p>
          <p xml:id="i-ycW51TN4PC64o8wGZiYGF">
            Sverige ska därför ha en digital uppkoppling i världsklass. Bredband
            och annan digital uppkoppling är i dag en lika viktig del i infrastrukturen
            som el- och vägnäten. En god utbyggnad är viktig för såväl privatpersoner
            som företag och väsentlig för regional tillväxt. Glesbygden måste
            få bättre it-kapacitet och statens huvudsakliga uppgift bör vara
            att skapa förutsättningar genom att undanröja hinder för utvecklingen,
            men även att stötta där lönsamheten för utbyggnad är bristfällig.
            Det är väsentligt att kopparnätet inte avvecklas innan annan digital
            kommunikation kan erbjudas.
          </p>
          <p xml:id="i-XDEbceYMKbe8t3uVnhwrqA">
            Det är fortsatt viktigt med god tillgång till posttjänster för
            att människor ska kunna bo och verka i hela landet. Även om företag
            är internetbaserade kommer de inte ifrån att de måste använda
            posttjänster för att leverera och frakta varor. Det är därför
            viktigt för företagen och enskilda att det finns väl fungerande
            posttjänster i Sverige.
          </p>
        </div>
        <div type="motSignatures">
          <list>
            <item xml:id="i-4tSXK2brNjN2exHQqqWxW5">
              Helena Gellerman (L)
            </item>
            <item xml:id="i-QVLvp9ZfWiBdp4C2v6aUEx">
              Johan Pehrson (L)
            </item>
            <item xml:id="i-NF1y334kh3jz9cm6EbWKZ6">
              Maria Nilsson (L)
            </item>
            <item xml:id="i-R1Us7WFdJkUiVmDygeejBJ">
              Lina Nordquist (L)
            </item>
            <item xml:id="i-Ktod6V6NnrwTie2eZ1xQRz">
              Gulan Avci (L)
            </item>
            <item xml:id="i-WyZJFtskASTGt6XFAKqRqG">
              Christer Nylander (L)
            </item>
            <item xml:id="i-X1ebaad5hxa6ZMpiU1izCa">
              Mats Persson (L)
            </item>
            <item xml:id="i-XSYJnMadSvcx1tAEANpRx9">
              Allan Widman (L)
            </item>
          </list>
        </div>
      </div>
    </body>
  </text>
</TEI>
