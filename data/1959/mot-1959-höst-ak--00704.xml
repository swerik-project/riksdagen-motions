<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_ak__704/mot_1959_höst_ak__704-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 704 år 1959
          </p>
          <p>
            Nr 704
          </p>
          <p>
            Av fru Kristensson m. fl., i anledning av Kungl. Maj:ts proposi-
            tion nr 164, med förslag till förordning angående änd- rad lydelse
            av 10 $ 1 mom. förordningen den 26 juli 1947 (nr 576) om statlig
            inkomstskatt.
          </p>
          <p>
            I proposition nr 164 med förslag till förordning angående ändrad
            lydel- se av 10 $ 1 mom. förordningen den 26 juli 1947 (nr 576)
            om statlig in- komstskatt anföres, att vid ett införande av en
            allmän varuskatt om fyra procent utrymme finnes för en sänkning
            av den direkta skatten i storleks- ordningen 225 miljoner kronor.
            Enligt propositionen skall denna skatte- sänkning komma till stånd
            genom införandet från och med år 1960 av nya skatteskalor. I proposition
            nr 162 förutskickas vidare förslag till nästa års riksdag om vissa
            andra förändringar av den direkta beskattningen. De föreslagna
            nya skatteskalorna är så konstruerade, att skatteprocenten sänks
            i vissa av skatteskalans lägre skikt och höjs i motsvarande grad
            i vissa av skalans mellanskikt. Härigenom skärps skatteskalans
            progressivi- tet, och i vissa inkomstlägen uppstår en höjning
            av marginalskatten. Skatteskalorna ändrades senast genom beslut
            vid 1956 års riksdag. även denna omarbetning innebar en skärpning
            av skatteskalans progressivitet. I proposition nr 88 till 1956
            års riksdag anförde statsrådet och chefen för finansdepartementet
            emellertid, att en variation av uttagningsprocenten borde vara-den
            normala metoden för sänkning eller höjning av den statliga inkomstskatten.
            Med hänsyn till detta uttalande är det anmärkningsvärt, att efterkrigstidens
            förändringar i den statliga inkomstbeskattningen inneburit en
            fortgående progressivitetsstegring. Redan den nuvarande skatteskalans
            progressivitet måste anses alltför stark och marginalskattesatserna
            alltför höga med hänsyn till verkan på in- komstökningar som uppnås
            på grund av t. ex. studier och utbildning, be- fordran och extraarbete.
            Det bör i detta sammanhang också påpekas, att den största ökningen
            under efterkrigstiden i fråga om den reella skattebe- lastningen
            av direkt stats- och kommunalskatt icke drabbat vare sig de lägsta
            eller de allra högsta inkomsttagarna, utan inkomsttagare med be-
            skattningsbara inkomster mellan 15 000 och 35 000 kronor. Detta
            har hos löntagargrupperna med längre utbildning skapat ett berättigat
            missnöje med samhällets inställning till dessa grupper. Det är
            därför olyckligt, att de an- givna inkomstskikten i stort sett
            ställs utanför den i proposition nr 164 före- slagna sänkningen
            av den direkta statsskatten. Landets tjänstemannaorga- nisationer
            — TCO, SACO och SR — har också i ett gemensamt uttalande tagit
            bestämt avstånd från den föreslagna progressivitetsskärpningen.
            I ut- talandet heter det, att den föreslagna förändringen av skatteskalorna
            inte
          </p>
          <pb facs="riksdagen-motions-pdf/data/1959/mot_1959_höst_ak__704/mot_1959_höst_ak__704-002.pdf"/>
          <p>
            Motioner i Andra kammaren, nr 704 år 1959 7 bara ur tjänstemannasynpunkt
            utan även ur allmän samhällssynpunkt är en klart felaktig utveckling
            av skattesystemet. Tjänstemannaorganisationerna kräver en förändring
            av propositionens förslag på denna punkt. Tjänstemannaorganisationernas
            gemensamma uttalande klargör, att den föreslagna förändringen
            i fråga om den direkta beskattningen ingalunda — vilket hävdats
            från regeringshåll -— är en ur allmän löntagarsynpunkt önskvärd
            reform. En sänkning av den direkta statsskatten bör i varje fall
            ske på så sätt, att progressivitet och marginalskatter ej ökas.
            Detta kan ske genom att i stället för den föreslagna omarbetningen
            av skatteskalorna sänka uttag- ningsprocenten. För ungefärligen
            det belopp som i proposition nr 164 an- givits stå till förfogande
            för sänkning av den direkta skatten kan uttagnings- procenten
            sänkas med sex enheter. Vi förordar en sådan sänkning av uttag-
            ningsprocenten framför den föreslagna omarbetningen av skatteskalorna.
            Genom beslut vid innevarande års vårriksdag fastställdes uttagningspro-
            centen till 100 för första hälften av kalenderåret 1960. Jämlikt
            $ 12 förord- ningen om statlig inkomstskatt skall samma procenttal
            tillämpas för senare hälften av kalenderåret 1960. Genom de nu
            framlagda propositionerna om förändringar i beskattningssystemet
            har emellertid grunden undanryckts för detta riksdagens tidigare
            beslut. Lika väl som en omarbetning av skatte- skalorna gällande
            för kalenderåret 1960 nu kan vidtagas kan uttagnings- procenten
            förändras. Härvid torde beträffande källskattetabellerna i prin-
            cip samma förfarande kunna tillämpas som föreslagits i proposition
            nr 164. Under hänvisning till det anförda hemställes, att riksdagen,
            därest den antager en förordning om all- män varuskatt, med avslag
            å Kungl. Maj:ts proposition nr 164 måtte besluta, att statlig
            inkomstskatt för skattskyldiga, som avses i 10 $ 1 mom. förordningen
            om statlig inkomst- skatt, skall ingå i preliminär skatt för senare
            hälften av bud- getåret 1959/60 med 94 procent av grundbeloppet.
          </p>
          <p>
            Stockholm den 6 november 1959
          </p>
          <p>
            Astrid Kristensson Folke Björkman Eva Karlsson
          </p>
          <p>
            591579 Stockholm 1959, Isa2e Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
