<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00342">
  <teiHeader>
    <fileDesc>
      <titleStmt>
        <title>Beskattning av kapitalvinst vid försäljning av permanentbostad</title>
        <author corresp="i-Ey2xJ5PQcAYBGtnz2AK3qu">av Anti Avsan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattning av kapitalvinst vid försäljning av permanentbostad</title>
          <idno type="rdwebb">GW02Sk342</idno>
          <rs type="number">Sk342</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk342/text</ref>
          <ref type="dokument_url_html">http://data.riksdagen.se/dokument/GW02Sk342</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk342</ref>
          <ref type="doc">http://data.riksdagen.se/fil/FDC2C4C2-5CC5-42DE-BA7D-91C245D7706A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-sq7LT4yD6gLXLm6TSetPh" type="signed"/>
        <correspContext corresp="i-sq7LT4yD6gLXLm6TSetPh">
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction type="numbering" xml:id="i-QpRKQxirvWTKCSBdaQC2jC">
          <date when="2008-10-07"/>
        </correspAction>
        <correspAction type="submission" xml:id="i-3St6XdE59iRcZ9SRuA35mL">
          <date when="2008-10-06"/>
        </correspAction>
        <correspAction type="transfer" xml:id="i-MMan6PzR1gd33mbydBMUcy">
          <date when="2008-10-06"/>
        </correspAction>
        <correspAction type="assigned" xml:id="i-7buDAxjTJqrWZrr7GVrppB"/>
        <correspContext corresp="i-7buDAxjTJqrWZrr7GVrppB">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BuvF3JEuWTGv4nJrherLWn">
            Förslag till riksdagsbeslut
          </head>
          <list style="ol">
            <item xml:id="i-4ziCY95JpvHe4hkoaDw6QC">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till en översyn
              av reglerna avseende beskattning av fysiska per­soners kapitalvinst
              vid försäljning av permanentbostad.
            </item>
            <item xml:id="i-87qFvBRTYZ62KxqXZXsdox">
              Riksdagen tillkännager för regeringen som sin mening vad som
              anförs i motionen om att försöka identifiera vilka negativa kon­sekvenser
              som den nu­varande eviga reavinstbeskattningen med­för samt lämna
              för­slag på hur en ändrad lagstiftning skulle kunna utformas.
            </item>
          </list>
        </div>
        <div type="motContent">
          <head type="h1" xml:id="i-XgAMBza7G3QVNzzW5c8YFE">
            Motivering
          </head>
          <p xml:id="i-MJk8ikGNE7qKu5nhYpddYK">
            Denna motion har avgränsats till sådan kapitalvinst som för en
            fysisk person kan upp­komma till följd av försäljning av hans
            eller hennes permanenta bostad. Däremot avses inte transaktioner
            som är hänförliga till någon av fysisk person bedriven rörelse.
          </p>
          <head type="h2" xml:id="i-KiPgN4wGbzxZAT7VB7313A">
            Det svenska uppskovssystemet
          </head>
          <p xml:id="i-89qvMsuPDUZ7QnjT3X9JJb">
            Skatteverket sammanfattar uppskovsbestämmelserna på följande
            sätt.
          </p>
          <p xml:id="i-9AfHeDXrGAijYoW9WqnTy1">
            Den som avyttrar sin privatbostadsfastighet eller privatbostadsrätt
            (ursprungs­bostad) och förvär­var en annan bostad (ersättningsbostad)
            kan under vissa förut­sättningar få uppskov med beskatt­ningen
            av hela eller del av den kapitalvinst som upp­kommer vid avyttringen
            av ursprungsbostaden. Förutsättningarna är bl.a. följande.
          </p>
          <p xml:id="i-DKVHoGp82r4gh61wF3b4tA">
            Ursprungsbostaden ska vara en privatbostad där man varit bosatt
            viss tid före avyttringen. Kapi­talvinsten vid försäljningen ska
            uppgå till minst 50 000 kr.
          </p>
          <p xml:id="i-YPyx3i5GFP2RhW3fX13e52">
            Ersättningsbostaden ska ha förvärvats och bosättning ska ha skett
            inom viss tid. Den nya bostaden ska också vara av visst slag (småhus,
            bostadsrätt m.m.). Ersättningen för ersättningsbostaden måste
            vara minst lika stor som för den avyttrade ursprungsbostaden för
            att uppskov med beskattningen ska kunna erhållas för hela kapitalvinsten.
            Uppskov med beskattningen kan också erhållas för del av kapitalvinsten,
            dock lägst 50 000 kr.
          </p>
          <p xml:id="i-CWC7Vb3TBJsQKCRoD5EEfk">
            Bestämmelserna är tillämpliga för bostäder såväl ursprungs- som
            ersättningsbostäder i länder inom EES-området
          </p>
          <p xml:id="i-EJx3dbCb2X2tL6FR7ma7mU">
            Uppskovsreglerna gäller endast fysiska personer. Dödsbon kan
            inte få uppskov annat än i vissa speciella fall. Se avsnitt 29.5.
          </p>
          <p xml:id="i-73sjeevx8CNQw2XL4oGEUu">
            Uppskov med beskattningen medges enligt bestämmelserna i 47 kap.
            IL. Uppskovsbeloppet åter­förs till beskattning vid kapitalvinstberäkningen
            för ersättningsbostaden när denna avyttras i fram­tiden. Det finns
            även möjligheter till frivillig återföring till beskattning av
            uppskovsbeloppet, dock lägst 20 000 kr per år. 1
          </p>
          <head type="h2" xml:id="i-6pDDEPSZQm4y7CpikF3ZdV">
            Motiven för uppskovssystemet
          </head>
          <p xml:id="i-5LdhFAvs5H84Sr9BxthG4k">
            Vad som utgör ett problem med kapitalvinstbeskattningen av permanentbostäder
            är att när en sådan bostad säljs, under förutsättning att detta
            inte sker i rent spekulationssyfte, det pris som köparen betalar
            är precis detsamma som säljaren rent teoretiskt skulle behöva
            betala för att köpa tillbaka sin nyss sålda permanentbostad. Med
            hänsyn till den skattskyldighet som upp­kommer i den angivna situationen
            kan säljaren inte köpa till­baka sin bostad eller en likvärdig
            bostad eftersom han eller hon har blivit fattigare i och med den
            uppkomna skattskyldigheten. Efter flera försäljningar av permanentbostäder
            under en längre tidsperiod har beskattning skett vid flera till­fällen
            eller alternativt skattskyl­digheten skjutits upp genom uppskovsbestäm­melserna
            och därmed helt eller delvis ackumulerats under en längre tid.
            Uppskovsbelop­pet ska enligt gällande reg­ler åter­föras till
            beskattning vid kapitalvinstberäkningen för ersätt­ningsbostaden
            när denna avyttras i fram­tiden. Uppskovssystemet medverkar således
            till att både i någon mån dölja och kortsiktigt motverka effekterna
            av den eviga reavinst­beskattningen. Härutöver ses ackumulerade
            uppskovsbelopp numer som en av staten till den enskilde lämnad
            kredit, vilket är skälet till att ränta uttas på uppskovsbeloppet.
          </p>
          <p xml:id="i-GoJdvhkgV21p3DxeL6V3Fh">
            I förarbetena har anförts bland annat att utgångspunkten för
            uppskovssystemet har varit att beskattning av den värdestegring
            som realiseras vid avyttring av en tillgång får antas medföra
            inlåsningseffekter. Inlås­nin­gen hänger samman med att beskattningen
            av kapitalvinsten mins­kar det kapital som kan investeras i en
            ny tillgång. Dessa effekter har ansetts särskilt bes­värliga vad
            gäller bostäder, bland annat därför att det inte alltid finns
            möjlighet att avstå från ett bostads­byte, exempelvis vid byte
            av arbetsort. Detta är motivet för möjligheten till upp­skov med
            beskattningen av kapitalvinst vid avyttring av en permanentbostad.
            2
          </p>
          <p xml:id="i-MZkc7L12XMBkDd9oK17RAU">
            Uppskovssystemet innebär således inte någon lösning av det grundläggande
            problemet med den eviga reavinstbeskattningen.
          </p>
          <head type="h2" xml:id="i-MTi5rYTGuqAFCMEo1yqTnL">
            Motsvarande regler i övriga EU-länder
          </head>
          <p xml:id="i-HsgTjY5DJKrZEAcT47hAPz">
            Det bör i detta sam­manhang påpekas att översättningssvårigheter
            kan ha medfört missuppfattnin­gar när det gäller detaljreglerna
            för respektive EU-land. Av den varje månad uppdaterade engelskspråkiga
            databasen European Tax Surveys, som är en elektronisk version
            av European Tax Handbook, framgår dock i huvudsak följande.
          </p>
          <p xml:id="i-TLSG3Q7S2GTcvczMpbh4fw">
            Ingen kapitalvinstbeskattning av eventuell vinst vid försäljning
            av den egna bostaden sker i Estland, Frankrike, Italien och Luxemburg.
            Detsamma synes gälla (den engelska texten fram­står som något
            oklar) i Nederländerna och Storbritannien samt Danmark (beträffande
            Dan­mark anges endast: Gains on the sale of owner-occupied dwellings
            are normally exempt and losses may not be deduc­ted). I Bulgarien
            är eventuell kapitalvinst på överlåtelse av en bostad per år undantagen
            från beskattning.
          </p>
          <p xml:id="i-QmxgWzcm6RSWvuMoM52t2W">
            Övriga EU-länder uppställer någon form av villkor för att kapitalvinstbeskattning
            inte ska ske eller för lättnader i kapitalvinstbeskattningen.
            Det kan tilläggas att Grekland inte finns med i jämförelsen, eftersom
            det inte går att med säkerhet utläsa om det i Grekland alls påförs
            någon kapitalvinstbeskattning.
          </p>
          <p xml:id="i-4dca5mo8jimQ1Pj1eMCFRM">
            Enligt den slutsats som riksdagens utredningstjänst redovisar
            efter en komparativ studie av hur förhållandena inom det nu aktuella
            området ser ut i övriga EU-länder framgår det inte av upp­gifterna
            i European Tax Surveys att något annat land i EU skulle ha en
            så kallad evig rea­vinstbeskattning liknande den svenska. Detta
            innebär att det svenska regelverket står i en klass för sig.
          </p>
          <p xml:id="i-SnKSPGCpJHiPfutEfpiQGV">
            Det svenska systemet torde inte bara medföra inlås­ningseffekter
            av sådant slag som berörs som motiv för uppskovssystemet i förarbetena
            utan även inlåsningseffekter i ett vidare europeiskt perspektiv.
            Det finns därmed all anledning att regeringen tar initiativ till
            en översyn av reglerna avseende beskattning av fysiska personers
            kapitalvinst vid försäljning av permanentbostad.
          </p>
        </div>
        <div type="motSignatures">
          <list>
            <item xml:id="i-8PXbP8hk2NuR3JiYjTjeBQ" who="i-Ey2xJ5PQcAYBGtnz2AK3qu">
              Anti Avsan (m)
            </item>
          </list>
        </div>
      </div>
    </body>
  </text>
</TEI>
