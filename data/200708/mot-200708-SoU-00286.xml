<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00286">
  <teiHeader>
    <fileDesc>
      <titleStmt>
        <title>En aktiv äldrepolitik</title>
        <author corresp="i-FucmvyHZ22CXcKRGnfjaC4 i-9A8V6t4pkLR2AKNxHphvV1">av Anders Åkesson och Karin Nilsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En aktiv äldrepolitik</title>
          <idno type="rdwebb">GV02So286</idno>
          <rs type="number">So286</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So286/text</ref>
          <ref type="dokument_url_html">http://data.riksdagen.se/dokument/GV02So286</ref>
          <ref type="dokumentstatus_url_xml">http://data.riksdagen.se/dokumentstatus/GV02So286</ref>
          <ref type="doc">http://data.riksdagen.se/fil/3B3E09A5-A96D-49EC-BAD2-BB5C50105B38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-9A8V6t4pkLR2AKNxHphvV1</idno>
            <name>Karin Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4K5aAuwx66z2f4pYw2mtWF" type="signed"/>
        <correspContext corresp="i-4K5aAuwx66z2f4pYw2mtWF">
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-9A8V6t4pkLR2AKNxHphvV1"/>
        </correspContext>
        <correspAction xml:id="i-QccTcWF8QhHsAiQMbzxFAe" type="referral">
          <date when="2007-10-16"/>
        </correspAction>
        <correspAction xml:id="i-8w59CCkAz1gJRhiVWidJxG" type="dismissal">
          <date when="2007-10-16"/>
        </correspAction>
        <correspAction xml:id="i-XgQf6PH2mb6KEBQS3D9Ntq" type="numbering">
          <date when="2007-10-04"/>
        </correspAction>
        <correspAction xml:id="i-2AKzrGNMumnoz7kB1v7uE1" type="submission">
          <date when="2007-10-02"/>
        </correspAction>
        <correspAction xml:id="i-6AS3e9GE7SzHBvcaWGnzs7" type="transfer">
          <date when="2007-10-01"/>
        </correspAction>
        <correspAction xml:id="i-VZABmyyL5Yw2v5GsVuYBbV" type="assigned"/>
        <correspContext corresp="i-VZABmyyL5Yw2v5GsVuYBbV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EPskpRGkyYjWBDfwKAfYXw" type="motBody">
        <div xml:id="i-YcQZHPsL846cKFF62sYCRt" type="motProposal" subtype="förslag">
          <head xml:id="i-MFeBdbx9eXhwbjeaHtJFD6">
            Förslag till riksdagsbeslut
          </head>
          <p xml:id="i-ADbna9vYHRLv5jQHBigtun">
            Riksdagen tillkännager för regeringen som sin mening vad som
            anförs i motionen om en äldrepolitik som har som mål att ge bättre
            hälsa och livskvalitet åt den äldre delen av vår befolkning.
          </p>
        </div>
        <div xml:id="i-A1zxZJ7yrQRS6CgQpmy2UB" type="motContent">
          <head xml:id="i-2ZL5dpWTkiwYX15u8oyuBb" type="h1">
            Motivering
          </head>
          <p xml:id="i-Apcfys8TJVPQaz85faQFek">
            Nästan 1,5 miljoner svenskar är 65 år eller äldre. År 2015 kommer
            de att vara 1,9 miljoner och 2040 hela 2,4 miljoner. Under 2020-talet
            kommer framför allt gruppen äldre-äldre, dvs. de över 80 år, att
            öka till över 760 000.
          </p>
          <p xml:id="i-MxLnAedS49d6tH2RinQg64">
            De äldre blir alltså en allt större, och därmed viktigare, del
            av befolkningen. Gruppen äldre riskerar också att bli en tyngre
            samhällsekonomisk börda i form av ökade sjukvårds- och omsorgskostnader
            om vi inte samtidigt utvecklar en medveten och aktiv äldrepolitik.
          </p>
          <p xml:id="i-NxzvqRxCMdexB1ukDXHkMc">
            Syftet med en sådan politik för äldre är i allmän mening att
            främja de äldres livskvalitet, deras möjlighet till glädje, gemenskap,
            personlig utveckling och, som självklar grund, hälsa. Hälsa är
            i sin tur ett mångfasetterat begrepp som handlar om att såväl
            vara fri från sjukdom som att subjektivt må bra.
          </p>
          <p xml:id="i-4wsAw2VH3DUeKwAcBuhB1E">
            Eftersom hälsa täcker många aspekter är det många faktorer som
            spelar in för att den enskilde individen ska uppleva sådan. Det
            handlar om alltifrån fred och frihet, trygghet och goda relationer
            till kost, god ekonomi och bra boende. Och, vilket blivit allt
            mer framträdande i forskningen, regelbunden fysisk aktivitet.
          </p>
          <p xml:id="i-PWH3TgdtcS4yfEi41XCG2T">
            En god äldrepolitik bygger självklart på ett antal grundbultar
            men där god hälsa och god fysisk kondition är en grund för att
            övriga delar av det vi kallar god livskvalitet skall bli möjliga
            att uppleva. Hälsan är en förutsättning för individens självständighet
            och frihet.
          </p>
          <p xml:id="i-XUtNoQTxkChSeNsJ4vCeHu">
            Vad innebär då detta i det praktiska arbetet? Jo, att det måste
            inriktas på att stödja det pigga och friska snarare än att koncentrera
            sig på det sjuka och svaga. Det handlar om att se och bygga vidare
            på den erfarenhet och kraft som finns, att coacha och stödja snarare
            än att ta över och stödja. Frivilligorganisationer i vårt samhälle,
            Korpen m.fl., kan med sin inriktning på motion, rekreation och
            friskvård i gemenskap spela en viktig roll i utvecklandet av en
            sådan politik.
          </p>
          <p xml:id="i-EihWdxixWwhkNR8LxbrrRW">
            Till skillnad från tidigare pensionärsgenerationer har de som
            nu blir äldre i allt större utsträckning en bakgrund i den organiserade
            idrottsrörelsen. De är vana att vara fysiskt aktiva tillsammans
            med andra. Och vill gärna fortsätta med det, även när den åldrande
            kroppen sätter snävare ramar.
          </p>
          <p xml:id="i-SDvv7ki3PQZk4VxbGqDaPx">
            Dessa snävare ramar ska dock inte behöva begränsa möjligheterna.
            Snarare handlar det om att anpassa utbudet, till exempel genom
            att göra det mer lättillgängligt och kanske i lite lägre tempo.
          </p>
          <p xml:id="i-2TEDfXD7aAsPokyk9X5JJ7">
            Lättillgänglighet innebär att erbjuda aktiviteter i de äldres
            närmiljö, i bostadsområdena. Men också att mer allmänt skapa miljöer
            som är trygga och inbjuder till både gemenskap och fysiska aktiviteter.
            I dagens bostadsområden finns i de flesta fall lekplatser för
            barn, men betydligt mer sällan platser där de äldre kan vara tillsammans.
            Möjligheterna för organisationslivet, t ex lokala korpföreningar,
            begränsas också starkt av att de flesta lokaler och anläggningar
            fylls av den organiserade idrottsrörelsens, nog så viktiga, barn-
            och ungdomsverksamhet.
          </p>
          <p xml:id="i-7uNXgXPyAhouNhSMxbWi7G">
            Det som behövs skulle man kunna kalla för fritidsgårdar för äldre.
            De skulle kunna utgöra nav i en verksamhet som utgår från de boendes
            egna önskemål och behov, där samhället och organisationslivet/civilsamhället
            går in och stöttar genom att tillhandahålla möjligheterna.
          </p>
          <p xml:id="i-Dn6Ge86LZ4ta4QhGvaDo3V">
            Vad som ovan sagts om inriktning och förstärkning av äldrepolitiken
            bör ges regeringen till känna.
          </p>
        </div>
        <div xml:id="i-8mARh7vzjdzcjGiJyzfWfD" type="motSignatures">
          <list xml:id="i-SCQjRXMKEWoCttC5F1kRMC">
            <item xml:id="i-UkM3zSmXFcTCmjiQgbvnhu" who="i-FucmvyHZ22CXcKRGnfjaC4">
              Anders Åkesson (c)
            </item>
            <item xml:id="i-PzhY2gREUNKHsyZKs5SGs5" who="i-9A8V6t4pkLR2AKNxHphvV1">
              Karin Nilsson (c)
            </item>
          </list>
        </div>
      </div>
    </body>
  </text>
</TEI>
