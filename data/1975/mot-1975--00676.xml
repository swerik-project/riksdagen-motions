<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00676">
  <teiHeader>
    <fileDesc>
      <titleStmt>
        <title>om kommunal närdemokrati.</title>
        <author>av herr Romanus </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommunal närdemokrati.</title>
          <idno type="rdwebb">FY02676</idno>
          <rs type="number">676</rs>
          <ref type="dokument_url_text">http://data.riksdagen.se/dokument/FY02676/text</ref>
          <ref type="dokument_url_html">http://data.riksdagen.se/dokument/FY02676</ref>
          <ref type="dokumentstatus_url_xml">http://data.riksdagen.se/dokumentstatus/FY02676</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ds26zqBBNTVJq5y7zePfsb" type="signed"/>
        <correspContext corresp="i-Ds26zqBBNTVJq5y7zePfsb">
          <note type="signatory" corresp="i-Bx9fbNBh4ybH7H2kWavRdb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__676/mot_1975__676-001.pdf"/>
      <div type="motHeader" xml:id="i-JyEJuB9ZqgGosPxfMgVUZz">
        <div type="motTitle" xml:id="i-Un8mYfRgW4uNthgGqJfK5"/>
        <div type="motSubmissionInfo" xml:id="i-6XCLTZE5zTtTk6R596ZdL7"/>
      </div>
      <div type="motBody" xml:id="i-8Q5YW4bbXGK3diyh7FcXrt">
        <div xml:id="i-LFbaPgYBEDq58gY7TwBPJM">
          <p xml:id="i-8epBYyu5BFF4MSRgTtLDGp">
            Mot. 1975:676 11
          </p>
          <p xml:id="i-86N6aSTYrFb4aykJ4pEbAa">
            Nr 676
          </p>
          <p xml:id="i-WavyKWj6njeucZH9NB715L">
            av herr Romanus om kommunal närdemokrati.
          </p>
          <p xml:id="i-nazbrecLc8JsmP2AuNtCn">
            Kommunerna ansvarar i dag för utomordentligt viktiga samhällsange-
            lägenheter. Den kommunala verksamheten möter den enskilde dagligen
            och i många former. Det är kommunen som svarar för planeringen
            och skötseln av det bostadsområde där vi bor, för daghemmet, skolan,
            biblioteket, teatern och idrottsplatsen och i många fall för trafiken
            till och från vår arbetsplats. Hur kommunen sköter sina uppgifter
            och sin information och hur dess förtroendemän och anställda uppträder
            i umgänget med de enskilda medborgarna spelar en stor roll för
            uppfatt- ningen om samhället och om demokratin som styrelseform.
            Kravet på närdemokrati är därför särskilt viktigt på kommunal
            nivå. Under de senaste åren har den kommunala verksamheten ökat
            snabbare än den statliga. De kommunala enheterna har också i samband
            med kommunsammanslagningarna blivit väsentligt större. Denna nya
            situation för kommunerna har i viss mån försvårat utövandet av
            självstyrelsen. Det är därför i dag en central uppgift att ytterligare
            förstärka och förankra den kommunala självstyrelsen. De förslag
            för att stärka den kommunala demokratin och självstyrelsen som
            förs fram i denna motion har ytterst till syfte att öka medborgarnas
            inflytande över och insyn i de lokala politiska frågorna. Den
            lokala politiska debatten bör på alla sätt stimuleras. Alla möjligheter
            att få medborgarna att delta i den kommunala debatten och de kommunala
            avgörandena måste tas till vara. De frågor där kommunala beslut
            skall fattas bör på olika sätt och redan på ett tidigt stadium
            bringas till allmänhetens kännedom. Flera kanaler för kontakt
            och information måste finnas mellan de styrande och de styrda.
            Det är särskilt väsentligt att den kommunala beslutsprocessen
            kännetecknas av en sådan öppenhet att den offentliga debatten
            kan ske på ett tidigt stadium. Debatten måste komma före besluten
            och inte tvärtom. Därför bör den grundläggande informationen,
            helst med olika tänkbara alternativ redovisade, göras offentlig
            så tidigt som möjligt.
          </p>
          <p xml:id="i-PKuxoQm9D8z6YBT75NLTd3">
            Den gemensamma valdagen
          </p>
          <p xml:id="i-VpTSbphqJWfDcGgWE2U27U">
            Den gemensamma valdagen för riks- och kommunalval är ett hot
            mot en vital kommunal demokrati. Den leder till att de lokala
            frågorna inte får en chans att göra sig gällande inför det massiva
            utbudet av rikspolitisk debatt och propaganda. Erfarenheterna
            från 1970 och 1973 års val styrker vår uppfattning att skilda
            valdagar för riks- och kommunalval skulle förstärka den kommu-
          </p>
          <pb facs="riksdagen-motions-pdf/data/1975/mot_1975__676/mot_1975__676-002.pdf"/>
          <p xml:id="i-J9NY6yS5JbR7qvgqFoptrf">
            Mot. 1975:676 12
          </p>
          <p xml:id="i-L6nh99esqVmm3QVmMg1Hc5">
            nala demokratins vitalitet. De kommunala frågorna har i dessa
            valrörelser fått vida mindre intresse i massmedia än rikspolitiken.
            Vid 1970 års val var utrymmet för kommunala frågor väsentligt
            mindre än vid de valrörelser som föregick införandet av den gemensamma
            valdagen. Om väljarna skall kunna få ett inflytande också över
            de lokala frågorna måste de få reda på vilka kommunalpolitiska
            handlingsalternativ som förknippas med ett visst parti. Den gemensamma
            valdagen har minskat människornas kunskaper om den lokala politiken
            och därmed deras möjligheter att påverka de lokala avgörandena.
            Den är från dessa synpunkter ett hot mot den kommunala närdemokratin.
            I en motion till 1973 års riksdag — 1973:1861 av herr Ahlmark
            m. fl. skisserades en konkret modell för att minska frestelsen
            att rikspolitise- ra även kommunala val som hålls på annan dag
            än riksdagsval.
          </p>
          <p xml:id="i-CLayQYs6r9sT6Wby87ghr">
            Riksdagsval hålls vart fjärde år. Under vart och ett av de tre
            mellanliggande åren hålls kommunalval i en tredjedel av landets
            kommu- ner och landsting. Härigenom skulle man öka de kommunala
            frågornas och landstingsfrågornas möjlighet att göra sig gällande
            i debatten. Antalet valtillfällen för den enskilde väljaren skulle
            liksom före 1970 vara två per fyraårsperiod. Möjligheten att hävda
            att ett nederlag i kommunalvalet för regeringspartiet(-erna) borde
            leda till parlamentariska konsekvenser på riksplanet kan då anses
            eliminerad. Det gäller i synnerhet om man väljer metoden att dela
            in landet i tre sammanhängande regioner, som har kommunala val
            var sitt år. Det kan inte hävdas att en regering bör avgå enbart
            därför att regeringspartiets lokala förtroendemän fått bakläxa
            i t. ex. Sydsverige.
          </p>
          <p xml:id="i-AMSJ6qRfc4yKWaK3Uy5qX">
            Även andra konstruktioner för skilda valdagar kan givetvis tänkas.
            En utredning bör tillsättas och snarast möjligt utarbeta olika
            modeller som förs ut till allmän diskussion.
          </p>
          <p xml:id="i-2VEp2MbgHozp8cwEfqrA35">
            Kommundelsråd (lokala styrelser)
          </p>
          <p xml:id="i-68NczpfCHn6swNcFz5TmmQ">
            Genom att utgöra ytterligare en kanal från medborgarna till besluts-
            fattarna bör kommundelsråden kunna bidra till att bredda medborgarnas
            intresse för och inflytande över de kommunala frågorna, särskilt
            de vardagsnära problem som sammanhänger med planeringen av den
            egna kommundelen. I många kommuner har folk partiet föreslagit
            inrättande av kommundelsråd inom ramen för nu gällande lagstiftning.
            Kommundelsrådens möjligheter att fylla sin roll är i hög grad
            beroende av det sätt på vilket de utses. Starka skäl talar för
            att kommundelsrådens funktion bäst säkras genom att råden utses
            i direkta val. Härför krävs en lagändring. Antalet råd bör givetvis
            kunna variera med hänsyn till kommunens storlek. Råden fungerar
            sannolikt bäst om de omfattar mindre områden och ett relativt
            begränsat antal människor. Det bör ankomma på kommunerna att själva
            besluta om tid för val av råden, om antalet råd och om antalet
            ledamöter per råd. Vid vilken tidpunkt dessa råd bör väljas blir
            i hög grad beroende på om den gemensamma valdagen bibehålls eller
            ej. Kommundelsråden bör i första hand behandla planfrågor rörande
            den
          </p>
          <pb facs="riksdagen-motions-pdf/data/1975/mot_1975__676/mot_1975__676-003.pdf"/>
          <p xml:id="i-4raYur4J23x962nXcTenEB">
            Mot. 1975:676 13
          </p>
          <p xml:id="i-2SQLE3p5gzEfqaq7N4fuUd">
            egna kommundelen. Råden bör därför alltid få yttra sig över förslag
            till stadsplaner. Kommundelsråden bör få ett speciellt ansvar
            för och medverka vid utarbetande av kommundelsplaner och detaljplaner.
            Enskil- da, sammanslutningar, kommunala myndigheter och byalag
            bör beredas tillfälle att uttala sig om planförslagen. Därutöver
            bör råden ha förslagsrätt i frågor som är exklusiva för den egna
            kommundelen, t. ex. lokaliseringen av lekskolor och fritidsgårdar,
            planeringen av övergångs- ställen för gående och vissa lokala
            trafikföreskrifter. Råden bör också ha möjlighet att väcka motioner
            i kommunfullmäktige. Vidare bör övervägas i vilka frågor kommundelsråden
            skall ha beslutanderätt. Råden bör få anslag för sin verksamhet
            från den kommunala budgeten. Medelsförvalt- ningen bör dock skötas
            centralt av kommunen. Det finns kommundelsråd i verksamhet inom
            ramen för gällande lagstiftning. Göteborg gör det mest långtgående
            försöket. Det startade våren 1974 i sex kommundelar, varav två
            är före detta självständiga kommuner. 21 ledamöter och 8 suppleanter
            väljs av fullmäktige. Frågor som rör kommundelen skall regelmässigt
            remitteras till det berörda kommundelsrådet för yttrande. Råden
            kan också själva väcka förslag. De för ut information om kommunal
            verksamhet i kommundelen och för fram aktioner och uppslag från
            medborgarna. En speciell uppgift i Göteborg är att upprätta ett
            ”kommundelsprogram”, en analys av vad det finns för problem i
            kommundelen och förslag till åtgärder. Facknämnderna får sedan
            programmet som planeringsunderlag. Ett kommundelsråd får på försök
            ansvar för vissa oreglerade förvaltningsupp- gifter, bl. a. parkverksamhet,
            idrott och fritid. Rådens sammanträden är offentliga. Också vid
            ordinarié samman- träden har man skapat möjlighet för alla som
            kommit att delta i diskussionen. Dessutom ordnar kommundelsråden
            särskilda öppna debat- ter i kommundelarna om dessas planer och
            problem. Särskilt i de två kommundelar som tidigare var självständiga
            kommu- ner har intresset från allmänheten varit stort. Detta intresse
            bör rimligen bli än större om väljarna direkt får utse ledamöterna
            i kommundelsrådet i den egna kommundelen. Beslut om att slopa
            förbudet mot direktvalda kommundelsråd med egna förvaltningsuppgifter
            bör fattas vid 1976 års vårriksdag så att partier och väljare
            i den kommunala valrörelsen 1976 vet vilka möjligheter som kommer
            att finnas under valperioden och ta ställning på grundval därav.
          </p>
          <p xml:id="i-LdPQ6LD3qwefV98YyWYKSd">
            Rådgivande kommunala folkomröstningar
          </p>
          <p xml:id="i-KLRuuBTw1mGHGvDrVz2xiM">
            Den nuvarande kommunallagen ger inte möjlighet för kommunerna
            att anordna folkomröstningar. Det måste anses otillfredsställande
            att det enligt lag inte är tillåtet att låta alla medborgare i
            en kommun fungera som en ”remissinstans”. Ett kommunalt folkomröstningsinstitut
            skulle kunna vara ett bra komplement till den representativa demokratin,
            bl. a. i frågor som rör boendemiljön.
          </p>
          <pb facs="riksdagen-motions-pdf/data/1975/mot_1975__676/mot_1975__676-004.pdf"/>
          <p xml:id="i-RLUtcQCHaH9Z83AoZh7bxY">
            Mot. 1975:676 14
          </p>
          <p xml:id="i-AvfGKnnComn8WcE5oyvc3K">
            Ett kommunalt folkomröstningsinstitutet borde vara av värde för
            att tillgodose medborgarnas berättigade krav på att höras innan
            beslut fattas i för dem väsentliga frågor. Det bör då också övervägas
            om en minoritet i kommunfullmäktige eller en viss andel av kommunens
            befolkning skall ha rätt att ta initiativ till folkomröstningar.
            Självfallet måste vidare prövas vilka typer av frågor som bäst
            lämpar sig för kommunala folkomröst- ningar.
          </p>
          <p xml:id="i-KioGi83W3VVBpzM2yejb2Y">
            Öppenhet i det kommunala arbetet
          </p>
          <p xml:id="i-WcyBGxtQ18svmKymDZChkU">
            Ökade möjligheter till insyn i den kommunala verksamheten bidrar
            till att stimulera intresset för de kommunala frågorna. Olika
            åtgärder bör därför prövas för att skapa mer öppenhet i den kommunala
            verksam- heten. I vissa kommunala nämnder kan sammanträdena göras
            offentliga. Man kan anordna offentliga utfrågningar med tjänstemän
            och andra experter i vissa typer av frågor. Man kan ge allmänheten
            regelbunden information genom särskilda informationsmöten, eventuellt
            kommun- delsvis. Man kan anordna presskonferenser och man kan
            sända ut kommunens handlingar till en vidare krets av kommuninnevånare,
            t. ex. berörda organisationer. Ett stort antal initiativ med detta
            syfte kan vidtas utan förändringar av kommunallagstiftningen.
            Det är emellertid även väsentligt att man i det pågående statliga
            utredningsarbetet noga beaktar möjligheterna att genom lagändringar
            skapa ökad insyn och öppenhet i det kommunala arbetet.
          </p>
          <p xml:id="i-GVjUuDR2TY2EDgRoyxs1FL">
            Insyn i kommunala bolag
          </p>
          <p xml:id="i-Kk1NaRBdqLr64Kfc2YV5HU">
            Expansionen av den kommunala verksamheten under senare år har
            bl. a. medfört att en ganska stor del av kommunernas verksamhet
            drivs i bolagsform. Den kommunala verksamheten kan i vissa fall
            vara väl anpassad för bolagsform. Det ökade användandet av bolagsformer
            har dock fått negativa följder från demokratisk synpunkt. Medborgarnas
            möjlighet är mindre än i fråga om den verksamhet som bedrivs av
            nämnder och styrelser. För att motverka denna utveckling bör följande
            åtgärder övervägas: 1. Återhållsamhet i fråga om bildandet av
            kommunala bolag. 2. I bolagsordningen för de kommunala företagen
            bör offentlighets- principen slås fast. 3. Rätt för kommunfullmäktiges
            ledamöter att närvara vid bolags- stämmor och där ställa frågor.
            4, Rätt för kommunfullmäktige att förrätta val av styrelseledamöter
            i kommunala bolag (även kommunernas ledamöter i interkommunala
            bolag). Kraven i denna och föregående punkt kan möjligen tillgodoses
            genom att utövandet av rösträtten för de aktier kommunen innehar
            i respektive bolag genom fullmakt fördelas lika på samtliga ledamöter
            i kommunfullmäktige.
          </p>
          <pb facs="riksdagen-motions-pdf/data/1975/mot_1975__676/mot_1975__676-005.pdf"/>
          <p xml:id="i-FUsLLVKgLYb4YaLySvs7B5">
            Mot. 1975:676 15
          </p>
          <p xml:id="i-MU2E9V6Cyq3A5LjE4Vi7F4">
            S. Rätt att låta kommunfullmäktiges valberedning bereda val av
            ledamöter i kommunala bolag på samma sätt som de övriga val fullmäktige
            förrättar. 6. Rätt att i kommunfullmäktige interpellera bolagsstyrelsens
            ord- förande om förhållanden i bolaget. 7. Rätt för kommunens
            revisorer att granska de kommunala bolagens räkenskaper. 8. Skyldighet
            för bolagsstyrelse att fortlöpande redovisa bolagets verksamhet
            för kommunstyrelsen samt att årligen lämna en fyllig offentlig
            redovisning av bolagets verksamhet.
          </p>
          <p xml:id="i-CCkPpZJMqvmnMFYJN9fbV">
            Dessa och andra uppslag för en bättre insyn i och kontroll av
            de kommunala bolagens verksamhet bör bli föremål för en mera djupgående
            prövning. Även för de stiftelseägda kommunala företagen gäller
            i huvudsak de problem från demokratisk synpunkt som diskuterats
            ovan. Också för dem bör således de ovannämnda metoderna att förbättra
            medborgarnas insyn i och kontroll över verksamheten prövas. Under
            hänvisning till vad som ovan anförts hemställs 1. att riksdagen
            begär att regeringen tillsätter en utredning med uppgift att utarbeta
            olika modeller för övergång till skilda valdagar för riksdagsval
            och kommunalval, eller lämnar detta uppdrag till redan tillsatt
            utredning, 2. att riksdagen begär förslag av regeringen till vårriksdagen
            1976: a) om sådan ändring av kommunallagen att kommunerna ges
            möjlighet att inrätta direktvalda kommundelsråd (lokala styrelser)
            i enlighet med vad som anförs i motionen, b) om sådan ändring
            av kommunallagen att kommunerna ges möjlighet att anordna rådgivande
            kommunala folkomröst- ningar, c) om sådan ändring av kommunallagen
            att kommunal nämnd och styrelse ges rätt att hålla offentliga
            sammanträden, d) om åtgärder för vidgad insyn i och kontroll av
            kommunala bolag och stiftelser i enlighet med vad som anförs i
            motionen.
          </p>
          <p xml:id="i-JUjRBswLsRgs5DwyyjJJju">
            Stockholm den 24 januari 1975 GABRIEL ROMANUS (fp)
          </p>
          <pb facs="riksdagen-motions-pdf/data/1975/mot_1975__676/mot_1975__676-006.pdf"/>
          <p xml:id="i-Q9iLGjJfT2TpEsUqBbysuJ">
            GOTAB 75 8662 Stockholm 1975
          </p>
        </div>
      </div>
    </body>
  </text>
</TEI>
