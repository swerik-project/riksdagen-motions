<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-01421">
  <teiHeader>
    <fileDesc>
      <titleStmt>
        <title>Angående ett transparent skattesystem, mindre skatteslöseri och synliga skatter</title>
        <author corresp="i-RNLiVMpCYiPgzxr2ERSxMt">av Lars-Arne Staxäng (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1421 av Lars-Arne Staxäng (M)</title>
          <idno type="rdwebb">H4021421</idno>
          <rs type="number">1421</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4021421/text</ref>
          <ref type="dokument_url_html">http://data.riksdagen.se/dokument/H4021421</ref>
          <ref type="dokumentstatus_url_xml">http://data.riksdagen.se/dokumentstatus/H4021421</ref>
          <ref type="docx">http://data.riksdagen.se/fil/76F5FF34-F1AF-449C-80EE-4F96C26357C7</ref>
          <ref type="pdf">http://data.riksdagen.se/fil/848E0E76-80F3-4A03-BFC3-8D87C5C19136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RdTNdsCNcgAQAd6gn4XwDE" type="signed"/>
        <correspContext corresp="i-RdTNdsCNcgAQAd6gn4XwDE">
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-5sShcUhoEribubCf2PfDpu" type="submitted">
          <date when="2016-10-04"/>
          <time when="13:05:42"/>
        </correspAction>
        <correspAction xml:id="i-G6BQfzv42SMduHgfuha6zV" type="reviewed">
          <date when="2016-10-04"/>
          <time when="13:51:24"/>
        </correspAction>
        <correspAction xml:id="i-NyJN9H9H5HNTuHNWbBS3s8" type="referred">
          <date when="2016-10-14"/>
        </correspAction>
        <correspAction xml:id="i-Ybu6aJ6kmVajwRMKBdqRG7" type="assigned">
          <date when="2017-06-19"/>
          <time when="08:09:39"/>
        </correspAction>
        <correspContext corresp="i-Ybu6aJ6kmVajwRMKBdqRG7">
          <ref type="assignedTo">Skatteutskottet</ref>
        </correspContext>
        <correspAction xml:id="i-NqrBzdG827XFeFYnCpdxgc" type="behandlas_i"/>
        <correspContext corresp="i-NqrBzdG827XFeFYnCpdxgc">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CBvfoym4dPsurerGrjvSGX" type="motHeader">
        <div xml:id="i-GRGMT6BvapNeTrEENhoaqa" type="motTitle">
          Motion till riksdagen 2016/17:1421 av Lars-Arne Staxäng (M) Angående
          ett transparent skattesystem, mindre skatteslöseri och synliga
          skatter
        </div>
      </div>
      <div xml:id="i-Ma7jWwW6KPgzpjEeF4cRBK" type="motBody">
        <div xml:id="i-VVr4WXbB6s82mj2LAm9h9n" type="motProposal" subtype="förslag">
          <head xml:id="i-LbFJWLTHvoD6uHARYpLPnx">
            Förslag till riksdagsbeslut
          </head>
          <list xml:id="i-TmeJnZJ9FcQcj5qgPGKVHV" style="ol">
            <item xml:id="i-Ur7R5mnEscxrZHehB4qoSm">
              Riksdagen ställer sig bakom det som anförs i motionen om att
              se över möjligheten att arbeta för ett mer transparent och effektivt
              skattesystem och tillkännager detta för regeringen.
            </item>
            <item xml:id="i-ADpjEvgKAsC9TCcXCxcDTL">
              Riksdagen ställer sig bakom det som anförs i motionen om att
              överväga att arbeta för minskat slöseri med skattepengar och tillkännager
              detta för regeringen.
            </item>
            <item xml:id="i-3AQAqBHM3ddQcj1F8sFtsJ">
              Riksdagen ställer sig bakom det som anförs i motionen om att
              se över möjligheterna för mer synliga skatter och tillkännager
              detta för regeringen.
            </item>
          </list>
        </div>
        <div xml:id="i-KbG4nFLiZHSy8mrCU3AWMC" type="motContent">
          <head xml:id="i-Gy9nz5yLCST49huBBLjRJm" type="h1">
            Motivering
          </head>
          <p xml:id="i-RyiE8KazH9jLYz3nwiWpc">
            Vi svenskar betalar bland de högsta skatterna i världen. Tyvärr
            är medvetenheten om detta bland medborgarna låg, fler än 9 av
            10 svenskar tror att de betalar lägre skatt än de faktiskt gör.
            Enligt en undersökning från Svenskt Näringsliv tror svenskarna
            att de betalar cirka 34 procent av sin inkomst i skatt, medan
            den egentliga skattesatsen är i snitt 52 procent. Ett gap på nära
            tjugo procentenheter alltså.
          </p>
          <p xml:id="i-BTg2o637AiuSzei4mYYPYB">
            Denna missuppfattning är problematisk ur flera synvinklar. Skattesystemets
            trovärdighet påverkas negativt på sikt när människor tror att
            de betalar betydligt mindre skatt än de egentligen gör. Den demokratiska
            debatten blir snedvriden när väljarna inte känner till hur mycket
            skatt de egentligen betalar. Det måste bli tydligare hur mycket
            skatt vi faktiskt betalar – och vad man då kan förvänta sig att
            få ut av den. Nuvarande skatteosynlighet gör att väljarna riskerar
            att överskatta hur mycket de får tillbaka av välfärden i stat,
            landsting och kommun. Tror man att man lägger cirka en tredjedel
            av sin inkomst i skatt och tycker sig få någorlunda tillbaka,
            så blir troligen bilden en annan när det handlar om strax över
            hälften av inkomsten. Fler lär också fråga sig då vad ens skattepengar
            går till.
          </p>
          <p xml:id="i-XcT4GQTdF1FbUAzgKxYtMr">
            För en vanlig skattebetalare finns det risk att det uppfattas
            som marginellt om en kommun som exempelvis behöver fler förskoleplatser
            vill höja kommunalskatten med säg 50 öre. Om samma skattebetalare
            visste att denne redan lägger över hälften av sin inkomst på skatt
            är det sannolikt att fler skulle efterfråga effektiviseringsåtgärder
            inom kommunen före skattehöjningar. I nuläget är det tyvärr slentrianmässigt
            på många håll i landet så att en skattehöjning eller avgiftshöjning
            är det naturliga sättet att lösa en ny offentlig kostnad. Så ska
            det naturligtvis inte behöva vara. Med mer medvetenhet kring hur
            mycket skatt vi faktiskt betalar kommer också kunskapen om vad
            man då bör kunna förvänta sig att få tillbaka. Det demokratiska
            samtalet stärks och andra lösningar genereras än automatiska skattehöjningar,
            såsom exempelvis effektivisering och krav på att kommunen inte
            ägnar sig åt annat än kärnverksamheten.
          </p>
          <p xml:id="i-Kq94rjrdNvxZqPtqgg4jej">
            Ytterligare en aspekt i det hela är de, dessvärre, otaliga exempel
            på skatteslöseri som sker i landet. En kommun ska i första hand
            ägna sina resurser åt skola, vård och omsorg – och inte leka företagare,
            t ex att anordna uppvärmda badsjöar, upplevelseparker eller för
            den skull industrietanoltillverkning. Skatteslöseri av denna sort
            bör beivras genom exempelvis vissa indragna statliga stöd under
            ett år. Först och främst ska skatter gå till välfärdens kärna.
            Det är ett rimligt krav att om vi betalar en av världens högsta
            skatter ska vi också få tillbaka en skola, vård, omsorg och infrastruktur
            i världsklass – men så är det inte idag. Därför behövs ett mer
            transparent och effektivt skattesystem, där väljarna förstår hur
            mycket skatt de betalar och ställer sina krav på det offentliga
            därefter. Skattenivån måste synliggöras så att denna hamnar i
            proportion till vad medborgarna kan förväntas att kräva av det
            offentliga. När fler får kännedom om hur mycket de betalar i skatt
            kommer olika former av skatteslöseri antagligen att möta mer protester.
          </p>
          <p xml:id="i-PFXRPCT239Wp8edJUGnViy">
            Eftersom omkring två tredjedelar av den offentliga verksamheten
            ligger hos landets kommuner borde någon form av kvalificerad utvärdering
            införas. Denna skulle årligen kunna granska till vad skattebetalarnas
            pengar används, om det har gått till på ett riktigt sätt och hur
            detta står i relation till resultaten och behoven i kärnverksamheterna.
            På detta sätt kan skatteslöseri undvikas och kommunerna kan utkrävas
            ansvar. En sådan ”revision” skulle också kunna premiera kommuner
            som arbetar för att på eget initiativ minska skatteslöseriet.
            Liknande kontrollsystem bör också införas i landstingen och för
            statliga verksamheter.
          </p>
          <p xml:id="i-NHDAzr4TKAVzq3DntqtvDq">
            Visserligen har vi idag ett färre antal statliga myndigheter
            än för ett par år sedan, men antalet anställda där ligger på ungefär
            samma nivåer. Det finns sannolikt betydande besparingar att göra
            på att slå ihop och effektivisera ett stort antal myndigheters
            verksamhet och administration. En del myndigheter skulle kunna
            läggas ned, exempelvis genom avskaffad TV-avgift och nedläggning
            av Radiotjänst kan dessa skattepengar komma medborgarna till bättre
            användning i vården eller skolan. Detsamma gäller genom sammanslagning
            av mindre kommuner, här kan både innehållet i välfärden förbättras
            och administrationen bli effektivare.
          </p>
          <p xml:id="i-6kULqgQTUL9ENqq7EeigPR">
            Ännu ett sätt för att komma till rätta med skatteslöseri är att
            återinföra tjänstemannaansvaret. För en kommunal tjänsteman som
            fattat dåliga beslut eller slarvat med skattebetalarnas pengar
            finns idag bara ringa konsekvenser. Det är istället skattebetalarna
            som får ta smällen. Det är inte rimligt. Det måste finnas ett
            kontrollsystem i detta sammanhang. Tjänstemannaansvaret bör därför
            återinföras så att skattepengar används på det sätt det är tänkt,
            offentliga tjänstemän måste kunna avkrävas ansvar för sina beslut
            och bli föremål för disciplinåtgärder.
          </p>
          <p xml:id="i-F1taoMzBvXiLLANj9PN68L">
            Goda exempel på att synliggöra skatter, men som dock inte förekommer
            överallt, är de företag som på medarbetarnas lönespecifikation
            faktiskt skriver ut arbetsgivaravgifterna. Då blir det enklare
            att se hur mycket av ens bruttoinkomst som faktiskt försvinner
            i skatt. Fler borde uppmuntras till detta. Det skulle också vara
            positivt om kommuner och landsting på eget initiativ kan pedagogisera
            för sina invånare vad skatter och avgifter används till. Det bör
            också staten göra och jämföra med andra likvärdiga länder för
            att ta lärdom om hur man kan öka transparensen och minska skatteslöseriet.
            Det skulle inte bara öka trovärdigheten för skattesystemet men
            också bidra till att fler väljare får kunskap om hur mycket skatt
            de betalar och vad som då är rimligt att förvänta tillbaka samt
            till en debatt om vad det offentliga bör och inte bör lägga skattebetalarnas
            pengar på.
          </p>
          <p xml:id="i-6nSLYSvur5r3737aWQXG4C">
            Skattesystemet behöver bli effektivare och mer transparent, vi
            måste komma till rätta med skatteslöseri samt bidra till att öka
            skattesynligheten i Sverige.
          </p>
        </div>
        <div xml:id="i-YPLUMMkG35h7EnMnmQYRA9" type="signatureBlock">
          <list xml:id="i-ETfuj2DbzFbFPWbehJ53UB">
            <item xml:id="i-TFXeQ1cdL6kTEv5Hc55psG" type="signature">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
