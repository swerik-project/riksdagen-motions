<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__111/mot_1935__ak__111-001.pdf"/>
      <div type="motHeader" xml:id="i-3inWr7LMLJ3xk4DWeHa2f4">
        <div type="motTitle" xml:id="i-2x5WAvZH5tdXoskDD9GXUM"/>
        <div type="motSubmissionInfo" xml:id="i-Vqe5dYjAyLb5Ate1saQTtH"/>
      </div>
      <div type="motBody" xml:id="i-PBm3FaumfnX2oYnSRdeWpv">
        <div xml:id="i-3iVZkxSRz1JyaZBGUPBuA7">
          <p xml:id="i-RndPHzYDanGu5US6CTG8cy">
            Motioner i Andra kammaren, Nr 111. 5
          </p>
          <p xml:id="i-2cFDTomZguE1kucE9c8qDC">
            Nr 111.
          </p>
          <p xml:id="i-RphLiXFuptQG6DivR7e8jd">
            Av herr Kilbom m. fl., angående genomförande av en effektiv jordvärde-
            och jordräntestegringsskatt.
          </p>
          <p xml:id="i-5mRuDVf9k3cKtCoa2yv3i9">
            Vid antagandet av nu gällande skattelagar sköts frågan om jordvärdesteg-
            ringsskatt fullständigt åt sidan. Ändock hade detta problem varit
            föremål för omfattande utredningar och så sent som 1920 beslöt
            riksdagen vidtaga en förberedande åtgärd till införandet av dylik
            skatt. Dåvarande social- demokratiska regering visade åtminstone
            någon vilja att söka lösa denna fråga. Det motstånd dåvarande
            finansminister Thorsson rönte 1919, då han framlade proposition
            med förslag till förordning om uppskattning av mark för den taxering
            till jordvärde- och jordräntestegringsskatt, som senare tänktes
            genomförd, betog honom inte intresset för frågan. Thorsson kom
            igen året därpå och vann då majoritet för sitt förslag, varjämte
            riksdagen beviljade ett anslag av en miljon kronor för täckande
            av kostnaderna för den förberedande fastighetsvärderingens genomförande.
            Under senare delen av 1920 ägde också denna markvärdeuppskattning
            rum. En företagen utredning av det sålunda erhållna resultatet
            visade vissa ojämnheter vid uppskattningen i olika delar av landet,
            varför nya riktlinjer uppdrogs för korrigering av dessa. Men därvid
            stannade det. Den dåva- rande socialdemokratiska regeringen har
            avlösts av andra, även socialdemo- kratiska, men ingen har haft
            något intresse för denna fråga. Jordvärde- och jordräntestegringsskattefrågan
            är minst lika aktuell nu, som vad den var 1920. Vi våga påstå,
            att den är det i t. o. m. långt högre grad. Till en början var
            måhända denna fråga en städernas och då främst de större städernas,
            särskilda angelägenhet. Helt naturligt äro stadskom- munerna alltjämt
            intresserade av att få denna fråga löst, eller böra åt- minstone
            vara det, men det är numera icke enbart, eller övervägande, en
            städernas angelägenhet, utan även en landsbygdens. Att tomt- och
            fastighetsjobbare samt hyresockrare motsätter sig frågans upptagande
            och lösande är förklarligt, ty så länge denna skatt icke finnes
            kan de tillgodogöra sig frukterna av den värdestegring som uppstått
            genom de skilda anläggningar och åtgärder samhället vidtagit eller
            som uppkom- mit genom inflyttningar och folkmängdsökningar. Denna
            omständighet bör väl dock icke hindra, utan tvärtom vara ett synnerligen
            tungt vägande motiv för lösandet av detta problem. Otaliga exempel
            skulle kunna anföras för nödvändigheten av en jord- värde- och
            jordräntestegringsskatt, men vi skall inskränka oss till några
            få. Hyresgästorganisationerna i Stockholm företog för något år
            sedan en ut- redning rörande mark- och fastighetsvärdestegringsförhållanden
            i Stock-
          </p>
          <pb facs="riksdagen-motions-pdf/data/1935/mot_1935__ak__111/mot_1935__ak__111-002.pdf"/>
          <p xml:id="i-ApgtDrJe39rtcmhJYg4KjX">
            6 Motioner i Andra kammaren, Nr 111.
          </p>
          <p xml:id="i-Y37mb6bTNPHwGa5Wo6tg9w">
            holm och man kom därvid till rent av häpnadsväckande resultat.
            Ur den rikhaltiga exempelsamling, som återfinnes i denna utredning,
            tillåter vi oss att återge några talande siffror: Fastigheten
            Drottninggatan 21 t. ex. taxerades 1880 för 350 000, 1900 för
            200 000, 1910 för 750 000 och 1928 för 1 000 000 kronor, vilket
            utgör en vär- destegring under de gångna icke fullt 50 åren av
            drygt 300 procent. Drottning- gatan 13 visar för de nämnda fyra
            årtalen en taxering av resp. 170 000, 190 000, 225 000 och 600
            000 kronor eller en värdestegring av över 350 pro- cent. Det gamla
            Linderothska huset Drottninggatan 28, som 1880 ansågs vara värt
            135 000 kronor, är nu taxeringsvärderat till 630 000 kronor, vilket
            in- nebär en värdeökning av 450 procent. Drottninggatan 33 har
            fått taxerings- värdet stegrat i ännu raskare tempo 80 000, 170
            000, 266 000 och 400 000 kro- nor eller jämnt femdubblats. 23-an
            vid samma gata har från 1880, då taxeringsvärdet utgjorde 115
            000 kronor, stegrats till 1200 000 d. v. s. mer än tiodubblats.
            Rekordet i värdeökning synes emellertid slås av Huseliuska fastigheten
            Drottninggatan 45, som under en knapp femtioårsperiod stigit från
            80 000 till 1100 000 kronor, en ökning alltså med 1300 procent.
            Det är emellertid icke endast den bebyggda tomtmarken, som sprungit
            upp i värde, utan även den obebyggda, något som den anförda utredningen
            vi- sade. Ett visst jordområde i Klara församling i trakten av
            Sveavägen såldes 1889 för ett pris av kronor 116:22 pr kvm och
            år 1927 för ett pris av kro- nor 799:80 pr kvm. Värdestegringen
            utgjorde sålunda 588 procent under en tid av 38 år. På Kungsholmen
            i trakten av Fleminggatan—Inedalsgatan utgjorde för- säljningspriset
            år 1883 på ett stycke tomtmark kronor 4:72 pr kvm. År 1920 hade
            priset stigit till kronor 113: 64 pr kvm eller med 2 308 procent
            på 37 år. Vid Odengatan i Gustav Vasa församling, i närheten av
            Vasaparken, försåldes ett jordområde år 1881 efter kronor 2:80
            pr kvm; 1930 eller efter 49 år såldes samma område efter kronor
            231:34 pr kvm. Procenttalet för jordvärdestegringen är i detta
            fall 7 904. År 1882 såldes ett område, beläget icke långt från
            nuvarande Vanadis- plan, för kronor 5:08 pr kvm. Vid försäljning
            år 1927 betingade samma område kronor 119:34 pr kvm. Jordvärdestegringen
            utgjorde här »endast» 2249 procent på 45 år. I Oscars församling
            nära Narvavägen försåldes år 1880 ett tomtområde efter kronor
            1:56 pr kvm. Nästa försäljning, som före- kom 45 år senare eller
            år 1925, betingade kvadratmetern tomtmark ett pris av kronor 133:
            38 pr kvm, vilket innebär en jordvärdestegring av 8 450 pro- cent.
            Åt Hammarbysjön i Sofia församling försåldes år 1897 ett tomtområde
            för kronor 2:85 pr kvm för att år 1929, d. v. s. 32 år senare,
            ånyo försäljas till ett pris av kronor 46:17 pr kvm. Inom samma
            stadsdel såldes 1883 ett annat tomtområde till kronor 6:76 pr
            kvm, vilket område 45 år senare eller år 1928 såldes till kronor
            124:29 pr kvm. Jordvärdestegringen är här 1737 procent. År 1930
            såldes en tomt i Högalids församling åt Riddarfjärden efter
          </p>
          <pb facs="riksdagen-motions-pdf/data/1935/mot_1935__ak__111/mot_1935__ak__111-003.pdf"/>
          <p xml:id="i-6GQL3P1FzrnYPrAu9YWjHd">
            Motioner i Andra kammaren, Nr 111. 7
          </p>
          <p xml:id="i-SLxP5tWhyScyKFyNF3vUvb">
            kronor 109: 74 pr kvm, vilken 35 år tidigare eller år 1895 gått
            i köp för ett kvadratmeterpris av kronor 3:22. Jordvärdestegringen
            var sålunda 3 308 procent. Vid fastighetstaxeringen 1928 uppskattades
            fastighetsvärdet i Stockholm till sammanlagt 3 720 285 000 kronor.
            (1862 var motsvarande värde 125 mil- joner kronor. Sedan dess
            har genom inkorporering av Brännkyrka 1913 tillkommit fastighetsvärden
            för 53 milj. kronor och genom inkorporeringen av Bromma 1916 ytterligare
            för 17,5 milj. kr.) Värdet av på tomtmarken uppförda byggnader
            och annat beräknas uppgå till omkring hälften av taxe- ringsvärdet.
            Övriga hälften utgöres av oförtjänt värdestegring av tomter och
            fastigheter, vilken hamnat i fastighetsägarnas fickor. Även om
            jordvärdestegring framträder klarast i Stockholm och de större
            städerna, förekommer den dock också på landsbygden. Genom utbyggandet
            och förbättrandet av landets vägnät, byggandet av broar och framdragande
            av andra kommunikationsleder har värdena på intilliggande jordområden
            stigit utan att ägarna på något sätt, eller i varje fall icke
            med något större belopp, bidragit därtill. Enskilda kommer sålunda
            att draga stora ekono- miska fördelar av de jättebelopp staten
            och kommunerna lägger ned i ord- nandet av landets kommunikationsleder.
            Statistiker och vetenskapsmän på det ekonomiska området har även
            med skärpa framhållit betydelsen av jordvärdestegringsskatt. När
            Socialistiska gruppen kräver att frågan, efter den femtonåriga
            vilan, åter skall tagas upp till omedelbar utredning och skyndsamt
            genomförande kan den åberopa sig på starka sakskäl. Vi hemställa
            sålunda,
          </p>
          <p xml:id="i-KR3XXEiGDNF28orFKd7rSF">
            att riksdagen måtte besluta hemställa till regeringen att densamma
            företager en skyndsam utredning och till nästa års riksdag inkommer
            med förslag om åtgärder till genom- förande av en effektiv jordvärde-
            och jordräntestegrings- skatt. Stockholm den 19 januari 1935.
            K. Kilbom. Aug. Spångberg. Verner Karlsson. Nils Flyg. Arvid Olsson.
            Albin Ström.
          </p>
          <p xml:id="i-MjA2fyxcyeKDCTZzSVYHav">
            Torsten Henrikson. Viktor Herou.
          </p>
        </div>
      </div>
    </body>
  </text>
</TEI>
