<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_352/mot_200506_MJ_352-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ352 pnr: c551
          </p>
          <p>
            Motion till riksdagen 2005/06:MJ352
          </p>
          <p>
            av Viviann Gerdin och Håkan Larsson (c)
          </p>
          <p>
            Landsbygden
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att inrätta en fond för miljösanering av gamla
            bensinstationer. 2. Riksdagen tillkännager för regeringen som
            sin mening vad i motionen anförs om att fastställa en minimistandard
            för vägarnas framkomlighet.'
          </p>
          <p>
            "Yrkande 2 hänvisat till TU.
          </p>
          <pb facs="riksdagen-motions-pdf/data/200506/mot_200506_MJ_352/mot_200506_MJ_352-0002.pdf"/>
          <p>
            2005/06:MJ352
          </p>
          <p>
            Motivering
          </p>
          <p>
            Kraven på förbättrad miljö i och runt bensinstationerna har höjts.
            Det gäller inte enbart stationer i drift utan även avvecklade
            bensinstationer. Ur miljösynpunkt är detta självfallet riktigt.
            De små stationerna eller butikerna har emellertid små ekonomiska
            förutsättningar att bekosta miljösaneringen, som ofta kan uppgå
            till stora summor. Det senaste i raden av uppdykande problem för
            en levande landsbygd är vem som skall betala för kommande nödvändiga
            reparationer av de mindre bensinstationerna. Dagens ekonomiska
            marginaler anses vara så snäva att de små bensinstationerna inte
            kan klara stora reparationer. Risken är uppenbar för att många
            bensinstationer försvinner från landsbygden. Inte heller är det
            godtagbart att fastighetsägaren, en f.d. näringsidkare, på gamla
            dar skall vara tvungen att bekosta en miljösanering efter nya
            regler som trätt i kraft efter att denne upphört med verksamhet.
            Bensinbolagen tar inte ansvar för saneringen av de mindre avvecklade
            enheterna på landsbygden. Återstår då att klargöra vem som skall
            betala! Med hänvisning till den uppståndna situationen är det
            därför befogat att inrätta en miljöfond för att finansiera välbehövlig
            sanering. Detta ges regeringen till känna. Befolkningen på landsbygden
            möter många problem som måste lösas. Grossister och bensinbolag
            protesterar mot dåliga vägar och stoppade leveranser till små
            lanthandlare och bensinstationer runt om i bygderna. Omfattande
            tjälskott, asfalt i vågor och vägar som plogas först på eftermiddagarna
            är stora problem för dem som bor och verkar utanför tätorterna.
            En dålig vägstandard är inte sällan ett direkt hinder för landsbygdens
            folk att kunna upprätthålla en fungerande samhällsservice. En
            miniminivå vad gäller framkomligheten på vägarna, en ”skamgräns”,
            bör därför fastställas. Detta ges regeringen till känna.
          </p>
          <p>
            Stockholm den 29 september 2005
          </p>
          <p>
            Viviann Gerdin (c) Håkan Larsson (c)
          </p>
        </div>
      </div>
    </body>
  </text>
</TEI>
