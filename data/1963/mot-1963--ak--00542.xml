<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00542">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__542/mot_1963__ak__542-001.pdf"/>
      <fw xml:id="i-5swrv7iV1CHUXrtknJwsni">
        Nr 542—-548 Motioner i Andra kammaren, nr 542 år 1963 1
      </fw>
      <div xml:id="i-N9N7Y7cUMnsZHDYCNFNvzr" type="motHeader">
        <div xml:id="i-PzWVRtAki5759NLfGBT2f" type="motTitle"/>
        <div xml:id="i-UbFQ7GynKhhK4NzxvuUrMe" type="motSubmissionInfo"/>
      </div>
      <div xml:id="i-FN298KDvTmeXg1aVkFDuyA" type="motBody">
        <div xml:id="i-EmrZaKVnwFMmhWeY1YcmEd">
          <p xml:id="i-HmWopYmSDZsBTt8ejKHLfZ">
            Nr 542
          </p>
          <p xml:id="i-HzcfUnPYH1Pv2JwcPUbVqS">
            Av fru Boman och fru Kristensson, angående barnavårdsmanna-
          </p>
          <p xml:id="i-P8aYuarKXE3JWdoMNLBgxr">
            institutionen.
          </p>
          <p xml:id="i-BphoRBvyY8NazRjyQ3Pr5S">
            De ensamstående mödrarna har under senare år blivit föremål för
            ett ökat intresse från statsmakternas sida, och åtskilligt har
            gjorts för att för- bättra deras ställning. Mycket återstår emellertid
            ännu, inte minst då det gäller bostadsfrågan och det personliga
            kurativa arbetet för dem som har svårt att helt på egen hand klara
            upp sin situation. För denna senare uppgift är barnavårdsmannainstitutionen
            det viktigaste instrument samhället har till sitt förfogande.
            Dock fungerar denna f. n. inte på ett helt tillfredsställande
            sätt. Barnavårdsmannainstitutionen var när den först kom till
            avsedd endast för de ogifta mödrarna och deras barn men har fr.
            o. m. år 1939 fått bety- dande uppgifter även i avseende på vissa
            barn födda inom äktenskap, främst frånskilda och hemskilda makärs
            barn. Just för dessa barn kan också en barnavårdsmans insatser
            bli av särskild betydelse, framför allt i de fall där föräldrarna
            på ett för barnen ytterst allvarligt sätt strider om vårdnad och
            umgängesrätt. Barnavårdsmannens insatser är emellertid helt beroende
            av att han verkligen har tid att ägna sig åt sitt uppdag. För
            många barna- vårdsmän — med i städerna i genomsnitt 234 förordnanden
            per barna- vårdsman (år 1959) — är det uppenbart att det brister
            härvidlag. Inte minst gäller detta de större städerna, där det
            rör sig om mellan 300 och 400 fall per barnavårdsman. Numera har
            visserligen på sina håll, framför allt i de största städerna,
            ge- nomförts vissa rationaliseringar genom vilka barnavårdsmannen
            befriats från en del av sina tidigare uppgifter, som t. ex. indrivningen
            av under- hållsbidrag. Men kvar står alltjämt att barnavårdsmannen
            skall vara ett personligt stöd för samtliga de mödrar för vilkas
            barn han förordnats till barnavårdsman, och han skall »öva tillsyn
            över barnets personliga förhål- landen och med uppmärksamhet följa
            dess utveckling&gt; (Kungl. Maj:ts kun- görelse om barnavårdsmans
            verksamhet och tillsynen härå). Att med det antal förordnanden
            som numera i allmänhet åvilar varje barnavårdsman denne inte för
            samtliga fall kan fullgöra uppdraget enligt instruktionen är uppenbart.
            Möjligheterna för vissa förändringar i barnavårdsmannainsti- tutionen
            bör därför övervägas. Närmast till hands skulle naturligtvis ligga
            att barnavårdsnämnderna ut- ökade kåren av barnavårdsmän. Att
            räkna med en sådan utveckling är
          </p>
          <p xml:id="i-9VPWPWM2czj5qC8mVVLKQr">
            Bihang till riksdagens protokoll 1963. 4 saml. Nr 542-—548
          </p>
          <pb facs="riksdagen-motions-pdf/data/1963/mot_1963__ak__542/mot_1963__ak__542-002.pdf"/>
          <fw xml:id="i-MUaWn25uCnoEJKgBBgqxDm">
            2 Motioner i Andra kammaren, nr 542 år 1963
          </fw>
          <p xml:id="i-NDziiBM3MTcj6smkTFxwxc">
            emellertid f. n. helt orealistiskt. Redan den knappa tillgången
            på utbildade socialarbetare lägger här hinder i vägen och torde
            komma att så göra för lång tid framåt. Andra vägar bör därför
            övervägas, och den fråga som då först inställer sig är om barnavårdsman
            verkligen behövs för de utomäktenskap- liga barnen i samma utsträckning
            nu som tidigare. För barn i äktenskap förordnas barnavårdsman
            endast om vårdnadshavaren begär det eller då barnavårdsnämnden
            av särskild anledning finner det erforderligt. För barn utom äktenskap
            däremot är förordnande av barnavårdsman senast vid bar- nets födelse
            obligatoriskt. Med hänsyn till de utomordentligt betydelsefulla
            uppgifter barnavårdsmannen här har, inte minst då det gäller fastställande
            av faderskapet, är denna skillnad mellan barn i och barn utom
            äktenskap både naturlig och helt ofrånkomlig. Fråga är däremot
            om barn utom äkten- skap i allmänhet under hela sin uppväxttid
            numera är i behov av det stöd barnavårdsmannen utgör. Enligt gällande
            bestämmelser (Föräldrabalken 8 kap. 7 8) skall uppdraget att vara
            barnavårdsman upphöra först då bar- net fyller 18 år, dock att
            barnavårdsnämnden äger förordna att uppdraget skall upphöra tidigare,
            om behov av barnavårdsman ej längre finnes före- ligga. I våra
            dagar har otvivelaktigt den ogifta modern i allmänhet avsevärt
            större möjligheter än då barnavårdsmannainstitutionen tillkom
            år 1918 att på egen hand klara sig och sitt barn. För många av
            dem torde också kontakten med barnavårdsmannen inskränka sig till
            ett minimum, till en- dast enstaka besök, varigenom dennes möjlighet
            att öva tillsyn över barnet och verkligen följa dess utveckling
            närmast blir en chimär. Andra däremot — ogifta såväl som frånskilda
            och deras barn — kan i vårt komplicerade samhälle snarare ha ett
            växande behov av det personliga stöd en barna- vårdsman utgör.
            Det kan därför ifrågasättas om inte barnavårdsmannens ar- bete
            skulle på ett bättre sätt än för närvarande kunna koncentreras
            på just dessa senare fall. Detta borde kunna ske t. ex. på så
            sätt att barnavårds- mannen befriades från ansvaret för det säkerligen
            inte ringa antal fall där hans insats på grund av moderns förmåga
            att klara sig på egen hand är av mindre betydelse. Olika vägar
            kan tänkas för att nå detta mål. Så t. ex. skulle barnavårds-
            man för barn utom äktenskap obligatoriskt kunna förordnas bara
            för ett mera begränsat antal år, t. ex. tills barnet är 7 å 8
            år gammalt. Fortsatt förordnande skulle på samma sätt som för
            barn i äktenskap bli beroende av överenskommelse med modern eller
            vårdnadshavaren. En annan och måhända bättre väg vore att barnavårdsnämnden
            finge rätt att uppdela barnavårdsmannaförordnandena i vad man
            skulle kunna kalla passiva och aktiva ärenden, varvid barnavårdsmannens
            ansvar då det gäl- ler de passiva skulle inskränka sig till en
            viss bevakningsskyldighet, t. ex. med avseende på ev. generella
            förhöjningar av underhållsbidragen. För- ordnandet skulle alltså
            bestå även för de »passiva» ärendena — till vilken
          </p>
          <pb facs="riksdagen-motions-pdf/data/1963/mot_1963__ak__542/mot_1963__ak__542-003.pdf"/>
          <fw xml:id="i-KkHuiZrbsDqQfqgogB4KQe">
            Motioner i Andra kammaren, nr 542 år 1963 3
          </fw>
          <p xml:id="i-QUeShJUW3sZZKARkt5SaPW">
            grupp givetvis intet fall skulle överföras förrän faderskapsfrågan
            blivit utredd och moderns och barnets förhållanden hunnit stabiliseras
            — men barnavårdsmannen skulle här inte behöva ta några initiativ
            till kontakt med modern. För en reform av detta slag, vare sig
            man väljer det ena eller det andra av här skisserade alternativ,
            synes en lagändring bli nödvändig. Visserligen kan, såsom ovan
            angivits, redan med nuvarande lagbestämmelser ett bar- navårdsmannaförordnande
            upphöra före den normala tiden, då barnet fyller 18 år, nämligen
            om behov av barnavårdsman ej anses föreligga. Men det kan ifrågasättas
            om lagstiftarna härmed åsyftat ett upphörande på så tidigt stadium
            som här avses, och i varje fall synes barnavårdsnämn- derna hitintills
            i mycket ringa utsträckning ha velat ta ansvaret för en ut- veckling
            i denna riktning. Åberopande det anförda hemställes, att riksdagen
            i skrivelse till Kungl. Maj:t måtte anhålla om utredning i syfte
            att få till stånd sådana ändringar i barnavårdslagen som angivits
            i motionen. Stockholm den 26 januari 1963
          </p>
          <p xml:id="i-8toaQ5hqeZULuPvksUHyrk">
            Märta Boman | Astrid K ristensson
          </p>
        </div>
      </div>
    </body>
  </text>
</TEI>
