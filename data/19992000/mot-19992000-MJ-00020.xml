<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0020/mot_199900_MJ_0020-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ20 pnr: fp1140
          </p>
          <p>
            Motion till riksdagen
          </p>
          <p>
            1999/2000:MJ20 av Harald Nordlund och Lennart Kollmats (fp)
          </p>
          <p>
            med anledning av prop. 1999/2000:76 Lag om märkning och registrering
            av hundar
          </p>
          <p>
            Inledning
          </p>
          <p>
            Det finns tecken på ett tilltagande problem i Sverige med farliga
            och aggressiva hundar. Polismyndigheten i Stockholms län har i
            en rapport redovisat att det under de första nio månaderna 1999
            till myndigheten kom in 40 anmälningar där s k kamphundar varit
            inblandade. Polismyndigheten anmärker att det är sannolikt att
            många brott eller incidenter med hundar inte anmäls på grund av
            rädsla för repressalier.
          </p>
          <p>
            Omotiverat märka och registrera alla hundar
          </p>
          <p>
            Regeringen lägger därför nu en proposition som föreslår en ny
            lag om märkning och registrering av hundar. Syftet med lagen är
            att det ska bli enklare och gå fortare att fastställa vem som
            är en hunds ägare. Lagen föreslås omfatta alla hundar. Folkpartiet
            ser, liksom regeringen, allvarligt på det ökade problemet med
            aggressiva hundar. Vi menar dock att regeringens lagförslag brister
            i flera avseenden. Innebörden av förslaget är att alla hundar
            oavsett ras eller farlighet ska märkas så att de kan identifieras.
            Ägaren ska registrera sitt ägarskap i ett centralt register, och
            registreringen och utrustningen för att läsa av märkningen ska
            finansieras med avgifter. Folkpartiet anser att det är tveksamt
            om kravet på registrering av Sveriges samtliga hundar och hundägare
            verkligen står i rimlig proportion till syftet med lagförslaget
            — att kunna oskadliggöra kamphundar. De senare kan idag, enligt
            regeringen, uppskattas till omkring 2 000, en försvinnande liten
            del av det totala antalet hundar i landet. Bara hos Svenska Kennelklubben
            finns idag 500 000 registrerade hundar.
          </p>
          <p>
            Flera tveksamheter vad gäller omhändertagande
          </p>
          <p>
            Vidare föreslår regeringen att hundar som påträffas utan märkning
            eller som inte har en ägare registrerad får omhändertas av polismyndigheten
            om hunden ”utgör eller kan komma att utgöra en fara för människor
            eller andra djur eller om det annars finns särskilda skäl”. Om
            ägaren inte låter märka
          </p>
          <pb facs="riksdagen-motions-pdf/data/199900/mot_199900_MJ_0020/mot_199900_MJ_0020-0002.pdf"/>
          <p>
            hunden och anmäler sitt ägarskap till det centrala registret
            inom sju dagar får 1999/2000 polisen besluta att hunden skall
            säljas, skänkas bort eller avlivas, såvida det MJ20 inte finns
            särskilda skäl att avvakta med en sådan åtgärd. Ägaren får betala
            kostnaderna för omhändertagandet. Folkpartiet menar att det finns
            starka skäl att ifrågasätta bestämmelserna om omhändertagande.
            På den här punkten har Lagrådet framfört kritik och med hänvisning
            till rättsstatliga principer om likhet inför lagen samt om proportionalitet
            allvarligt ifrågasatt om lagförslaget bör genomföras. Regeringen
            har förvisso lyssnat till delar av kritiken, något som dock endast
            resulterat i smärre ändringar i det slutliga lagförslaget. Lagrådet
            menar att den förutsatta tillämpningen att vissa typer av hundar
            — eller snarare hundägare — kommer att behandlas annorlunda än
            andra, trots att syftet med lagen är att samtliga hundar ska registreras.
            En sådan tillämpning skulle komma att strida mot kravet på likhet
            inför lagen. Vidare förutsätts i motiveringen till lagtexten att
            polismyndighetens möjlighet att omhänderta en omärkt hund kan
            komma att utnyttjas bl a när polisen bedömer att detta kan vara
            nödvändigt för att förebygga brott. Lagrådet menar här att det
            är i princip olämpligt att lägga prognoser om brottsliga gärningar
            till grund för tvångsåtgärder. Dessutom — om ägaren låter märka
            hunden — kan avsikten med lagförslaget lätt omintetgöras och bli
            verkningslöst. Slutligen pekar Lagrådet på den alltför snävt tilltagna
            tidsfristen för ägaren till en omhändertagen hund att hinna sköta
            märkning och registrering. Hundägaren har sju dagar på sig för
            att lokalisera hunden, låta märka den — varvid han är beroende
            av polisens goda vilja för att få tillgång till hunden —, anmäla
            ägarskapet till registret och betala de kostnader som omhänder-
            tagandet medfört. Med tanke på att en helg kan ”komma i vägen”
            kan den tid som i praktiken står till buds bli betydligt kortare
            än en vecka. Lagrådet framhåller att de åtgärder som föreslås
            om försäljning eller avlivning knappast kan anses stå i proportion
            till syftet — att åstadkomma märkning.
          </p>
          <p>
            Regeringen bör återkomma med nytt förslag
          </p>
          <p>
            Folkpartiet menar att det finns goda skäl att avslå regeringens
            proposition. De föreslagna åtgärderna står inte i rimlig proportion
            till problemet, och det är oklart om märkning och registrering
            av alla hundar löser problemet med aggressiva kamphundar. De generella
            reglerna i lagförslaget riskerar skjuta över målet och innebär
            alltför stora inskränkningar för ”sSkötsamma” hundägare i syfte
            att komma åt några få. Därmed inte sagt att problemet med aggressiva
            hundar på något sätt får negligeras. Regeringen bör därför återkomma
            med ett lagförslag med bättre ”träffsäkerhet” för att komma åt
            kamphundarna. När det gäller att komma till rätta med att hundar
            används på ett kriminellt eller gravt ordningsstörande sätt kan
            polisen i dag i vissa fall stödja ett ingripande på bestämmelserna
            i lagen (1943:459) om tillsyn över hundar och katter. En väg att
            gå skulle kunna vara att se över lagen och föra in kriterier för
            när hundar kan presumeras vara farliga och därför får omhändertas,
            så att
          </p>
          <pb facs="riksdagen-motions-pdf/data/199900/mot_199900_MJ_0020/mot_199900_MJ_0020-0003.pdf"/>
          <p>
            polisen får ökade möjligheter att i större utsträckning än idag
            ingripa mot hundar som är uppenbart farliga.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen avslår
            regeringens proposition 1999/2000:76 Lag om märkning och registrering
            av hundar, 2. att riksdagen begär att regeringen återkommer med
            ett nytt förslag som löser problemet med hundar som attackerar
            människor och andra hundar.
          </p>
          <p>
            Stockholm den 6 april 2000
          </p>
          <p>
            Harald Nordlund (fp) Lennart Kollmats (fp)
          </p>
          <p>
            1999/2000 MJ20
          </p>
        </div>
      </div>
    </body>
  </text>
</TEI>
