<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00325">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__325/mot_1938__ak__325-001.pdf"/>
      <fw xml:id="i-KmKEXcXbfYSD8BS6A13nb7">
        Motioner i Andra kammaren, Nr 325. 5
      </fw>
      <div xml:id="i-B4vJBMvKNCFzL9umFMDP9X" type="motHeader">
        <div xml:id="i-7tPb2M97d4kuwxA4bRXmie" type="motTitle"/>
        <div xml:id="i-DX2R3T7MT65FB3TxMnCFEP" type="motSubmissionInfo"/>
      </div>
      <div xml:id="i-916iYVdPyA6MHQKCLX11AY" type="motBody">
        <div xml:id="i-EXSX56vMvenhBxwvt3X6pu">
          <p xml:id="i-Dcj7tiNwuALQQPgtH4yKwo">
            Nr 325.
          </p>
          <p xml:id="i-CpiDg3seSSLaknCBbTX67q">
            Av herr Dahlbäck, angående åtyärder till förebyggande av alltför
            tidigt tobaksbruk bland den uppväxande ungdomen.
          </p>
          <p xml:id="i-X8QSv4rbiRpUqcnBQgrc1g">
            Frågan om tobaksbruket bland ungdomen har gång efter annan gjorts
            till föremål för riksdagens uppmärksamhet. Redan år 1906 och därefter
            år 1912 har riksdagen avlåtit skrivelser i ämnet till Kungl. Maj:t
            i syfte att åtgär- der skulle vidtagas till bekämpande av bruket
            av tobak i de tidigare ålders- klasserna. Förslag hava i anledning
            därav jämväl framlagts och delvis vissa föranstaltningar särskilt
            genom skolmyndigheterna vidtagits för meddelan- de av upplysning
            i skolorna om vådan av tobaksmissbruk. Senast har 1934 års riksdag
            huvudsakligen under hänvisning till vad i sådant hänseende vore
            att räkna med avvisat förslag om införande av en minimiålder av
            femton år för inköp av tobak och förbud för minderåriga under
            femton år att begagna tobaksvaror. Till grund för avslaget har
            för visso också legat den befarade svårigheten att upprätthålla
            ett dylikt förbud, särskilt med hän- syn till att ungdomar uti
            ifrågavarande ålder ofta hava att såsom bud eller springpojkar
            inköpa eller avhämta tobaksvaror åt anhöriga, arbetsgivare och
            andra. Det svenska samhället, som sålunda hittills ansett sig
            vara ur stånd att vidtaga några rationella åtgärder av nu nämnt
            slag, måste emellertid för varje år konstatera en allt allmännare
            tobakskonsumtion bland ungdomen och dess överhandtagande i de
            tillväxande åldersklasserna. Bland dessa spela särskilt cigarretterna
            den dominerande rollen, vadan det ur praktisk synpunkt torde vara
            lämpligt att koncentrera uppmärksamheten på dessa. Sålunda har
            förbrukningen av cigarretter stegrats från femårsperioden 1916—1920
            med i genomsnitt 1 180 064 tusen till år 1936 med en konsum- tion
            av 1903 552 tusen stycken, en stegring alltså av 61 Z. Under denna
            tidsperiod hava statsmakterna haft en inkomst av tobaks- hanteringen,
            som stigit från 42,3 milj. kronor per år under nämnda fem- årsperiod
            till 87,8 milj. år 1936 utan att så gott som ett enda öre offrats
            på ansträngningar att låta de ömtåligaste åldersklasserna av uppväxande
            svensk ungdom undgå en förtidig bekantskap med tobaksbruket. Även
            om man kan förstå, hurusom tidigare gjorda försök att bemästra
            detta ungdomsproblem strandat på uppgivna svårigheter att finna
            lämpliga och effektiva åtgärder för ungdomens skyddande, lärer
            numera undfallen- heten för sådana svårigheter få vika för hänsynen
            till den svenska folk- stockens bestånd och framtida kvalitet
            och intresset att på alla områden uppmobilisera och bevara vår
            befolknings inneboende sunda kraft och hälsa såsom en oförytterlig
            nationell tillgång.
          </p>
          <pb facs="riksdagen-motions-pdf/data/1938/mot_1938__ak__325/mot_1938__ak__325-002.pdf"/>
          <fw xml:id="i-47tLMNdy2kzCKsPQ5uviYo">
            6 Motioner i Andra kammaren, Nr 325.
          </fw>
          <p xml:id="i-8fXgCAU78fRcPGXzfjPEMW">
            Dess bättre torde för övrigt vägar erbjuda sig, som öppna möjlig-
            het för åtgärder, vilka sannolikt säkrare än de tidigare framlagda
            förbuds- förslagen kunna leda till samma mål. I fråga om de tidigaste
            årsklasserna, de som ännu icke lämnat folksko- lan eller ens småskolan,
            är givetvis faran för skada störst. Väl är det sant att, enligt
            beslut av tobakshandlarnas riksförbund, vil- ket lär räkna 95
            76 av landets specialtobakshandlare som sina medlemmar, sedan
            ett par tiotal år tillbaka ingen försäljning av tobaksvaror får
            före- komma till minderåriga i de till förbundet anslutna affärerna.
            Men då be- greppet »minderåriga» tolkas högst individuellt samt
            specialtobakshand- larnas antal endast är 2 723 av rikets 19 568
            detaljförsäljare av tobaksvaror (de övriga äro: dels speceri-
            och diversehandlare m. fl. 11 436, dels närings- ställen 4 113
            och dels kiosker 1296), samt från dessas sida veterligen icke
            föreligger någon formell utfästelse att taga hänsyn till köparnas
            ålder, inses lätt, hur svaga de avhållande omständigheterna äro,
            som för ungdomen i de tidigare tonåren och dessförinnan äro att
            räkna med inför dess möjlig- heter att förskaffa sig tobaksvaror.
            Bland dessa årsklasser spelar dess bättre den minimala tillgången
            på kon- tanter en väsentlig roll. Har emellertid smaken för cigarretter
            väckts, visar erfarenheten från barnavårdsnämnderna och domstolarna,
            att åtrån efter tobaksnjutningen mycket ofta är ägnad att bringa
            dessa förtidiga rökare i konflikt med rättvisan. Icke sällan inträffar,
            att de föröva snatteri, inbrott o. d. endast för att komma åt
            penningar för att tillfredsställa sitt tobaks- begär. En rationellt
            bedriven upplysningsverksamhet av vida mera väckande och för ungdomssinnet
            fängslande art än den, som kan förmedlas av undervis- ningens
            läroböcker och vetenskapliga broschyrer, är av den innevarande
            utvecklingens behov påkallad. Om på något område en upplyst propaganda
            vore på sin plats, vore det bland skolungdomen i de första tonåren.
            Den skulle genom positiv påverkan i rätt riktning av de mottagliga
            sinnena pro- fylaktiskt utföra en räddande och bevarande verksamhet,
            som framdeles komme att bespara barnavårdsnämnderna en god del
            av deras nu högst besvärliga arbete. Till denna propaganda, som
            lämpligen borde vara cen- tralt ledd men dock omhänderhavas av
            någon frivillig organisation och måhända förmedelst en konsulent
            vara stående under exempelvis skolöver- styrelsens kontroll och
            inflytande, skulle givetvis höra speciallektioner, in- struktiva,
            korta föredrag med filmdemonstrationer, distribuerande av strö-
            blad och annat tryck, anslag med maningsord, upplysande affischer:
            med ett ord en verksamhet nära besläktad med den, som bedrives
            genom spar- propagandan i skolorna. Det kan icke anses för mycket
            begärt, att staten av sin betydande inkomst av tobakshanteringen
            ansloge ett visst belopp varje år för tillvaratagande av de värden,
            som här stå på spel.
          </p>
          <pb facs="riksdagen-motions-pdf/data/1938/mot_1938__ak__325/mot_1938__ak__325-003.pdf"/>
          <fw xml:id="i-9DubcUnZHhqbYJ9k69U9LG">
            Motioner i Andra kammaren, Nr 325. 7
          </fw>
          <p xml:id="i-PPPw9kZMmrWSko82UzNtbT">
            En annan åtgärd, som synes vara värd att tagas under övervägande,
            när det gäller att söka komma till rätta med ifrågavarande ungdomsproblem,
            synes vara att, med beaktande av de tidiga tonåringarnas knappa
            tillgång på kontanter, genom en försäljningsteknisk förändring
            av nuvarande de- taljhandel göra cigarretterna för dem mera svåråtkomliga.
            Från de närings- utövare, hos vilka de minderåriga inköpa sina
            cigarretter, uppgives täm- ligen allmänt, att dessa, just till
            följd av att de endast hava mycket små be- lopp att tillgå, i
            allmänhet inköpa sina cigarretter styckvis. Vore de tvung- na
            att köpa hela förpackningar om minst 10 å 20 cigarretter, inställde
            sig betydande eller i varje fall ökade svårigheter för dem att
            tillfredsställa sitt nyvaknade och därför ofta icke så djupt rotade
            nikotinbegär. Då det även- ledes är bekant att de yngsta konsumenterna
            hålla sig till de billigaste ci- garrettsorterna, är det klart,
            att en åtgärd, som utan att fördyra varan för övriga konsumenter
            gjorde densamma svåråtkomligare för de yngsta, skulle för dessas
            del verka i konsumtionshämmande riktning. En del av den cigarrettförbrukning,
            som hänför sig till de äldre, avser utländska cigarretter. Dessa
            utländska cigarretter få icke förekomma i han- deln i mindre förpackningar
            än om 20 stycken, och då sålunda en god del av konsumenterna sedan
            länge äro vana vid inköp förpackningsvis, torde ett upphörande
            med all försäljning styckevis av cigarretter icke komma att mötas
            av kraftigare motstånd från den stora allmänhetens sida. Att cigar-
            rer och cigarrcigarretter alltjämt skulle försäljas styckevis
            lärer vara utan egentligt inflytande på nu förevarande ungdomsproblems
            lösning. En reform av detta slag till de uppväxande ungdomarnas
            båtnad skulle för visso över lag vara ägnad att uppskjuta tillvänjningen
            vid tobaksnjut- ningen ett eller annat år. Vad detta ur nervhälsans
            och folkhygienens syn- punkt skulle betyda kan knappast överskattas.
            Även om med dess genom- förande kunna vara förbundna vissa olägenheter,
            som måste övervinnas, synas dock även mycket starka kommersiella
            och statsfinansiella intressen få vika för vår ungdoms inneboende,
            för visso omedvetna, men därför icke mindre verkliga livsintressen
            av att hava en sund och ofördärvad kroppslig basis att bygga sin
            framtid på. Dess bättre står detta intresse i stark samklang med
            de önskemål, som från tobakshandlarehåll framförts, att styckeförsäljningen
            av cigarretter måtte helt förbjudas (se härom sid. 12 och sid.
            55 i den tryckta utredning om detaljhandeln med tobaksvaror, som
            av särskilda sakkunniga den 16 juni 1937 avgivits till herr statsrådet
            och chefen för finansdepartementet!). På grund av vad jag sålunda
            anfört tillåter jag mig föreslå,
          </p>
          <p xml:id="i-E1DVEvJHTkcWMsvkzaA6sZ">
            att riksdagen måtte besluta att i skrivelse till Kungl. Maj:t
            anhålla, att Kungl. Maj:t ville med beaktande av ovan ut- vecklade
            synpunkter låta verkställa utredning rörande de åtgärder, vilka
            lämpligen böra vidtagas i ändamål att före-
          </p>
          <pb facs="riksdagen-motions-pdf/data/1938/mot_1938__ak__325/mot_1938__ak__325-004.pdf"/>
          <fw xml:id="i-LJSLJmRrTUXYh47GpatsMB">
            Motioner i Andra kammaren, Nr 325.
          </fw>
          <p xml:id="i-LeqJ5HTHaL4fHvDiybZyT5">
            bygga alltför tidigt tobaksbruk bland den uppväxande ung- domen,
            så ock att Kungl. Maj:t måtte med ledning av ut- redningen framlägga
            förslag i ämnet för riksdagen.
          </p>
          <p xml:id="i-HjTcbGB1kxmVxMU6s7zw8F" type="date">
            Stockholm den 23 januari 1938.
          </p>
          <div xml:id="i-2PY2ALXsZkNnZCthvGFLiT" type="signatureBlock">
            <list xml:id="i-RHVZX8mXZKGKjFhPfv4tR1">
              <item xml:id="i-269QzqBtJ9sKmcy5LyfhPk" who="i-B7LX4Gyyh4tsUX8MWZmh68" type="signature">
                Oscar Dahlbäck
              </item>
            </list>
          </div>
        </div>
      </div>
    </body>
  </text>
</TEI>
