<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00137">
  <teiHeader>
    <fileDesc>
      <titleStmt>
        <title>Undantag från lagfartskravet beträffande vissa äldre förvärv (prop.</title>
        <author>Rune Ångström och Tore Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Undantag från lagfartskravet beträffande vissa äldre förvärv (prop.</title>
          <idno type="rdwebb">G602137</idno>
          <rs type="number">137</rs>
          <ref type="dokument_url_text">http://data.riksdagen.se/dokument/G602137/text</ref>
          <ref type="dokument_url_html">http://data.riksdagen.se/dokument/G602137</ref>
          <ref type="dokumentstatus_url_xml">http://data.riksdagen.se/dokumentstatus/G602137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-43ZRj1ka2ryFXy1jaHXZMv" type="signed"/>
        <correspContext corresp="i-43ZRj1ka2ryFXy1jaHXZMv">
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__137/mot_198283__137-001.pdf"/>
      <fw xml:id="i-VSMnZb3ZVqeiK6eEJ13udy">
        Motion 1982/83: 137
      </fw>
      <div type="motHeader" xml:id="i-7qSthgyoaABfgfjtpn5XzJ">
        <div type="motTitle" xml:id="i-Ap25iwr8G2Aad4YxZUhfRC"/>
        <div type="motSubmissionInfo" xml:id="i-VjwSZMGMKbpJcZicqJgqy1"/>
      </div>
      <div type="motBody" xml:id="i-4vXvmyzPL4pvxgMvavX1in">
        <div xml:id="i-KjgMvYv7RtwxL4N6zpeYX1">
          <p xml:id="i-MrvjSkU1BDUdPrKCeE1xmp">
            Rune Ångström och Tore Nilsson Undantag från lagfartskravet beträffande
            vissa äldre förvärv (prop. 1982/83: 54)
          </p>
          <p xml:id="i-LqPSYaXaRTkW3J2V8GYoJ7">
            Samernas situation i vårt land är mycket utsatt. Den kulturdominanta
            renskötande gruppen räknar ej mer än ca 3000 medlemmar, under
            det att antalet samer i Sverige uppgår till ca 20000. Antalet
            samer i världen torde uppgå till över 65 000, varav 40000 i Norge,
            5000 i Finland och ett par tusen på Kola-halvön i Ryssland. Den
            ekonomiska exploateringen av många slag reducerar näringsunder-
            laget för de renskötande samerna och fiskesamerna — basnäringar
            i kärn- området. Markförluster av oåterkallelig natur sker genom
            vattenreglering- ar som överdämmer stora betesrika områden och
            skadar fisket. Även gruvorna vållar markförluster av liknande
            slag. Andra stora intrång görs av storskogsbruket och den tunga
            motoriserade turismen med utgångspunkt i bl.a. ett nyanlagt vägnät
            långt in i renskötselmarkerna. Samerna har i hela Norden aktualiserat
            sina juridiska rättigheter till land och vatten. Det banbrytande
            rättsfallet var norska Hgyesteretts dom 1968 i målet om reglering
            av sjön Altevatn i Troms fylke. Hgyesterett tillerkände de svenska
            samebyarna privaträttslig rätt till renbete och fiske grundad
            på alders tids bruk (urminneshävd). Beträffande rätten till renbete,
            jakt och fiske upprätthålls Altevatndomens ståndpunkt i högsta
            domstolens dom den 29 januari 1981 i Skattefjällsmålet. Däremot
            fick samerna ej bifall till sitt yrkande om äganderätt till Skattefjällen
            i Jämtlands län. Högsta dom- stolen gör äganderättsfrågan till
            en mycket central fråga i Skattefjällsmålet. Det är alldeles klart
            att högsta domstolens dom i äganderättsfrågan endast utgör prejudikat
            för Jämtlands län. Av domen och av säkra under- rättelser framgår
            att äganderättsfrågan mycket väl kan bli föremål för en för samerna
            mera gynnsam behandling i Lappland därest genomgripande utredningar
            företas. Högsta domstolen erkänner uttryckligen möjligheten av
            äganderätt för samekollektiven till land och vatten i Lappland.
            Samerna har bl.a. påpekat att den första kodifikationen av samernas
            rätt, som skedde genom den riksdagsbehandlade och genom kungl.
            brev till svensk rätt transformerade samekodicillen till 1751
            års gränstraktat, bygger på samernas äganderätt, och av den danske
            juristen Henrik Stampes motiv till kodicillen framgår att tidens
            betraktelsesätt var att samerna utan åkerbruk kunde bli ägare
            till bl. a. sjöar och icke odlingsbara berg genom kollektiv ockupation
            av folkgrupp, utan krav på fast lokali- serat gårdsbruk. Högsta
            domstolen erkänner som sagt uttryckligen möjlig- heten av en sådan
            samisk äganderätt (skattemannarätt). I övrigt innebär
          </p>
          <pb facs="riksdagen-motions-pdf/data/198283/mot_198283__137/mot_198283__137-002.pdf"/>
          <fw xml:id="i-UUVrwG1K5b512CL8a7vT7A">
            Mot. 1982/83: 137 13
          </fw>
          <p xml:id="i-86f5XUZaoWzFyM4ZunLWe9">
            domen att samernas rättigheter enligt 1971 års rennäringslag
            med promul- gationsbestämmelser domfästs. Samerna känner sig på
            många sätt hotade beträffande näringar och kultur. Det rör sig
            här om en grupp som enligt skriftlig dokumentation är den första
            inom sina nuvarande områden. Redan 1328 bekräftade riksdrot- sen
            i ett brev på latin samernas jakträtt m.m., och dessa bekräftelser
            upprepades av Gustav Vasa 1526, 1543 och 1551 samt genom en betydelse-
            full konungsdom under Gustav II Adolf 1615. Detta är fullt tillräckligt
            för att samerna skall anses som urbefolkning eller som det heter
            i kommittédi- rektiv 1982:71: ”Som ett folk med egen historia,
            eget språk och egen kultur utgör de en ursprunglig etnisk minoritet
            i Sverige.” Då rätten till land och vatten givetvis alltid måste
            vara utgångspunkten för samernas näringsliv, är det naturligt
            att de nämnda direktiven innehål- ler att kommittén bör redovisa
            de förutsättningar som i dag gäller för rennäringen; och detta
            måste givetvis innesluta själva den grundläggande rätten till
            mark och vatten. Det förhöll sig ju så att 1964 års rennäringssakkunniga
            i sina direktiv förhindrades att ingå på en närmare prövning av
            samernas markrätt, trots att samerna begärde detta. När sedan
            1971 års lag antogs uttalade riksda- gen att denna lag lagts på
            provisoriska grunder, att rättegång om dessa grunder pågick, att
            ytterligare processer var att vänta, att riksdagens beslut om
            lagen ej innebar något ställningstagande i rättegångarna eller
            tvistefrågorna samt att — om de provisoriska grunderna visade
            sig felaktiga — lagen självfallet fick ändras. Trots detta lade
            högsta domstolen i sin nämnda dom själva lagen till grund i strid
            med de motsatta uttalandena i lagmotiven och promulgationsbestämmelsen
            2. om samernas uteslutande begagnande. Riksdagen hänvisade alltså
            1971 samerna till domstol för de djupare liggande markfrågornas
            lösande, och högsta domstolen hänvisade 1981 tillbaka till lagstiftningen,
            ehuru riksdagen givit denna provisorisk karaktär och givit domstolen
            fri prövningsrätt. Mot denna bakgrund måste givetvis den kommitté
            som tillsätts enligt nämnda kommittédirektiv ha en uttömmande
            genomgång av de för Lapp- lands vidkommande olösta samiska markrättsfrågorna,
            där högsta domsto- len ansett äganderätt för samekollektiven fullt
            möjlig. Härvid är det av största intresse att beakta den moderna
            litteratur som starkt framhåller att kodicillens för samerna positiva
            synsätt upprätthölls i högsta domstolen 1868 (Edvard Henrik Carleson)
            och riksdagen 1871 (riksarkivarien f.d. juris professorn Johan
            Jacob Nordström), medan 1886 års lag fick en helt annan och främmande
            anstrykning i sina motiveringar och i högsta domstolens utlåtande
            (Knut Olivecrona). Den under redaktion av Tomas Cramér utgivna
            Samernas Vita Bok (21 vol. 1966— 1980) innehål- ler ett stort
            material om detta (se särskilt delen V:1). Cramér har givit en
            sammanfattning i Radix 1981:2. I proposition 1982/83: 54 föreslås
            nu att lagfart skulle kunna beviljas den
          </p>
          <pb facs="riksdagen-motions-pdf/data/198283/mot_198283__137/mot_198283__137-003.pdf"/>
          <fw xml:id="i-MwAc4jVd14GmAtu6NuUsC5">
            Mot. 1982/83: 137 14
          </fw>
          <p xml:id="i-4ZLWx5pYxhPA3WXLzMehoo">
            som förvärvat viss fastighet av staten, trots att staten inte
            har lagfart. Som framgår av den föregående framställningen har
            samerna ett äganderätts- krav, alternativt ett krav på ständig
            besittningsrätt, till samemarkerna i Lappland, dvs. i första hand
            vad man kan kalla för sameallmänningen eller sameallmänningarna
            (”kronomark”') utanför enskild mark ovanför od- lingsgränsen i
            Norrbottens och Västerbottens län. Det kan ej vara lämpligt att
            staten vid här ovan angivna förhållanden befrias från lagfartsplikten
            beträffande dessa angivna områden utanför enskild mark. Nyssnämnda
            områden ligger enligt nämnda promulgationsbestämmelse till 1971
            års lag till samernas uteslutande begagnande (obs. motiveringen
            härtill i jord- bruksutskottets bet. nr 37 år 1971 s. 38—39, jfr
            s. 36 och 44). Vi yrkar därför att angivna marker, i huvudsak
            betecknade som park eller överloppsmark, undantas från den föreslagna
            begränsningen av sta- tens lagfartsplikt. Den summariska äganderättsprövning
            som kan ges i ett lagfartsärende är ingalunda tillräckligt ingående
            för att på ett tillfredsstäl- lande sätt kunna lösa äganderättsfrågorna
            beträffande sameallmänning- arna. Redan frågan om Skattefjällen
            i Jämtlands län har föranlett den största rättegång som högsta
            domstolen haft under hela sin tillvaro från 1789. Högsta domstolens
            prövning har utmynnat i att skattemannarätt är fullt tänkbar för
            samekollektiven i Lappland. Detta visar oemotsägligen att frågan
            huruvida samerna eller staten är ägare till sameallmänningarna
            i Lappland ej kan prövas vid den summariska processen inför inskrivnings-
            myndigheten i ett lagfartsärende. De försäljningar som kunde ske
            från statens sida till men för samerna, av mark som samerna nu
            betraktar som sin med stöd av högsta domstolens dom, är ej på
            något sätt begränsade till sin storlek. Samerna har ej någon garanti
            för att ej mycket stora områden skulle kunna försäljas av staten
            vid bifall till proposition 1982/83: 54. Regeringsformen 1 kap.
            2 $ och 2 kap. 15 $ och 7 kap. 2 $ samt Förenta Nationernas deklaration
            om de mänskliga rättigheterna 1948 och konven- tionerna mot rasdiskriminering
            och om sociala och politiska rättigheter m.fl. konventioner om
            skydd för minoriteter och etniska grupper talar också starkt för
            vår här uttalade ståndpunkt. För Norges vidkommande har Hgyesterett
            1982 ansett dessa konventioner gällande utan transforme- ring
            och detsamma måste gälla i svensk rätt (samemålet om Alta älv).
            Tilläggas kan att samerna anser rennäringslagens trygghetssystem
            och det nu domfästa uttalandet om samernas uteslutande begagnande
            förutsät- ta att lantbruksnämndernas rennäringsdelegationer handhar
            markförvalt- ningen med den samiska representation som där är
            företrädd. Samerna hyser framför allt fruktan för att mark i lagfaren
            kommunal eller enskild ägo i praktiken kommer att undandras en
            förvaltning med inbyggt samiskt inflytande. Samerna saknar ju
            praktiskt taget all representation i de kom- munala församlingarna
            i Lappland. År 1971 ville riksdagen ej ingripa i en sedan 1966
            pågående rättegång (Skattefjällsmålet). F.n. finns i Piteå domsaga
            anhängig en liknande rätte-
          </p>
          <pb facs="riksdagen-motions-pdf/data/198283/mot_198283__137/mot_198283__137-004.pdf"/>
          <fw xml:id="i-3WfD8UDfsV4VosgXGQKaB1">
            Mot. 1982/83: 137 15
          </fw>
          <p xml:id="i-NRoJoxHn58VPPFfQVSX8qd">
            gång om samernas grundläggande markrätt (Gautomålet), åsyftad
            i jord- bruksutskottets uttalanden i dess nämnda betänkande 1971.
            Det kan givet- vis ej ifrågakomma att genom bifall till proposition
            1982/83: 54 på något sätt föregripa domstolarnas ställningstagande
            i Gautomålet. Att kronan ej har lagfart beror just på att markrätten,
            som Gustav Vasa i två brev den 20 september 1551 (Samernas Vita
            Bok (SVB) IV:2 s. 306— 308 — 1551 års brev åberopas i konungsdomen
            1615 VI:1 s. 42) tillerkände samebyarna och deras invånare ”godz
            ägodeler, ock alt thet them tijlkom- mer rörligit och orörligit”
            (motsvarar de latinska ägandetermerna mobilis et immobilis enligt
            Claudius Kloot i Den svenska lagfarenhetsspegel), senare blivit
            tvistig mellan samerna och kronan. Samerna kan ej dömas ohörda
            i denna sak i den formen att kronan i praktiken ”får lagfart”
            retroaktivt utan någon som helst utredning, vilket blir fallet
            vid bifall till proposition 1982/83:54. Samerna har ej fått avge
            remissyttrande, och ej heller har frågan upptagits i den departementala
            arbetsgruppen för same- frågor, vilken tillkommit efter riksdagsbeslut
            1977 med målen jämlikhet, valfrihet och samverkan. Kronans nuvarande
            lagfartsplikt bör bibehållas, och det måste sörjas för att samebyarna
            blir direkt och särskilt underrättade om kronans lagfarts- ansökningar,
            så de blir i tillfälle att åberopa högsta domstolens dom och vidare
            utredning. Givetvis har kronan i första hand utredningsplikten
            beträffande mark till samernas uteslutande begagnande. Denna plikt
            kan ej övervältras på en köpare. Kronan måste först själv styrka
            fång och åtkomst och skaffa sig lagfart, om ej samerna på grund
            av urminnes hävd, ockupation, skattlägg- ning, kronans eget erkännande,
            frihetsbrev eller dom eller annan grund får lagfarten, vilka frågor
            redan är anhängiga i principmålet om Gauto i Piteå domsaga. Kronans
            rätt till sameallmänningen är alltså bestridd och tvistig. Den
            som av ålder har fånget och rätten är enligt samerna urfolket
            samerna. Gautomålet som principmål förebådades som sagt redan
            av jordbruksut- skottet 1971. Staten är i detta mål stämd som
            part (företrädd av kammar- kollegiet/J.K.) och regeringen, staten
            som part, har givetvis genom stäm- ningen officiell kännedom om
            Gautomålet och om domen i Skattefjällsmå- let med dess innebörd
            samt om att samebyarna har ett ombud med generell fullmakt. Det
            hade varit lätt att höra samerna, deras organisation eller samebyarna
            direkt eller genom deras kända ombud. Vissa av de anförda synpunkterna
            kan sammanfattas så 1. I propositionen föreslås att den tvistiga
            frågan om sameallmänning- arna skall prövas vid den ytterst summariska
            proceduren inför inskriv- ningsmyndigheten (s. 6 och 8), och denna
            lagstiftning skall bli retroaktiv (s. 9). Trots Skattefjällsdomen
            och det pågående Gautomålet åberopas ett äldre yttrande av lagberedningen
            (s. 4 och 8) som säger att kronans åt- komst ej behöver styrkas
            beträffande fast egendom, ”som av ålder ansetts tillhöra kronan”.
            Just denna fråga är nu genom nämnda rättegångar tvistig
          </p>
          <pb facs="riksdagen-motions-pdf/data/198283/mot_198283__137/mot_198283__137-005.pdf"/>
          <fw xml:id="i-Wthx6p9teQcf3EZyp1ZXxA">
            Mot. 1982/83: 137 16
          </fw>
          <p xml:id="i-Xa9tXqNLV3ERd2n5QmphAX">
            i det att staten är stämd som part. Vad som eventuellt ”ansetts
            av ålder” är alltså under domstolsprövning i prejudikatmål. Ett
            ingrepp i pågående rättegång från riksdagens sida är ytterst olämpligt
            och kan ej göras. Domstolarna skall pröva rättegångar om äganderätt,
            ständig besittningsrätt, skattemannarätt och särskilda rättigheter.
            Ett retroaktivt ingrepp är helt förkastligt. Det kan finnas redan
            skedda försäljningar som kan leda till lagfart efter den summariska
            prövningen av inskrivningsmyndigheten utan att denna hör samerna.
            Antas förslaget i propositionen av riksdagen, är inskrivningsmyndigheten
            till synes helt försvarad om den ger en förvärvare från kronan
            lagfart på del av sameall- männingen utan att höra samerna. Skulle
            det trots detta bli process om saken, blir förvärvaren i första
            hand samernas motpart, medan det måste vara en plikt för just
            staten att i grund objektivt utreda äganderättsfrågan etc. i enlighet
            med nämnda kommittédirektiv. 2. Vid ett antagande av propositionen
            skulle nämnda kommittés arbete förlora i betydelse. 3. Det är
            mycket allvarligt att den vanliga svenska kommunkationsprin- cipen
            satts ur spel. Pastoratsförbundet är hört beträffande den kyrkliga
            jorden, men samerna är ej hörda beträffande den samiska jorden.
            Med stöd av vad som anförts hemställs att riksdagen beslutar att
            som sin mening ge regeringen till känna vad som i motionen anförts
            beträffande kronoparker och krono- överloppsmarker.
          </p>
          <p xml:id="i-vLcfF4o84HpWLtDqCff5H">
            Stockholm den 26 november 1982 RUNE ÅNGSTRÖM (fp) TORE NILSSON
            (m)
          </p>
          <p xml:id="i-9QMDsvmCB2pCMtnA6XvKD8">
            Norstedts Tryckeri, Stockholm 1982
          </p>
        </div>
      </div>
    </body>
  </text>
</TEI>
