<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00211">
  <teiHeader>
    <fileDesc>
      <titleStmt>
        <title>Familjestöd för försvarsanställda</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjestöd för försvarsanställda</title>
          <idno type="rdwebb">H002Fö211</idno>
          <rs type="number">Fö211</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö211/text</ref>
          <ref type="dokument_url_html">http://data.riksdagen.se/dokument/H002Fö211</ref>
          <ref type="dokumentstatus_url_xml">http://data.riksdagen.se/dokumentstatus/H002Fö211</ref>
          <ref type="doc">http://data.riksdagen.se/fil/6BD07B75-2EEA-4A4F-A75B-B89A7C910F39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q1xahvJXYjfs8K3VeEwjKX" type="signed"/>
        <correspContext corresp="i-Q1xahvJXYjfs8K3VeEwjKX">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-LEEkgc52vaG8xLqeWCVBZ1" type="numbering">
          <date when="2012-10-03"/>
        </correspAction>
        <correspAction xml:id="i-VDinWBmqnKD5A5e223JpxX" type="submission">
          <date when="2012-10-02"/>
        </correspAction>
        <correspAction xml:id="i-NpBawArDnkPAAYszrKSC3t" type="transfer">
          <date when="2012-10-01"/>
        </correspAction>
        <correspAction xml:id="i-JPMgqUzy6gwKWpBBss5J5M" type="assigned"/>
        <correspContext corresp="i-JPMgqUzy6gwKWpBBss5J5M">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AMdUQ6Xaandh3y3qc2ZeyP" type="motHeader"/>
      <div xml:id="i-5mJfTwjDwvDNk6ZjHSHn2T" type="motBody">
        <div xml:id="i-4rPV4q1yEtb48WWAadWNcS" type="motProposal" subtype="förslag">
          <head xml:id="i-FPnRzuhPHbf7jhJjF74Mha">
            Förslag till riksdagsbeslut
          </head>
          <p xml:id="i-AHfcgTcsBRAPvhteJsq8DH">
            Riksdagen tillkännager för regeringen som sin mening vad som
            anförs i motionen om att förbättra familjestödet för försvarsanställda
            och deras familjer.
          </p>
        </div>
        <div xml:id="i-FToFhwivMw1i7uuGsDFzVa" type="motContent">
          <head xml:id="i-R6BBZZGQJsrmd4dWMe3r2L" type="h1">
            Motivering
          </head>
          <p xml:id="i-7GLBf4UuckfZoBmyCxte6c">
            Det ökade kravet på internationell tjänstgöring för försvarsanställda,
            vilket i många fall innebär lång frånvaro och riskfulla situationer,
            medför påfrestningar för såväl den tjänstgörande som den hemmavarande
            familjen. Det finns uppsamlingssamtal för den tjänstgörande ca
            sex månader efter avslutat uppdrag. Det borde, enligt min mening,
            även finnas stöd som inbegriper hela familjen både före, under
            och efter en internationell tjänstgöring. Frånvaron av en familjemedlem
            under en längre tid är ansträngande för både partner, barn och
            andra anhöriga. Många familjer vittnar om det svåra i att leva
            i ständig oro och ovisshet.
          </p>
          <p xml:id="i-XQMBjmKYXHy2pMzLNxS6wE">
            Deltagande i internationella missioner och FN-insatser är idag
            en av det svenska försvarets huvuduppgifter. Svensk medverkan
            i utlandsmissioner har av tradition främst handlat om observatörsuppdrag.
            På senare år har uppdragets karaktär emellertid ändrats till att
            också innefatta möjligt deltagande i regelrätta strider. Det skapar
            således en stressad situation för såväl den tjänstgörande som
            dennes familj. Ett av kraven vid nyanställningar till yrkesofficersprogrammet
            eller exempelvis Nordic Battlegroup är att man ska delta i internationella
            missioner. Även för dem som inte omfattas av ett tvingande avtal
            anses deltagande i minst ett utlandsuppdrag vara en förutsättning
            för en framgångsrik karriär inom Försvarsmakten. Till följd av
            förändringarna i det internationella uppdraget och kraven på utlandstjänstgöring
            ökar trycket på de tjänstgörande och på deras familjer. Därför
            behövs ett förbättrat familjestöd för försvarsanställda och deras
            familjer.
          </p>
          <p xml:id="i-QHfwZpwci2LMe3KRYSQEXz">
            Till skillnad från många andra länder har Sverige ett knapphändigt
            familjestöd för försvarsanställda. I länder som Belgien, Nederländerna,
            Tyskland, USA, Kanada och Danmark finns särskilda familjestödsorganisationer
            som arbetar med att stödja både den som tjänstgör och dennes familj.
            I Sverige erbjuds en viss ekonomisk ersättning och därtill anhörigträffar
            för den hemmavarande partnern. Louise Weibull från Försvarshögskolan
            redogör, utifrån intervjuer med familjer som berörs av utlandsmissioner,
            i rapporten Vi borde också få medalj från 2009 för att dagens
            anhörigträffar mer fyller en funktion av tillfällig informationsspridning
            än nätverksbyggande. Träffarna upplevs inte som lämpliga för mindre
            barn att närvara vid. Weibull redovisar att intervjupersonerna
            framhåller barnens situation som det mest kritiska stödbehovet.
          </p>
          <p xml:id="i-5xvW9SUkGdtYjGqfrompdu">
            Det står klart att det behövs regelbundna anhörigträffar för
            försvarsanställds familjer både före, under och efter utlandsmissionen.
            Det är särskilt viktigt att man har ett barnperspektiv i familjestödet.
            Anhörigträffarna måste vara anpassade till barn i olika åldrar.
            Det är, enligt min mening, angeläget att man tar fram ett informationsmaterial
            som också sträcker sig till barn i olika åldrar. Det måste finnas
            tillräcklig information för hemmavarande familjemedlemmar. Jag
            föreslår därför en dygnet-runt-öppen telefonlinje för anhöriga
            att ringa om man har frågor eller bara är i behov av att samtala
            med någon. Vidare finns behov av ett mentorprogram där familjer
            som för första gången är med om en internationell tjänstgöring
            kan få råd och stöd av familjer som har erfarenhet av att en familjemedlem
            varit på ett längre internationellt uppdrag. Därtill behöver kommunikationsmöjligheterna
            från missionsområdena till Sverige utvecklas. I exempelvis amerikanska
            Camp Bondsteel i Kosovo kan tjänstgörande föräldrar, via webkameror,
            läsa läxor med sina barn, en funktion som inte är tillåten av
            svenska försvaret.
          </p>
          <p xml:id="i-QFwQgwom2JtqY1ZEj7fFb3">
            Då utlandsmissioner blir alltmer vanligt förekommande och även
            mer riskfyllda måste det erbjudas ett ordentligt stöd som omfattar
            hela familjen.
          </p>
        </div>
        <div xml:id="i-EkuUvFc9VzBRFCbUAVPcXN" type="signatureBlock">
          <list xml:id="i-SNUQKW3F5SQFivWcjd158r">
            <item xml:id="i-NCUXsNoLggyieTLPDcMsZ5" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
