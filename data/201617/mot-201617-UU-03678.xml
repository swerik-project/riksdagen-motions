<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03678">
  <teiHeader>
    <fileDesc>
      <titleStmt>
        <title>med anledning av skr. 2016/17:90 Nordiskt samarbete 2016</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3678 av Aron Emilsson m.fl. (SD)</title>
          <idno type="rdwebb">H4023678</idno>
          <rs type="number">3678</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023678/text</ref>
          <ref type="dokument_url_html">http://data.riksdagen.se/dokument/H4023678</ref>
          <ref type="dokumentstatus_url_xml">http://data.riksdagen.se/dokumentstatus/H4023678</ref>
          <ref type="docx">http://data.riksdagen.se/fil/594E3DE3-08D8-4247-928E-58B8F048A81C</ref>
          <ref type="pdf">http://data.riksdagen.se/fil/19942A94-C6CA-4920-9C8C-279ABC92D27A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-TFyQtfs4a8LFKfYLgMpykq"/>
        <correspContext corresp="i-TFyQtfs4a8LFKfYLgMpykq">
          <ref>Skrivelse 2016/17:90</ref>
        </correspContext>
        <correspAction xml:id="i-CgzN3j4Yf7gHq9TnuTHhpH" type="signed"/>
        <correspContext corresp="i-CgzN3j4Yf7gHq9TnuTHhpH">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction type="submitted" xml:id="i-Ro8fB6y6aywC4hJpRersqw">
          <date when="2017-04-05"/>
          <time when="16:14:13"/>
        </correspAction>
        <correspAction type="reviewed" xml:id="i-XBh2nr8LQK4oVH9XRm5h1v">
          <date when="2017-04-12"/>
          <time when="14:18:24"/>
        </correspAction>
        <correspAction type="dismissed" xml:id="i-DaJHJZJuWvPE3Vdgb16g9t">
          <date when="2017-04-18"/>
        </correspAction>
        <correspAction type="referred" xml:id="i-Dm96aZzj87fUzfSzi37Msp">
          <date when="2017-04-19"/>
        </correspAction>
        <correspAction type="assigned" xml:id="i-JbD6dB3ZZuioHZ9Fw5dQcp">
          <date when="2017-06-01"/>
          <time when="16:17:07"/>
        </correspAction>
        <correspContext corresp="i-JbD6dB3ZZuioHZ9Fw5dQcp">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-H4jm1sdyNvDUykZ6riFu7Q"/>
        <correspContext corresp="i-H4jm1sdyNvDUykZ6riFu7Q">
          <ref type="uppgift">2016/17:UU3</ref>
          <ref type="ref_dok_id">H401UU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU3</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3678 av Aron Emilsson m.fl. (SD) med anledning av skr. 2016/17:90 Nordiskt samarbete 2016</div>
      </div>
      <div type="motBody">
        <div type="motProposal" subtype="förslag">
          <head xml:id="i-WXkEKup8HweskEBFoRwywa">
            Förslag till riksdagsbeslut
          </head>
          <list style="ol">
            <item xml:id="i-F1EYz7CEQbwLwiucLnPF94">
              Riksdagen ställer sig bakom det som anförs i motionen om att
              inom ramen för det nordiska samarbetet verka för en gemensam nordisk
              yttre gränsbevakning och tillkännager detta för regeringen.
            </item>
            <item xml:id="i-JcbRofyuEk5s63o4M8HiqG">
              Riksdagen ställer sig bakom det som anförs i motionen om att
              inom ramen för det nordiska samarbetet verka för ett fördjupat
              samarbete och kraftfulla åtgärder för att motverka radikalisering,
              terrorism och terrorresor och tillkännager detta för regeringen.
            </item>
            <item xml:id="i-92TEi58EwYxVfYA94wA6Y">
              Riksdagen ställer sig bakom det som anförs i motionen om rådets
              budgetpost för integration och tillkännager detta för regeringen.
            </item>
            <item xml:id="i-84qxENpPNn7RWoRzfqo46z">
              Riksdagen ställer sig bakom det som anförs i motionen om att
              verka för att marknadsföra Norden som besöks- och turistmål och
              tillkännager detta för regeringen.
            </item>
            <item xml:id="i-T27NEt8ksM7suUZe5cTqo3">
              Riksdagen ställer sig bakom det som anförs i motionen om att
              inom ramen för det nordiska samarbetet verka för att ytterligare
              stärka den nordiska närvaron i de baltiska staterna under tiden
              som närvaron i Ryssland är begränsad och tillkännager detta för
              regeringen.
            </item>
            <item xml:id="i-8oHecNo9U1ZSRyX4gtqhoJ">
              Riksdagen ställer sig bakom det som anförs i motionen om att
              inom ramen för det nordiska samarbetet stärka och bevara det nordiska
              kulturarvet och tillkännager detta för regeringen.
            </item>
            <item xml:id="i-KfbeLT6H6xG3zfLNiRbGzU">
              Riksdagen ställer sig bakom det som anförs i motionen om att
              verka för en bred nordisk kulturkanon som ett led i strategin
              för nordiskt kultursamarbete och tillkännager detta för regeringen.
            </item>
            <item xml:id="i-9WfRvotYJFt8MZkJGQn8Mo">
              Riksdagen ställer sig bakom det som anförs i motionen om att
              verka för att stärka den nordiska språkförståelsen och tillkännager
              detta för regeringen.
            </item>
            <item xml:id="i-QrVq4eVewJJk85k17yJFRW">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att Norden ska vara världsledande inom frågor som rör djurskydd
              och djurens välbefinnande, och detta tillkännager riksdagen för
              regeringen.
            </item>
            <item xml:id="i-6kFcJQi6qxNhfouxCngE7A">
              Riksdagen ställer sig bakom det som anförs i motionen om att
              Sverige inom ramen för det nordiska samarbetet bör arbeta för
              att de nordiska länderna i högre utsträckning än i dag harmoniserar
              djurskyddslagstiftningen och regelverket för uppföljande kontroller
              så att bristande djurskydd inte ska kunna utgöra en konkurrensfördel
              inom Norden, och detta tillkännager riksdagen för regeringen.
            </item>
            <item xml:id="i-SxJxZmzWtxHVabzWSDnpmX">
              Riksdagen ställer sig bakom det som anförs i motionen om att
              inom ramen för det nordiska samarbetet verka för ökade insatser
              för att uppnå ett samordnat luftförsvar och en samordnad luftövervakning
              och tillkännager detta för regeringen.
            </item>
            <item xml:id="i-Fv15vqihYVnApFecoEjUAq">
              Riksdagen ställer sig bakom det som anförs i motionen om att
              långsiktigt skapa förutsättningar för ett nordiskt försvarssamarbete
              som också omfattar ömsesidiga försvarsgarantier och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-F1iNKrpqS4YUdVGxcL3DMB">
            Motivering
          </head>
          <p xml:id="i-SV5FFx3aeueoZEQPjZ66KA">
            Globalisering och internationalisering har gjort att världen
            kommit närmare i tid och rum, men våra länder står fortsatt likt
            varje unik familj i var sitt kvarter, med var sin grund i tanke
            och kulturell kompass. På vårt norra halvklot, i det nordligaste
            av Europa, bildar de nordiska länderna en familj med djupa relationer
            och gemensamma referensramar.
          </p>
          <p xml:id="i-GcMAVDuqisYVdXEgtGVDSf">
            Norden är i storleksordningen världens tionde största ekonomi.
            Våra grannländer är några av våra viktigaste handelspartner och
            vi deras. Norden är den nordiska modellen, de gemensamma kulturyttringarna,
            det gränsöverskridande samarbetet. Norden är den skandinaviska
            språkförståelsen och gemensamma värderingar kring välfärdsstaten
            och sociala skyddsnät. Norden är gemensam historia och kulturarv,
            men också pulserande gränsöverskridande arbetsmarknadsregioner
            och ideellt idéutbyte i dag.
          </p>
          <p xml:id="i-C4zaQB1fyTdkedUQEfmiQk">
            Det nordiska samarbetet är i många avseenden starkare och tydligare
            på tapeten än på många år. I en osäker omvärld står vi inför prövningar,
            men också sjudande möjligheter. Samarbetet förstärks kontinuerligt,
            och Sverigedemokraterna anser att det långsiktigt finns anledning
            att sträva efter ett starkare mellanstatligt nordiskt samarbete
            och ett svagare överstatligt EU.
          </p>
          <p xml:id="i-G8wcDzD5LqM9H3t8UoE75H">
            Regeringen beskriver att världen under 2016 präglats av nationalistiska
            och protektionistiska strömningar, i jämförelse med 2015 som präglades
            av bilaterala samarbeten kring grön omställning och klimat. Vi
            instämmer med regeringens mening att det nordiska samarbetet är
            viktigare än någonsin tidigare, däremot anser vi inte att demokratiska
            omröstningar för frihet och självständighet är skäl till oro,
            och det är inte i ljuset av dessa händelser som vi förespråkar
            ett starkare nordiskt samarbete. Vi anser att försvars- och säkerhetssamarbetet
            och den nordiska kultursamverkan bör prioriteras i det nordiska
            samarbetet. I ett oroligt läge i Östeuropa och inte minst Östersjöregionen
            är det av stor vikt att vi fördjupar och förstärker det nordiska
            försvars- och säkerhetssamarbetet. En nordisk kultursamverkan
            med bredd och spets å sin sida är nödvändig för att värna, vårda
            och stärka den nordiska kulturgemenskapen, tilliten och identiteten.
          </p>
          <head type="h2" xml:id="i-VAQ3MYJuJ5695vp5bK6wtp">
            Gränshinderarbetet
          </head>
          <p xml:id="i-4vLkTTtTaC1d2LM7VzurCY">
            Norden är sedan länge en gemensam marknad för varor, tjänster
            och kapital, men regelverken är i mångt och mycket fortfarande
            utformade utifrån att medborgare och företag rör sig inom ett
            och samma nordiska land. Arbetet med att avlägsna onödiga gränshinder
            och att arbeta förebyggande för att motverka att nya hinder uppstår
            är ett högt prioriterat mål i det nordiska samarbetet. Sverigedemokraterna
            ser positivt på att Nordiska rådet under sessionen i Oslo 2013
            beslutade att bl.a. upprätta ett gränshinderråd. Att arbeta för
            att undanröja hinder som hämmar gränsöverskridande sysselsättning,
            tillväxt, utbildning och besöksnäring är i grunden positivt, och
            Gränshinderrådets prioriterade insatsområden är viktiga för den
            nordiska integrationen. Samtidigt är det utifrån vår utgångspunkt
            centralt att alltid balansera avlägsnandet av gränshinder mot
            den nationella kontrollen, det nationella självbestämmandet och
            subsidiaritetsprincipen. Därutöver är det, för att avlägsnandet
            av gränshinder ska fungera, nödvändigt att de nordiska länderna
            känner tillit till varandra och att de yttre gränskontrollerna
            gentemot Europa och världen fungerar tillfredsställande.
          </p>
          <p xml:id="i-FFY1adLd4aYjcsC6R4nHGs">
            Sverigedemokraterna välkomnade tidigt Danmarks avisering att
            man överväger långsiktiga gränskontroller gentemot Tyskland. För
            Norden öppnar sig med det en möjlighet att arbeta för en gemensam
            nordisk strategi för gemensam nordisk gränsbevakning. En nordisk
            yttre gräns där vi genom gemensamma resurser tar ansvar för Norden
            i ett läge då EU:s yttre gräns inte varit tillförlitlig. Med en
            gemensam nordisk yttre gränskontroll uppnår vi många fördelar:
            ordning och reda i en orolig tid, avlastning för polisen, fördjupad
            samverkan på riktigt och en möjlighet att slopa våra nationella
            gränskontroller internt för god mobilitet inom Norden, såväl för
            gränspendlare som för företag och handelsutbyte. Vi hade gärna
            sett att regeringen fortsatt driva denna fråga och verka för att
            de hinder som finns för ett sådant samarbete undanröjs.
          </p>
          <head type="h2" xml:id="i-3g8VfWSyrkQ7ddEkNFNV1K">
            Det nordiska samarbetet inom justitiesektorn
          </head>
          <p xml:id="i-5ZcC25YH4KjuTGFfhDjumm">
            Sverigedemokraterna välkomnar att frågan om radikalisering, terrorism
            och den oroande utvecklingen mot att unga i Norden reser för att
            delta i terrorverksamhet lyfts på dagordningen inom det nordiska
            samarbetet. När allt fler personer i nordiska länder radikaliseras,
            väljer att stödja terrorism, antingen genom aktiviteter inom Norden
            och Europa eller genom att resa utanför Europas gränser, så krävs
            ett ökat samarbete mellan de nordiska länderna. Det är viktigt
            att varje land tar sitt eget ansvar och genomför nödvändiga lagändringar
            för att stoppa terrorism och terrorresor. Även de gemensamma insatserna
            för att förebygga våldsbejakande extremism är i det här sammanhanget
            centrala. Vi efterfrågar samtidigt ett fortsatt och fördjupat
            samarbete och dialog mellan våra nordiska länder för att göra
            arbetet så effektivt som möjligt.
          </p>
          <p xml:id="i-4TqajA9p8NnWiSKaQyNiib">
            Sverigedemokraterna menar att vi dels måste förebygga att människor
            inte attraheras av att delta i terrorresor genom att på olika
            sätt motverka en utveckling av radikalisering bland unga i segregerade
            områden, dels måste verka för att de som reser från Norden för
            att ansluta sig till terrororganisationer inte ska få möjlighet
            att resa tillbaka till Norden utan konsekvenser. Detta är viktigt
            ur flera perspektiv, dels för att inte ytterligare bidra till
            att destabilisera regionen i framför allt Syrien och Irak och
            för att avhjälpa det mänskliga lidande som pågår, dels för att
            värna säkerheten i Norden, förhindra ytterligare radikalisering
            och för att minska risken för terrorbrott i Sverige och övriga
            Norden.
          </p>
          <head type="h2" xml:id="i-5F7shJRtmwhYJiY2gP98bb">
            Integration
          </head>
          <p xml:id="i-J1AXTwjSXwy6vCbnHxQKpQ">
            Sverigedemokraterna anser att budgetens integrationspost inte
            definierats tillräckligt tydligt. Eftersom 12 miljoner kronor
            är en ansenlig ekonomisk satsning i dessa sammanhang vill vi se
            en tydligare definiering av hur pengarna ska användas, en definiering
            som är väl förankrad i Nordiska rådet.
          </p>
          <head type="h2" xml:id="i-6zXfeFEWRhGQ4RnGTi2tag">
            Norden och omvärlden
          </head>
          <p xml:id="i-FRoBGDD2RTrErXTgUBLQNY">
            Norden är ett starkt varumärke i världen och ses både som en
            politiskt stabil region, en region med långvarig demokrati och
            en region intressant att besöka. Festivalen Nordic Cool som hölls
            i Washington 2013 hade till syfte att profilera Norden och framför
            allt nordisk kultur internationellt. Den nådde framgång. Sverigedemokraterna
            välkomnar därför den kultursatsning i London under 2017 kring
            internationell profilering och positionering, vilken ska bygga
            vidare på erfarenheterna från Nordic Cool. Inte minst är detta
            viktigt utifrån syftet att öka intresset för Norden som besöksmål
            och handelspartner. Våra möjligheter att marknadsföra resurser
            som inte går att utlokalisera, såsom kultur- och naturturism,
            är utan tvekan viktiga pull-faktorer för att förstärka framför
            allt turism och besöksnäring i Norden.
          </p>
          <p xml:id="i-E1D95tDxSj5DmkKFUa63ic">
            De nordiska länderna har genom Nordiska ministerrådet varit etablerade
            i Ryssland under 20 år. Två kontor finns i nordvästra Ryssland,
            ett i Sankt Petersburg och ett i Kaliningrad, och tre informationscentrum
            i Murmansk, Petrozavodsk och Archangelsk. Närvaron har syftat
            till att stödja civilsamhället och verka för stabilitet och utveckling
            inom regionen. Sedan Ryssland registrerade Nordiska ministerrådet
            som utländsk agent, vilket kraftigt försvårade NMR:s arbete, så
            beslutade de nordiska samarbetsministrarna att avveckla verksamheten
            i nordvästra Ryssland. Det belyser en tråkig utveckling, men var
            en nödvändig markering från de nordiska ländernas sida. Samtidigt
            är en fortsatt dialog viktig för alla parter.
          </p>
          <p xml:id="i-SKkT2fMy95NYyX68a5jDVN">
            Stängningen av kontoren i nordvästra Ryssland får dock inte innebära
            en försämrad bevakning av nordiska intressen och närvaro i den
            delen av Östersjöregionen och gentemot de baltiska staterna med
            vilka vi har ett långvarigt och betydelsefullt samarbete. Av den
            anledningen bör regeringen inom Nordiska ministerrådet se över
            hur man ytterligare kan förstärka närvaron och samverkan i de
            baltiska länderna under tiden situationen i Ryssland ser ut som
            den gör. Detta både för att inte förlora betydelsefulla kontaktytor
            i regionen och för att ta till vara den kompetens som finns vid
            kontoren i Ryssland.
          </p>
          <head type="h2" xml:id="i-CzJ6Y5tUXE89K8NViYuZMf">
            Det nordiska kultursamarbetet – kulturarv och språkförståelse
          </head>
          <p xml:id="i-8HLkpbJKw4fAReB1eoqcnY">
            Nordens gemensamma historia går långt tillbaka och ska erkännas
            kantas av ömsom fred, ömsom krig, men från varje epok har dragits
            lärdomar och årsring lagts till årsring, samtidigt som djupa likheter
            vuxit fram mellan de nordiska nationerna. Det nordiska samarbetet
            bygger således på stabila fundament och ett av de fundamenten
            är de kulturella likheterna. Sverigedemokraterna förespråkar ett
            förstärkt samarbete inom kultur- och utbildningsområdet där vi
            menar att den nordiska språkförståelsen kan förbättras, en nordisk
            kulturkanon införas som en naturlig utveckling av den litteraturkanon
            som redan existerar och ett tätare samarbete kring friluftslivet
            och marknadsföring av Norden som besöksmål kan ske, bl.a. genom
            att ta ett nytt tag om satsning för ett nordiskt friluftslivsår.
          </p>
          <p xml:id="i-4cgtKcJHJV4YD3XrozVTCJ">
            Den djupaste roten till den svenska kulturens särart ligger i
            vår historia och i den natur och det klimat där den har vuxit
            fram. Mot denna bakgrund är det naturligt att vår kultur uppvisar
            stora likheter med våra nordiska grannländers. Genom likheterna
            i levnadsbetingelser och årtusenden av nära och naturliga relationer
            mellan befolkningarna har en skandinavisk och nordisk kulturkrets
            vuxit fram. Det nordiska kultursamarbetet utgör hörnstenen i den
            gemenskap som binder samman de nordiska länderna. Kultursamarbetet
            återspeglar den grund av gemensamma värderingar som vi i de nordiska
            länderna står på. Den strategi som har tagits fram för det nordiska
            samarbetet kring kulturella frågor under de närmaste åren har
            flera positiva inslag, men den kan förbättras.
          </p>
          <p xml:id="i-Pxt9d1SVzJkGkrs79Qk4dg">
            Sverigedemokraterna ser gärna ett fördjupat nordiskt samarbete
            kring samiska frågor, bl.a. genom att Sverige börjar bidra till
            det internationella samiska filminstitutet ekonomiskt. Nordiska
            rådet har tidigare rekommenderat de nordiska länderna att samfinansiera
            filminstitutet, vilket vore positivt då det är en gemensam nordisk
            angelägenhet och institutet har en ambition att verka internationellt.
          </p>
          <p xml:id="i-27gYM97XXMnXdSVrHNysVR">
            Norden har tidigare haft ett lyckat samarbete kring främjandet
            av dataspel, genom Nordiska datorspelsprogrammet. Nordiska datorspelsprogrammet
            beskrivs som ett av rådets mest framgångsrika samarbeten på kulturområdet,
            och svarade för en stor del av den svenska kulturpolitikens spelpolitik.
            Sverigedemokraterna anser att spelsamarbetet bör återupptas.
          </p>
          <head type="h2" xml:id="i-K5eA752m4YU3PHRCKLg8r3">
            Nordisk kulturkanon
          </head>
          <p xml:id="i-T1AseSi9vpo4HLj2fQy58s">
            År 2005 beslutade den borgerliga danska regeringen med stöd av
            Dansk folkeparti att låta sju kommittéer påbörja arbetet med att
            ta fram förslag på verk som kunde ses som en särskilt värdefull
            del av det danska kulturarvet och tillsammans utgöra en dansk
            kulturkanon. När arbetet presenterades 2006 hade antalet områden
            ökat till nio och varje område innehöll en lista på tolv verk.
            De områden som berördes var arkitektur, bildkonst, design och
            konsthantverk, film, litteratur, konstmusik, populärmusik, scenkonst
            och barnkultur.
          </p>
          <p xml:id="i-3kXbCvNekns1SPZDAiFDHX">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst- och kulturfrågor. Projektet
            bidrog starkt till att blåsa liv i den danska kulturdebatten och
            lyfte kulturpolitiken till en position på den politiska och mediala
            dagordningen som den aldrig tidigare varit i närheten av.
          </p>
          <p xml:id="i-JyPp3wDvyTbzCc5UXTb78U">
            Trots de starka känslor som initialt omgav projektet har den
            färdiga kulturkanonen blivit väl mottagen i stora delar av det
            danska samhället. De danska kulturinstitutionerna har tagit kulturkanonen
            till sig och har med avstamp i denna skapat flera nya uppsättningar
            och verk. Även de danska skolorna som fått kulturkanonen tilldelad
            sig i bokform har dragit nytta av projektet, och många skolor
            använder den i dag som en utgångspunkt i sin undervisning.
          </p>
          <p xml:id="i-JtibYZMQDZ2V9F3pDx2gXY">
            I samband med beslutet om den danska kulturkanonen föreslog också
            den danska undervisningsministern Bertel Haarder att en gemensam
            nordisk litteraturkanon skulle tas fram. Haarder kommenterade
            bakgrunden till förslaget på bl.a. följande sätt:
          </p>
          <p xml:id="i-PbNMKsSo9N7QFD5uQPBWwK">
            Den nordiska litteraturantologin är ett viktigt initiativ som
            ska medverka till att öka språkförståelsen mellan länderna och
            värna om det gemensamma kulturarvet. Kanske det nordiska håller
            på att drunkna i sin egen framgång: det har blivit så självklart,
            att det för somliga kan förefalla osynligt. Jag hoppas därför
            att den nordiska litteraturkanonen väcker både inspiration och
            debatt i en tid när den nordiska kulturgemenskapen behöver synliggöras
            och förstärkas.
          </p>
          <p xml:id="i-6Krp6wKnAUiL4kVV8cmp9N">
            Alla fem nordiska regeringar ställde sig bakom satsningen och
            finansieringen skedde via Nordiska ministerrådet. Den nordiska
            litteraturkanonen presenterades 2008 och den bidrog till både
            en ökad debatt och ett ökat intresse kring den nordiska kulturen.
            Sverigedemokraterna menar att de argument som Bertel Haarder framförde
            2005 är giltiga än i dag och att Nordiska ministerrådet borde
            följa upp satsningen på den nordiska litteraturkanonen genom att
            med inspiration från den danska modellen ta fram en ny, bred nordisk
            kulturkanon som även innefattar områden som arkitektur, bildkonst,
            musik, scenkonst, film och barnkultur. Den strategi som har tagits
            fram för det nordiska samarbetet kring kulturella frågor under
            de närmaste åren har flera positiva inslag, men den behöver förbättras
            på ett par punkter, och enligt vår mening är det rimligt att strategin
            omarbetas för att lägga till ett krav på framtagandet av en nordisk
            kulturkanon enligt vad som har framförts ovan.
          </p>
          <head type="h2" xml:id="i-4f1EcKsbBX9TnwhozScS2c">
            Nordisk språkförståelse
          </head>
          <p xml:id="i-L2jPnEYJAE4FptvmcGQgJ2">
            Språkförståelsen och möjligheten att kommunicera på de nordiska
            språken med varandra är en nyckelfaktor i det nordiska samarbetet,
            inte minst för det nordiska kultursamarbetet är det fundamentalt.
            Flera av de nordiska språken är nära besläktade och förstås relativt
            lätt av invånare i andra nordiska länder. Att Nordiska rådet också
            uppmanar och uppmuntrar till kommunikation på de nordiska språken
            under gemensamma sessioner och sammanträden är mycket positivt
            och bidrar till att stärka språkförståelsen mellan parlamentarikerna.
          </p>
          <p xml:id="i-9EpxcY7McAoEMebnhKAdp9">
            Mot bakgrund av att språkförståelsen är så betydelsefull och
            central, så är det tråkigt att beskåda att språkförståelsen tenderar
            att försämras. En signal om det här är att Ungdomens Nordiska
            Råd (UNR) hösten 2008 beslutade att övergå till att använda engelska
            som arbetsspråk sedan man konstaterat att ledamöternas förståelse
            av de nordiska språken var så dålig att en effektiv kommunikation
            på de nordiska språken inte var möjlig. Det här är allvarliga
            signaler som bör mötas med åtgärder. En försämrad nordisk språkförståelse
            kan i förlängningen hämma såväl en integrerad nordisk arbetsmarknad,
            handelsavtal och utbildningsutbyte som gemenskapen i den nordiska
            identiteten och kulturutbytet.
          </p>
          <p xml:id="i-2q9BJSncrGLVe3ZfkCshum">
            En förklaring till den försämrade språkförståelsen är globaliseringen
            och engelskans utbredning, samtidigt som vi inte har samma grad
            av muntlig kommunikation i dag. En annan förklaring kan vara att
            undervisningen i grannspråken vid de nordiska universiteten är
            mycket begränsad och att lärarutbildningarna för t.ex. svensklärare
            inte innehåller adekvat undervisning i grannspråken, eller ens
            något krav att studera nordiska språk. Kunskapskrav om grannspråk
            i examensbevisen kunde vara en åtgärd. Sverigedemokraterna anser
            att regeringen, Nordiska ministerrådet och Nordiska rådet bör
            ta denna fråga på allvar och presentera förslag på åtgärder för
            att stärka den nordiska språkförståelsen.
          </p>
          <head type="h2" xml:id="i-L32ibgc31UAnTN4SLhrJ5f">
            Stärkt djurskydd
          </head>
          <p xml:id="i-WuJMRCfm7ScrBMTr7Rir18">
            Djurskyddet inom de nordiska länderna har långa anor och en djup
            folklig förankring. För många invånare i Norden är det goda djurskyddet
            en så viktig fråga att den betraktas som en del av den nationella
            och regionala kulturen och identiteten. De nordiska länderna står
            sig också väl vid en internationell jämförelse, men förbättringspotentialen
            är fortfarande stor och på vissa områden har Norden halkat efter.
          </p>
          <p xml:id="i-BrVZrS6Lp6jj2j2ZEecqkK">
            Sverigedemokraterna menar att de nordiska länderna borde enas
            om en gemensam målsättning att vara världens ledande region i
            frågor som gäller djurskydd och djurens välbefinnande.
          </p>
          <p xml:id="i-6dxms7WEKLSCcaYdBg2DaQ">
            Ett stort problem är också att det fortfarande finns stora skillnader
            beträffande djurskyddslagstiftningen och uppföljningen av denna
            mellan de nordiska länderna. Stora skillnader mellan länderna
            i detta avseende bidrar till att skapa ekonomiska incitament för
            ett bristande djurskydd, då ett nordiskt land genom en svagare
            djurskyddslagstiftning kan skaffa sig konkurrensfördelar gentemot
            de övriga nordiska länderna. Ett tydligt exempel på detta har
            varit det förhållandevis svaga djurskyddet inom den danska grisnäringen,
            som gett danska grisbönder ekonomiska fördelar i förhållande till
            svenska grisbönder.
          </p>
          <p xml:id="i-6yfN7sPiTvKMx9dRcuWrZa">
            Andra områden där problematiska skillnader fortfarande kvarstår
            är reglerna kring slakt och kastrering, pälsdjursuppfödning etc.
            Även reglerna och formerna för uppföljningen av djurskyddslagstiftningen
            skiljer sig åt mellan länderna. Sverigedemokraterna vill motverka
            detta och menar därför att Sverige inom ramen för det nordiska
            samarbetet bör arbeta för att de nordiska länderna i högre utsträckning
            än i dag harmoniserar djurskyddslagstiftningen och regelverket
            för uppföljande kontroller så att bristande djurskydd inte ska
            kunna utgöra en konkurrensfördel inom Norden.
          </p>
          <head type="h2" xml:id="i-47tAcdqvYXJxZk8rkupPab">
            Nordiskt samarbete inom försvar och säkerhet
          </head>
          <head type="h3" xml:id="i-C1QrrKg8coMkjjkpQjmbpp">
            Nordiskt säkerhetssamarbete
          </head>
          <p xml:id="i-MiA7bH746J3gxFEkPq1zx5">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet.
          </p>
          <p xml:id="i-GvhX7mRocn535N6pbP6oKc">
            Sverigedemokraterna vill, i likhet med vad som fördes fram i
            Stoltenberg­rapporten 2009, öka det nordiska samarbetet inom försvars-
            och säkerhetsområdet. Vi ser uppenbara förtjänster i att de nordiska
            länderna tar ett gemensamt ansvar för regionens säkerhet, i likhet
            med vad som länge planerades under kalla krigets era.
          </p>
          <p xml:id="i-5dvh7PrSM715aZ9ZNSW9QH">
            Vi välkomnar därför att de nordiska länderna lanserade Nordefco-samarbetet
            2009. Vi välkomnar också att det skett en nära samverkan i försvars-
            och säkerhetsfrågor mellan de nordiska och baltiska länderna under
            2015 och 2016. Det är också positivt att det säkerhets- och försvarspolitiska
            samarbetet har tagit ordentliga kliv framåt de senaste åren och
            särskilt det fördjupade försvarssamarbetet mellan Sverige och
            Finland. Vi menar dock att mer kan göras för att uppnå ett fördjupat
            försvarssamarbete i linje med de förslag som finns i Stoltenbergrapporten,
            och vi vill se ökade insatser i det nordiska försvarssamarbetet
            för att uppnå sådana resultat på följande områden:
          </p>
          <head type="h3" xml:id="i-54JyxAhax6tAigXG8Z6rb5">
            Luftförsvar och luftövervakning
          </head>
          <p xml:id="i-7tViq7c15N5ZiCMgnB8WpS">
            Vad avser luftförsvar så vill Sverigedemokraterna att Sverige
            i ett kortare perspektiv ska verka för ett tätare samarbete vad
            gäller en samordning av den nordiska luftövervakningen, inkluderat
            luftförsvaret över Island. I ett längre perspektiv bör nordisk
            personal skickas till Keflavík på permanent basis. De nordiska
            flygvapnen knyts därmed närmare varandra och utvecklar samarbetet
            i skarpt läge. I princip borde de nordiska flygvapnen klara luftövervakningen
            över hela det nordiska luftrummet inklusive Island utan att vara
            avhängiga Atlantpakten.
          </p>
          <head type="h3" xml:id="i-AF2Xed262PEeH5HjabdqoV">
            Nordiskt försvarssamarbete
          </head>
          <p xml:id="i-Uin73EMFA2xjvA9Rs1hq8p">
            Sverigedemokraterna välkomnar att arbetet med det nordiska försvarssamarbetet
            har fortskridit, förstärkts och fördjupats under året som gått.
            Gemensam samverkan kring luft- och sjöförsvar, personalförsörjning
            och materiel är några områden där vi samtidigt menar att ländernas
            samarbete kan förstärkas. Genom den nordiska solidaritetsförklaringen
            från 2011 har de nordiska länderna gemensamt uttalat att i det
            fall ett nordiskt land skulle drabbas av en kris eller ett angrepp
            kommer övriga länder att bistå med relevanta medel. Denna solidaritetsförklaring
            är dock fortfarande väldigt allmänt hållen och säger inte mycket
            om hur länderna konkret avser att reagera och hjälpa varandra
            i händelse av att ett enskilt land hamnar i trångmål, exempelvis
            vid ett yttre angrepp eller otillbörlig press.
          </p>
          <p xml:id="i-WsopsqZKzewxDhS5BY4aHC">
            Sverigedemokraterna anser med hänvisning till solidaritetsförklaringen
            och arbetet inom Nordefco att försvarssamarbetet successivt kan
            tas till högre nivåer. I det korta perspektivet särskilt försvarssamverkan
            med Finland. Vi anser att Sveriges regering långsiktigt bör föra
            diskussioner med de övriga nordiska länderna i syfte att skapa
            förutsättningar för ett nordiskt försvarssamarbete som också omfattar
            ömsesidiga försvarsgarantier. En sådan försvarsgaranti skulle
            inte nödvändigtvis behöva inkludera samtliga nordiska länder i
            ett inledande skede utan kan påbörjas genom att ett par nordiska
            länder – t.ex. Sverige och Finland – går före. Opinionen i Finland
            förefaller visa ett intresse för detta alternativ.
          </p>
        </div>
        <div type="motSignatures">
          <list>
            <item xml:id="i-FXQQ3t4RCRVrhavk43QPbc">
              Aron Emilsson (SD)
            </item>
            <item xml:id="i-5FM2V482HBv5kqDypjjme3">
              Paula Bieler (SD)
            </item>
            <item xml:id="i-9Y4WfsXKLFjwYHK51TagxB">
              Cassandra Sundin (SD)
            </item>
            <item xml:id="i-GY3DXnc7JS94ao8NNn6nVw">
              Angelika Bengtsson (SD)
            </item>
            <item xml:id="i-KoyNNC5qLtHbLGtUXdV1kn">
              Richard Jomshof (SD)
            </item>
            <item xml:id="i-7SrkF3KgsSGtiXX2vTPv7r">
              Dennis Dioukarev (SD)
            </item>
            <item xml:id="i-Qvh4smqCVRGDCqWpnQxr2P">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
