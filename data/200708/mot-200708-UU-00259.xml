<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00259">
  <teiHeader>
    <fileDesc>
      <titleStmt>
        <title>Etnisk rensning av Iraks kristna minoriteter</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Etnisk rensning av Iraks kristna minoriteter</title>
          <idno type="rdwebb">GV02U259</idno>
          <rs type="number">U259</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U259/text</ref>
          <ref type="dokument_url_html">http://data.riksdagen.se/dokument/GV02U259</ref>
          <ref type="dokumentstatus_url_xml">http://data.riksdagen.se/dokumentstatus/GV02U259</ref>
          <ref type="doc">http://data.riksdagen.se/fil/23F1A8F9-F0D4-4BAF-BBC3-9506913CED54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MynR2fhGqpXseUTDkq4tx" type="signed"/>
        <correspContext corresp="i-MynR2fhGqpXseUTDkq4tx">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-QecJdpMoPtnZw8XHWyhSTi" type="referral">
          <date when="2007-10-16"/>
        </correspAction>
        <correspAction xml:id="i-GRvVWfqNbmLz4DtsxAjNir" type="dismissal">
          <date when="2007-10-16"/>
        </correspAction>
        <correspAction xml:id="i-FxNMvKK1K66agw3awNsfmi" type="numbering">
          <date when="2007-10-04"/>
        </correspAction>
        <correspAction xml:id="i-6mZawt8ju2boHRKHXsTRto" type="submission">
          <date when="2007-10-03"/>
        </correspAction>
        <correspAction xml:id="i-XEW622FCkABgaRS5YeeWee" type="transfer">
          <date when="2007-10-03"/>
        </correspAction>
        <correspAction xml:id="i-5ewt7XecpVgzcMTqVUYLLg" type="assigned"/>
        <correspContext corresp="i-5ewt7XecpVgzcMTqVUYLLg">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VqPUaF8KeWmQvVVxenYfUy" type="motBody">
        <div xml:id="i-G1FjFGrcAWDziud7JasNSZ" type="motProposal" subtype="förslag">
          <head xml:id="i-NfuR8v1Nya2htxXCdwWmBg">
            Förslag till riksdagsbeslut
          </head>
          <p xml:id="i-GbAieuvfdWpzcEQdmKvK5P">
            Riksdagen tillkännager för regeringen som sin mening vad som
            anförs i motionen om att i utrikespolitiken särskilt uppmärksamma
            den etniska rensningen av kristna som pågår i Irak.
          </p>
        </div>
        <div xml:id="i-55fen3NUkPP6JtYsCkqLNd" type="motContent">
          <head xml:id="i-FMHP2q9wm5ouXD5JVamJWC" type="h1">
            Motivering
          </head>
          <p xml:id="i-Ex4iatBtFoKVCLE7QEBVsy">
            De kristna i Irak lever i dag i skräck. Grymheten i de övergrepp
            som riktas emot dem är synnerligen utstuderad, och har ett tydligt
            syfte att få de kristna minoriteterna att antingen dö ut eller
            fly landet. Otaliga kyrkor har bombats, religiösa och politiska
            företrädare har kidnappats och halshuggits och nunnor har våldtagits.
            Unga kristna flickor har tvångskonverterats av islamisterna och
            gifts bort till muslimska män, som redan har flera andra hustrur.
            Det rör sig om en etnisk rensning som pågår mot de kristna i Irak.
          </p>
          <p xml:id="i-MZNve9kgRYikSLWecSc1cp">
            De kristna minoriteterna i Irak utgörs främst av kaldéer, katoliker
            och ortodoxa troende men även till någon del evangelikala. Ett
            exempel på grymheterna är när fader Ragheed Ganni och hans tre
            diakoner ombads stiga ur sin bil strax efter mässan i den katolska
            kyrkan The Church of the Holy Spirit i Mosul i juni 2007. De beväpnade
            männen torterade först prästen genom att skjuta av honom armen,
            för att därefter avrätta honom och hans följe. Efteråt placerades
            en bomb intill bilen för att kropparna inte skulle forslas iväg
            allt för snabbt. De skulle ligga kvar till beskådan för att förtydliga
            hoten.
          </p>
          <p xml:id="i-Ttwv7pM6hfDcLU9kTHwzrY">
            Detta är inte exempel från en etnisk rensning som är okänt för
            oss som bor i Sverige, utan har rapporterats i svenska tidningar
            som Expressen och Göteborgs-Posten.
          </p>
          <p xml:id="i-8gDYfHeLwF5N9kX9HUqAJ1">
            I statistiken omnämns ofta dessa troende kristna som irakier,
            trots att de är kaldéer/assyrier/syrianer som tillhör olika kyrkor
            och räknar sig till tvåflodslandets ursprungsbefolkning. Till
            följd av det högre tryck av förföljelse som kristna utsätts för,
            då de ofta identifieras med fienden och västvärlden, är de kristna
            nu överrepresenterade bland dem som flyr Irak. Från att ha varit
            cirka 2 miljoner vid det första Irakkriget, beräknas i dag endast
            800 000 leva kvar inom landets gränser. Flest flyktingar från
            Irak tas emot av Syrien, Turkiet och Jordanien. Enligt uppgifter
            från UNHCR är en tredjedel av dessa kristna, trots att de endast
            har utgjort cirka 3 procent av befolkningen. Detta innebär att
            Irak håller på att rensas religiöst och etniskt på de kristna
            befolkningsgrupperna. Minoritetskulturerna riskerar att försvinna
            helt.
          </p>
          <p xml:id="i-R36pVLrrWCgJApibbHM1Sv">
            Denna etniska, kulturella och religiösa rensning kan nu bevittnas
            i hela Mellanöstern, där ett annat tydligt exempel är Libanon
            där kristna politiker har dödats på ett systematiskt sätt för
            att förskjuta maktbalansen i parlamentet. Tyvärr nämner svenska
            medier sällan denna religiösa dimension, att kristna är särskilt
            utsatta, vilket bidrar till att osynliggöra det som är uppenbart.
            För dessa minoriteter går inte omöjligt tankarna tillbaka till
            första världskriget då en halv miljon kristna (assyrier och armenier)
            dödades av turkar och kurder i det Ottomanska väldet, allt medan
            världen såg på utan att ingripa. Nu tycks detta upprepas anno
            2007.
          </p>
          <p xml:id="i-AzRqagVfoEZ6vxQq4CKpsy">
            De kristna minoriteterna i Irak och övriga Mellanöstern måste
            garanteras full säkerhet. Om detta i Irak kräver upprättandet
            av en autonom region bör denna möjlighet beaktas. I dag är fortfarande
            majoriteten av befolkningen på Ninevehslätten, det historiskt
            assyriska kärnlandet, assyrier, vilket talar för att ett sådant
            område i så fall bör centreras dit. I en autonom region skulle
            även assyrier från andra delar av Irak finna en fristad, liksom
            andra kristna irakier som exempelvis armenierna.
          </p>
          <p xml:id="i-QVrk22qdNKqb4cd5CX1cSH">
            Detta skulle vara i linje med många europeiska länders strävan
            att göra insatser på plats för att förhindra flyktingkatastrofer.
            Assyriska och andra kristna flyktingar som befinner sig i Europa
            och USA skulle flytta tillbaka till sitt hemland Irak om de hade
            en assyrisk autonom region att känna sig trygga i. I ännu högre
            grad skulle det gälla flyktingarna i de intilliggande länderna.
            Om det inte sk apas en sådan autonom region är risken överhängande
            att vi i Euro pa måste förbereda oss på en enorm flyktingström
            framöver.
          </p>
          <p xml:id="i-AvF7eS8gBcuACN7jXBHb4m">
            Det sekteristiska våldet och det allmänna kaoset i Irak drabbar
            alla irakier oavsett etnicitet, men de kristna drabbas särskilt
            hårt. De är kristna i ett Irak där den muslimska extremismen,
            både sunnitisk och shiitisk, tilltar för varje dag. I skuggan
            av Irakkriget tar svenska Södertälje emot lika många irakier som
            hela USA gör sammantaget. Var femte invånare i denna svenska stad
            är i dag kristen syrian, assyrier eller kaldé från Turkiet, Syrien,
            Libanon, Iran och Irak. Detta ger oss ett särskilt ansvar.
          </p>
        </div>
        <div xml:id="i-JVHXH3vgUcSC16WSWUtGxV" type="signatureBlock">
          <list xml:id="i-8p3Taf3WuAc31kSeg4FD8g">
            <item xml:id="i-W7QQimLSJQ1MDiPPFNsop8" who="i-Bs6HAugbEikWxWig1ej69y" type="signature">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
