<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01720">
  <teiHeader>
    <fileDesc>
      <titleStmt>
        <title>om utveckling av näringslivet m. m. inom Sorsele kommun.</title>
        <author>av henar Nilsson i Agnäs och Fridolfsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utveckling av näringslivet m. m. inom Sorsele kommun.</title>
          <idno type="rdwebb">FY021720</idno>
          <rs type="number">1720</rs>
          <ref type="dokument_url_text">http://data.riksdagen.se/dokument/FY021720/text</ref>
          <ref type="dokument_url_html">http://data.riksdagen.se/dokument/FY021720</ref>
          <ref type="dokumentstatus_url_xml">http://data.riksdagen.se/dokumentstatus/FY021720</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FYyRXPgwp22BpTRV76t6ga</idno>
            <name>FILIP W. FRIDOLFSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MyTWUawETcadLJvBcyPR8n" type="signed"/>
        <correspContext corresp="i-MyTWUawETcadLJvBcyPR8n">
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="i-FYyRXPgwp22BpTRV76t6ga"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1720/mot_1975__1720-001.pdf"/>
      <fw xml:id="i-3HaD4DyTLXWBYDkZuRvyEw">
        Mot. 1975:1720 6
      </fw>
      <div xml:id="i-FsrraYp9Zxkp34GK9dnLQ" type="motHeader">
        <div xml:id="i-6Mh1Mg1dbHoZPYopaHa8sT" type="motTitle"/>
        <div xml:id="i-5Cwpbh5oJ6TTfTmEf85Drg" type="motSubmissionInfo"/>
      </div>
      <div xml:id="i-33cfcYg1YP6fu8mGtiGhze" type="motBody">
        <div xml:id="i-PJHMH62rmXMgA7Goaeepdc">
          <p xml:id="i-5GaEi8mDjRbs5C7TNzc3ss">
            Nr 1720
          </p>
          <p xml:id="i-Bj9uVKrwuHGUJKynY4rXMT">
            av herrar Nilsson i Agnäs och Fridolfsson om utveckling av näringslivet
            m. m. inom Sorsele kommun.
          </p>
          <p xml:id="i-Kt4qiExf335AzZRBeJAKNF">
            En av de kommuner som särskilt drabbats av samhällets omstrukture-
            ring i stort och de speciella problem som glesbygden mött under
            de senaste decennierna är Sorsele i Västerbottens län. Trots skogar,
            älvar och andra naturtillgångar samt en tilldragande fjällvärld
            har kommunen av olika anledningar, inte minst kommunikationssvårigheter
            som fördyrar trafik och transporter, inte fått den i allo gynnsamma
            utveckling som man kunnat vänta. Åtgärder från statens sida har
            dröjt, och enligt mångas mening har den långa striden om utbyggnaden
            av Vindelälven motverkat andra lokaliseringar som kunnat vara
            möjliga. När riksdagen beslutade att Vindelälven skulle undantagas
            från vattenutbyggnad, förutsattes statliga åtgärder i de berörda
            områdena. Regeringen uttalade värdet av att en relativt stor älv
            med något så när ursprunglig prägel sparades. Naturvårdsverket
            har sagt att Vindelälven inte skall utbyggas. Vi ansluter oss
            till uppfattningen att vårt land har råd att åt kommande generationer
            bevara en vacker älv med forsar och strömmar och fiskevatten.
            De åtgärder som från statsmakternas sida kunde förväntas har dock
            flera år efter riksdagsbeslutet inte kommit till stånd. En djup
            besvikelse råder sedan längs älvdalen och inte minst i Sorsele.
            Vi anser att hela vårt land velat ta ansvaret och därför även
            kostnaden för att en älv bevaras — därför bör också hela landet
            svara för kostnaden. Om Sorsele och de andra kommunerna vid Vindelälven
            skall kompenseras för den sysselsätt- ning och de inkomster som
            kraftutbyggnaden kunnat medföra, är det hela vårt folks sak. Vi
            för här fram några förslag för utredning och snara åtgärder.
          </p>
          <p xml:id="i-3uX4AjqkKWcurjfmymLKfq">
            Industrier
          </p>
          <p xml:id="i-Jx21rZ26zS84wpLov7UuZN">
            De gamla näringarna jord- och skogsbruk behöver kompletteras
            med industri. Sorsele har en god sågverksindustri som kan utvecklas
            och måste utvecklas, eftersom flottningen i Vindelälven skall
            upphöra och timret från trakten med fördel bör förädlas inom kommunen.
            Rotvärdet i allmänhet sjunker, och massaveden blir utan värde
            när flottningen upphör. Lämpligt är att en fabrik för förädling
            av massaved förläggs till Sorsele. I detta sammanhang kan också
            de negativa verkningarna av bestäm- melserna om fordonens längd
            anföras, som innebär att transporterna fördyras för skogar på
            det avstånd från kusten och därvarande sågar som Sorsele kommun
            har.
          </p>
          <pb facs="riksdagen-motions-pdf/data/1975/mot_1975__1720/mot_1975__1720-002.pdf"/>
          <fw xml:id="i-N33XKf16EP5AeNCTkS9RVZ">
            Mot. 1975:1720 7
          </fw>
          <p xml:id="i-8QKxCeVhhZ3fisFvyCNRLu">
            Inlandsbanans betydelse
          </p>
          <p xml:id="i-GnoHbQVbJNxELiZGsSfjTQ">
            Hotet om inlandsbanans nedläggning ställer inte minst Sorsele
            inför oroande perspektiv. Det är av vikt att banan får vara kvar
            och trafikeras. Utvägar till ett bättre utnyttjande av dess kapacitet
            bör utredas. Betydelsefullt för träindustrin och annan befintlig
            och kommande etablering på olika områden vore en terminal i Sorsele
            så att SJ kunde erbjuda bättre service. En allmän förbättring
            av järnvägen och en förmånligare prispolitik måste till för att
            ge SJ ökade frakter och betjäna näringslivet. Sorsele kommun har
            ännu gott om arbetskraft och relativt många ungdomar. Dess tillgång
            på skog och råvara från skogen är god. Det är också möjligt att
            malmfyndigheter kan ge gruvor och stenindustri i trakten. En viss
            brytning av skiffer förekommer. Villkoret för utveckling och självförsörjning
            är dock främst att vägar och järnvägar upprustas.
          </p>
          <p xml:id="i-HDYV1S4eKtYigEXjRVi5Hm">
            Flygfält
          </p>
          <p xml:id="i-QQKf6LjpZhZBdTaJVAW789">
            I Sorsele kommun förs ett samtal om möjligheten att förlägga
            ett större flygfält vid Idbäcksheden inom kommunen. Givetvis kan
            detta förslag utredas, men mer realistiskt torde planerna på ett
            flygfält i Slagnäs vara. Slagnäs är beläget i centrum av det område
            som bildas av de tre kommunerna Sorsele, Arjeplog och Arvidsjaur.
            Ett flygfält i Slagnäs skulle kunna betjäna turismen i hela detta
            inlands- och fjällområde. Det skulle vara av stor betydelse för
            gruvindustrin i Arjeplog och Malå och de nya gruvor som efter
            SGU:s undersökningar kan förutses i trakten samt för allt näringsliv
            i landsdelen. En snar utredning och projektering av ett flygfält
            i Slagnäs eller eventuellt annan ort är angelägen.
          </p>
          <p xml:id="i-9JEwkBhrxU5kfjHBQSGukX">
            Vägar och turism
          </p>
          <p xml:id="i-WLB7pdd6gNJ3nz7b9XJmfV">
            Sorsele kommun har gjort en enastående satsning på turism och
            friluftsliv. Stugbyar har anlagts och nya byggs. Domänverket har
            vid Blaiksjön anlagt en fiskecamp som nu måste flyttas på grund
            av Vattenfalls byggplaner i Storjuktan, men ett par liknande anläggningar
            kan komma i stället. Inne i Sorseles fjällvärld finns Ammarnäs
            med turistanläggningar och en stugby i vardande i ett fjällområde
            som är bland vårt lands vackraste och instressantaste. Bl.a. har
            fågellivet lockat ornitologer från många länder till trakten.
            I den utredning som företagits om turismen i Vindelådalen redovisas
            också behovet av en väg från Ammarnäs genom fjällvärlden till
            Blå vägen inom Tärna kommun. Det är vår uppfattning att denna
            väg kan ha negativa verkningar för fjällens skönhetsvärden och
            för samernas intressen, men om turismen skall utvecklas är denna
            nya väg nödvändig, bl. a. för att fånga upp det stora norska intresset
            för dessa svenska marker. Vi framför vårt förslag att denna väg
            bör projekteras.
          </p>
          <pb facs="riksdagen-motions-pdf/data/1975/mot_1975__1720/mot_1975__1720-003.pdf"/>
          <fw xml:id="i-NVCCRxF2DMh4NnL6PqkRmG">
            Mot. 1975:1720 8
          </fw>
          <p xml:id="i-NMboRBaKy5ABGphjdZUXih">
            Allmänna synpunkter
          </p>
          <p xml:id="i-Mae9ncNiFPqJcoD14DKCsm">
            För Sorsele liksom för övriga delar av det inre stödområdet betyder
            givetvis de regionalpolitiska satsningarna värdefulla utsikter,
            men för denna inlandskommuns del har dock verkningarna inte ännu
            varit av någon avgörande omfattning. De motverkas också av det
            allmänna skatteläget där avgifter och löneskatter hämmar utvecklingen
            och särskilt i initialskedet utgör hinder för industri och övrig
            sysselsättningsskapande företagsamhet. Ett initiativ från näringsutskottets
            och riksdagens sida i syfte att för Sorseles del upphäva dessa
            och andra lägesbetingade hämningar är en av utvägarna till att
            definitivt vända den negativa trenden i kommunen.
          </p>
          <p xml:id="i-Ek2A1ePHT9WcCAfkn7RTuy">
            Hemställan Med stöd av det anförda hemställs att riksdagen beslutar
            att hos regeringen anhålla om åtgärder för Sorsele kommun enligt
            de intentioner som anförts i motio- nen.
          </p>
          <p xml:id="i-6qbTvoDEJdYEpDagmSoVNw" type="date">
            Stockholm den 27 januari 1975
          </p>
          <div xml:id="i-fwUgpMV2hjSBR1vUhZ5Sx" type="signatureBlock">
            <p who="i-JwrrNQarYf4sbAtWECPj6i" type="signature">
              TORE NILSSON (m)
            </p>
            <p who="i-FYyRXPgwp22BpTRV76t6ga" type="signature">
              FILIP W FRIDOLFSSON (m)
            </p>
            <p who="unknown" type="signature">
              i Agnäs)
            </p>
          </div>
        </div>
      </div>
    </body>
  </text>
</TEI>
