<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00634">
  <teiHeader>
    <fileDesc>
      <titleStmt>
        <title>Levnadsförhållanden för personer med neuropsykiatrisk funktionsnedsättning</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levnadsförhållanden för personer med neuropsykiatrisk funktionsnedsättning</title>
          <idno type="rdwebb">GX02So634</idno>
          <rs type="number">So634</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So634/text</ref>
          <ref type="dokument_url_html">http://data.riksdagen.se/dokument/GX02So634</ref>
          <ref type="dokumentstatus_url_xml">http://data.riksdagen.se/dokumentstatus/GX02So634</ref>
          <ref type="doc">http://data.riksdagen.se/fil/66C67A1C-A9A7-4952-AA04-1D697B6CCA05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tavmra5s9fpd7eY36kA1ZW" type="signed"/>
        <correspContext corresp="i-Tavmra5s9fpd7eY36kA1ZW">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-XoAsHVJykF1dUAP2iUZnpA" type="numbering">
          <date when="2009-10-08"/>
        </correspAction>
        <correspAction xml:id="i-35qbFTGHW3LshzJmJkniw9" type="submission">
          <date when="2009-10-06"/>
        </correspAction>
        <correspAction xml:id="i-3MJcoJunbJfQPmyyYxbJrV" type="transfer">
          <date when="2009-10-06"/>
        </correspAction>
        <correspAction xml:id="i-62xkQBoRgrhhZuVJW6HPP8" type="assigned"/>
        <correspContext corresp="i-62xkQBoRgrhhZuVJW6HPP8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QprrNHPRtcDpam3WDo1gJ6">
            Förslag till riksdagsbeslut
          </head>
          <list style="ol">
            <item xml:id="i-RNkXKBz3Si5MmUFqtgQpZV">
              Riksdagen tillkännager för regeringen som sin mening vad som
              anförs i motionen om behovet av att utveckla samarbetet mellan
              berörda aktörer vad gäller de många med neuropsykiatrisk funktionsnedsättning
              som står långt borta från arbetsmarknaden.
            </item>
            <item xml:id="i-15654oW8BMbUJN6DzZWBQz">
              Riksdagen tillkännager för regeringen som sin mening vad som
              anförs i motionen om behovet av att mer aktivt än hittills beakta
              de neuropsykiatriska funktionsnedsättningarna, främst adhd, i
              frågor som rör kriminalvårdspolitik, missbruksvård och hemlöshetsproblematik.
              1
            </item>
            <item xml:id="i-9SnzB8Rj7WwMDvVEp1ABSH">
              Riksdagen tillkännager för regeringen som sin mening vad som
              anförs i motionen om behovet av bättre och mer samstämmig utbildning
              av dem som i sin yrkesutövning möter människor med neuropsykiatriska
              funktionsnedsättningar. 2
            </item>
          </list>
          <p xml:id="i-4CgtQiBUhckz5iYbdcjJbK">
            1 Yrkande 2 hänvisat till JuU.
          </p>
          <p xml:id="i-9YzaEzemUcyWidrDEDzEoQ">
            2 Yrkande 3 hänvisat till UbU.
          </p>
        </div>
        <div type="motContent">
          <head xml:id="i-KWJ7YwrqK2ap8PZE1PJxp1" type="h1">
            Motivering
          </head>
          <p xml:id="i-UZdDatRP5WX2FqcMPwMd6d">
            Neuropsykiatriska funktionsnedsättningar, som adhd (Attention
            Deficit Hyperactivity Disorder), medför stora anpassningssvårigheter
            för åtskilliga personer i vårt samhälle. Majoriteten av vuxna
            med adhd i vårt samhälle står utanför arbetsmarknaden och hamnar
            ofta i bidragsberoende, fastän de är motiverade och förmögna till
            ett mer aktivt liv om de får adekvat stöd och behandling. Den
            kraftigt ökande arbetslösheten i finanskrisens spår försvårar
            ytterligare deras situation. För många är möjligheterna till arbete
            i det närmaste obefintligt, med mindre än att deras svårigheter
            uppmärksammas, att de erbjuds läkemedelsbehandling och relativt
            enkla anpassningsåtgärder. Dessa insatser kan göra stor skillnad,
            men utbudet är alltjämt underutvecklat och otillräckligt.
          </p>
          <p xml:id="i-QoPcss6Xer21HR8ufQyLw">
            Det sker förvisso en positiv utveckling men den går onödigt långsamt.
            Till stor del är det beroende på att aktörerna runt dem med funktionsnedsättningar
            fortfarande, med sina olika utbildningsbakgrunder, har olika kunskaper,
            uppfattningar och förhållningssätt inför dessa människors svårigheter.
            Knappast någonstans i Sverige har man ännu arbetat fram något
            genomtänkt samverkansprogram mellan psykiatri, socialtjänst, försäkringskassa,
            arbetsförmedling, vuxenutbildning och andra relevanta aktörer.
            I Västra Götalandsregionen har man av ekonomiska skäl kraftigt
            begränsat möjligheterna för vuxna med adhd att få tillgång till
            läkemedelsbehandling trots att aktiv behandling med all sannolikhet
            ger stora hälsoekonomiska vinster. Nationalekonomerna Ingvar Nilsson
            och Anders Wadeskog har visat att samhällets totala kostnad för
            en person som hamnat utanför samhället på grund av långtidsarbetslöshet,
            psykisk ohälsa eller missbruk uppgår till mellan 15 och 70 miljoner
            kronor.
          </p>
          <p xml:id="i-NAbkCb9Cm78RSZ2X8fyRFA">
            Allvarligast är att så många har adhd bland dem med de allra
            tyngsta sociala problemen: missbruk och kriminalitet i mycket
            unga år liksom hemlöshet uteliggarna och de härbärgeboende. Främst
            handlar det om de mest utagerande, konfliktbenägna barnen och
            ungdomarna (svarande mot barnpsykiatrins ytterligare diagnoser,
            trotssyndrom och uppförandestörning), som ofta har föräldrar med
            liknande eller samma sociala problem och psykiska funktionsnedsättningar.
            Nästan alla misslyckas i skolan på grund av sina inlärningssvårigheter
            och genom att de straffar ut sig med sitt utagerande beteende.
            Problematiken har en självklar social dimension, men bottnar därtill
            i en mycket uttalad medfödd sårbarhet som bör stämma till eftertanke
            i det kriminalvårdspolitiska arbetet. En omfattande studie från
            Nya Zeeland, där man följt en stor grupp barn från tre års ålder
            upp i vuxenlivet, visade att 73 % av individer med adhd som var
            födda med en speciellt aktiv variant av enzymet COMT (som bryter
            ner signalämnet dopamin), var registrerade för icke bagatellartad
            kriminalitet (Caspi et al., Arch Gen Psychiatry. 2008;65(2):203-210).
          </p>
          <p xml:id="i-SrgtFtGe8dg3eEQJtPL6WM">
            Att en igenkännbar undergrupp av barn med adhd löper så stor
            risk att hamna i sociala katastrofer längre fram i livet är känt
            sedan årtionden och rymmer goda möjligheter både till förebyggande
            och till framgångsrik behandling. Ändå har tongivande aktörer
            hittills varit mycket lågmälda angående dessa samband.
          </p>
          <p xml:id="i-8U9yxYvchAYCQbFsCq4Jx5">
            Inom missbruksvården pågår en utveckling där allt fler enheter
            inom beroendevården börjat uppmärksamma adhd som en viktig dubbeldiagnos,
            men utbudet av anpassad missbruksvård är ändå fortfarande mycket
            begränsad. Aktuella behandlingserfarenheter från beroendecentra
            som förmedlar samtidig behandling av missbruket och den psykiska
            funktionsnedsättningen är mycket positiva i jämförelse med vården
            som denna grupp traditionellt erbjuds . Erfarenheterna från denna
            pionjärverksamhet är så lovande att man kan tala om ett paradigmskifte.
            Den här utvecklingen har hittills inte fått tillräckligt stöd
            från vare sig riksdagen, regeringen eller Socialstyrelsen. I Socialstyrelsens
            Nationella riktlinjer för missbruks- och beroendevård (2007) omnämns
            inte sambandet mellan adhd och missbruk, vilket inger en osäkerhet
            inom vården. Denna osäkerhet kvarstår till dess att man reviderat
            och kompletterat riktlinjerna genom ett tydligt uttalande att
            adhd aktivt bör uppmärksammas inom missbruksvården.
          </p>
          <p xml:id="i-DWCarxG57zJmtEkprWGfui">
            Forskningen i Sverige om hemlöshetens upprinnelser har knappast
            ägnat någon uppmärksamhet åt adhd och närbesläktade funktionshinder.
            Kunskaperna om de hemlösas situation med missbruksproblem, att
            flertalet aldrig kommit in i arbetslivet och att de i besvikelse
            ofta vänder vården ryggen fastän de brottas med psykiska problem,
            ger dock grund för den kvalificerade gissningen att 3040 % av
            uteliggarna och de som bor på härbärge har adhd. I den vidare
            gruppen av hemlösa är med stor sannolikhet människor med adhd
            likartat överrepresenterade. Socialstyrelsen har, trots påstötningar,
            aldrig tagit upp förekomsten av människor med adhd bland de hemlösa
            i sina informationsmaterial eller utvecklingsprojekt. Inte heller
            vid socialutskottets senaste utfrågning om hemlösheten (2008-09-17)
            omnämndes den.
          </p>
          <p xml:id="i-WWQWJBKgJbH3V7gGMzDiEr">
            Inom kriminalvården är man numera väl medveten om den kraftiga
            anhopningen av adhd bland sina missbrukande klienter, och under
            det senaste året har kriminalvårdsledningen blivit allt tydligare
            i att kommunicera detta förhållande. Det sker en positiv utveckling
            som intensifierats under den allra senaste tiden. Ännu lämnar
            dock majoriteten av klienterna med adhd kriminalvården utan erbjudande
            om stöd och behandling som svarar mot deras behov. För närvarande
            pågår bl.a. två adhd-projekt på anstalterna i Storboda och Norrtälje.
            I mina tidigare motioner har jag argumenterat för att kunskapen
            om sambanden mellan kriminalitet och neuropsykiatriska funktionshinder
            skulle implementeras i ökad utsträckning inom kriminalvården.
            Det målet tycks kriminalvården således, glädjande nog, vara på
            väg att uppfylla. För att kunna uppnå bestående goda och återfallsförebyggande
            resultat och för att bättre än hittills kunna förebygga att unga
            människor med adhd fastnar i missbruk och kriminalitet krävs en
            parallell utveckling i samhället i stort. Det handlar bl.a. om
            en förbättrad utbildning för dem som yrkesmässigt kommer i kontakt
            med dessa problem. Socialstyrelsen har nyligen givit ut en informationsskrift,
            Barn och unga som begår brott Handbok för socialtjänsten, som
            tydligt beskriver miljömässiga och individuella riskfaktorer som
            socialtjänsten bör identifiera i sitt arbete med unga lagöverträdare
            och där adhd-problematik omnämns som angeläget att fånga upp.
            En naturlig fortsättning borde vara att se över hur socialhögskolorna
            behandlar problemområdet. Både socialhögskolor, som utbildar socialtjänstens
            personal, och lärarhögskolor förefaller att behandla dessa frågor
            styvmoderligt, ibland med inslag av osakliga ifrågasättanden.
          </p>
          <p xml:id="i-By6hjGqZRwqtobQQjhznKr">
            Det här problemområdet har sådan dignitet att det motiverar en
            utredning som kartlägger hur de viktigaste aktörerna i samhället
            förhåller sig till det, hur ämnet behandlas i utbildningarna,
            i vilken utsträckning som olika utbildningstraditioner och ideologiska
            ställningstaganden försvårar en nödvändig samsyn samt som ger
            förslag till hur sådana motsättningar i görligaste mån skulle
            kunna överbryggas. En större samsyn mellan psykiatrin och de samhällsvetenskapliga
            institutionerna bör ligga inom räckhåll och torde gagna såväl
            samhällsekonomin som brukarna. Regeringen bör ta initiativ som
            kan bidra till större samstämmighet mellan olika kunskapsområden
            och utbildningar för personer som kommer i kontakt med problemområdet.
          </p>
        </div>
        <div type="motSignatures">
          <list>
            <item xml:id="i-Pz85rk27ebpLu6FD74xnch" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
