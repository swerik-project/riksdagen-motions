<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__42/mot_1903__ak__42-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra Kammaren N:o 42.
          </p>
          <p>
            N:o 42.
          </p>
          <p>
            Af herr G. Lindgren, i Islingby, om skrifvelse till Konungen
            angående utbytande af ed mot en på tro och heder afgif- ven förklaring.
          </p>
          <p>
            Gång efter annan under tidens lopp har edsfrågan varit föremål
            för den lagstiftande församlingens öfverläggningar och beslut.
            Resultatet däraf har också blifvit, att edsformulären undergått
            förändring och en del eder, hvilka ansetts såsom tvångs- eller
            öfverflödseder, blifvit afskaffade. Men då, oaktadt de åtgärder
            som i detta afseende blifvit vidtagna, det visat sig, att vid
            lagskipningen uti vårt land, äfven på senare tider, före- kommit
            ganska många fall att personer, som varit uppfordrade att aflägga
            ed, vägrat aflägga sådan, torde det kanske icke få anses såsom
            alldeles obe- höfligt, att de lagstiftande makterna ännu en gång
            toge en sådan fråga under ompröfning, och om en sådan vägran befunnes
            berättigad och skäl för öfrigt för inskränkning i föreskrifterna
            ifråga om edgång förefinnas, torde det äfven vara af behofvet
            påkalladt att vidtaga ändring af lagbestämmelserna härutinnan.
            Så vidt till min kännedom kommit, hafva skälen för vägran att
            aflägga ed varit af två alldeles motsatta slag. En del har vägrat
            att aflägga ed på grund af sin religiösa tro och uppfattning om
            eden, och andra hafva vägrat därför, att de icke trott hvar- ken
            på den Gud eller det evangelium, vid hvilka de blifvit uppfordrade
            att svärja, och följaktligen icke såge någon betydelse uti eden.
            Det torde nog få anses klart, att särskildt de personer, som på
            grund af sin religiösa öfvertygelse finna sig förhindrade att
            aflägga ed, sorgfälligt undvika hvarje orsak som kan föranleda
            edgång, men det oaktadt kan dock sådana omständigheter inträffa,
            att man icke kan undvika att iråka ett sådant förhållande. Man
            kan ju alldeles ofrivilligt blifva vittne till en sak, som sedan
            blir
          </p>
          <pb facs="riksdagen-motions-pdf/data/1903/mot_1903__ak__42/mot_1903__ak__42-002.pdf"/>
          <p>
            Motioner i Andra Kammaren, N:o 42. 5
          </p>
          <p>
            föremål för domstols pröfning och i anledning däraf instämmas
            som vittne och uppfordras att aflägga vittnesed. Hyser nu vittnet
            betänkligheter mot edens afläggande, men icke till- hör främmande
            trosbekännare af sådan lära, som icke tillstädjer afläggande af
            ed, och på grund däraf möjligen kan vinna befrielse från edgången,
            så kan visserligen den möjligheten förefinnas, att vittnet, på
            grund af bestäm- melserna i rättegångsbalken 17 kap. 17 $ kan
            undkomma eden, i händelse båda parterna godkänna vittnesmålet
            utan edgång, om målet för öfrigt icke är af den beskaffenhet,
            att edgång är nödvändig. Men om detta icke är händelsen, kan vittnet
            svårligen undkomma att aflägga Ted, utan torde kunna rent af tvingas
            därtill. Härpå skulle kunna anföras åtskilliga exempel, men jag
            skall endast tillåta mig att anföra ett. (Mars 1884) Jungfru Tilda
            Sjöbring i Nässjö, inkallad att vittna vid rådstufvurätten, förklarade
            sig ej vilja aflägga ed på grund af Jesu ord: "I skolen alls icke
            svärja" — hon ville ändå tala sanning. Ålades vid 25 kronors vite
            att gå eden, men utan resultat. Dömdes åter till 100 kr. vite
            samma påföljd. Därpå följde 200 kr. vite; — hjälpte icke ändå.
            Nu dömdes hon att träda i fängelse; tills hon ville gå eden, mot
            hvilket beslut hon fick 20 dagars klagotid. De skäl, hvarpå de,
            som af religiös öfvertygelse finna sig förhindrade att aflägga
            ed, grunda sin uppfattning, äro naturligtvis nya testamentets
            ut- sagor i detta ämne, och de hufvudsakligaste af dessa lära,
            enligt hvad till min kännedom kommit, vara föreskrifterna i Math.
            5,33—36 och Jak. 5,12. På det första angifna stället heter det:
            «Åter hafven I hört, att det är sagdt till de gamla: ”Du skall
            icke svärja falskt, utan du skall gälda Herren dina eder. Men
            jag säger eder, att I skolen alls icke svärja, hvarken vid himmelen,
            ty han är Guds tron, eller vid jorden, ty hon är hans fotapall,
            eller vid Jerusalem, ty det är den store konungens stad. Ej heller
            må du svärja vid ditt hufvud, ty du förmår icke göra ett enda
            hår hvitt eller svart". Och på det sist angifna stället heter
            det:; «Men framför allt mina bröder, svärjen icke, hvarken vid
            himmelen eller vid jorden, eller någon annan ed, utan edert "ja"
            vare «ja" och edert "nej" vare "nej" på det I icke mån falla under
            dom.” Hvilka tankar, som helst man än må hysa i edsfrågan, måste
            man nog medgifva, att de anförda citaten innehålla tunga skäl
            för den uppfattningen, att all slags ed och allt slags svärjande
            förbjudes, och om så är förhållandet, synes det mig orimligt,
            att personer, som hysa sådan vördnad för dylika före- skrifter,
            att de i följd däraf finna sig förhindrade att aflägga ed, skola
            kunna genom lagbestämmelser tvingas att aflägga sådan. |
          </p>
          <pb facs="riksdagen-motions-pdf/data/1903/mot_1903__ak__42/mot_1903__ak__42-003.pdf"/>
          <p>
            6 Motioner i Andra Kammaren, N:o 42.
          </p>
          <p>
            Beträffande edsformulären förefaller det märkvärdigt, att man
            valt före- målen "Gud och hans heliga evangelium” att svärja vid.
            Särskildt med fäst afseende därpå, att det är föreskrifvet :för
            jude, att vid edgång svärja vid &lt;Gud och hans heliga lag”, kan
            jag icke förstå annat än att med "Guds heliga evangelium" åsyftas
            nya testamentets skrifter, men då dessa skrifter, hvarur ett par
            citat äro anförda, helt och hållet förbjuda allt slags svärjande,
            förefalla de angifna föremålen såsom i högsta grad olämp- liga
            att svärja vid. Det förefaller äfven underbart hur "själasörjare,
            då så påfordras, skola kunna med "Guds heliga evangelium" undervisa
            om edens vikt och betydelse, då detta evangelium, såsom nyss är
            antydt, förbjuder all slags ed och allt slags svärjande. Hvad
            slutorden, "Så sannt mig Gud hjälpe till lif och själ”, beträffar,
            kan jag inte riktigt förstå hvad de egentligen skola innebära.
            Det förefaller så, som vore de uttryck af förvissning eller kanske
            önskan, att Gud skulle hjälpa till lif och själ; men vare sig
            att de skola betyda det ena eller andra, förefalla de säkert för
            mången motbjudande och för den religiösa känslan sårande att i
            det ifrågavarande ändamålet uttala. Beträffande sådana personer,
            som förklara sig icke hysa någon vördnad för de skrifter, som
            i edsformulären kallas "Guds heliga evangelium" eller den Gud,
            som dessa skrifter beskrifva, förefaller det äfven olämpligt att
            de måste aflägga ed. Under sådant förhållande kan man väl icke
            gerna tänka sig, att svärjan- det vid "Gud och hans heliga evangelium"
            skulle kunna åstadkomma det med eden åsyftade ändamålet. Det torde
            heller icke bidraga att ingitva respekt för eden, då sådana personer,
            likaväl som hvilken annan som hälst, som det behagar, kan öfver-
            tyga sig om, att lagens bestämmelser ifråga om ed och föreskrifterna
            i "Guds heliga evangelium” vid hvilket man svär, stå i så uppenbar
            strid till hvar- andra såsom t. ex. Vittnen skola — — — — ss om
            — — — — — denna ed, med hand å bok, svärja" — "det är sagdt till
            de gamla:" Du skall icke svärja falskt, — — — — — — — — Men jag
            säger eder, att I.skolen alls icke svärja.'' För min del är jag
            öfvertygad, att, ifråga om vittnesmål under sist angifna förhållande,
            den vittnande talar lika mycket eller lika litet sanning vare
            sig man svär eller icke. De faktorer, som i detta afseende, såväl
            som i allmänhet, hufvudsakligen torde vara bestämmande för ett
            mer eller mindre sanningsenligt vittnesmål, äro nog den grad af
            sannings- och hederskänsla den
          </p>
          <pb facs="riksdagen-motions-pdf/data/1903/mot_1903__ak__42/mot_1903__ak__42-004.pdf"/>
          <p>
            Motioner i Andra Kammaren, N:o 42. 7
          </p>
          <p>
            vittnande eger samt den respekt man hyser för strafflagens bestämmelser
            ifråga om falskt vittnesbörd. Jag anser sålunda för min del, att
            eden är olämplig, såväl för dem, som hyga vördnad för "Guds heliga
            evangelium", som ock för dem, som icke hysa sådan vördnad. Det
            skulle kanske äfven, på grund af det anförda, kunna ifrågasättas,
            huruvida i det hela taget det kan anses lämpligt, att någon bestämmelse
            i gällande lag ifråga om afläggande af ed borde förefinnas. För
            min del tror jag icke, att någon synnerlig fara eller olägenhet
            skulle uppstå, om man borttoge hvarje sådan bestämmelse och i
            dess ställe föreskrefves afgifvande af en förbindelse eller förklaring
            på tro och heder. I fråga om värjemålsed synes dock annan lämpligt
            bindande form böra väljas. Då samma straffbestämmelser för missbruk
            af en sådan afgifven för- bindelse eller förklaring, som för missbruk
            af eden, bibehållas oförändrade, synes det mig, som att man icke
            hade större anledning att befara missbruk af ifrågavarande åtgärd,
            än hvad nu är händelsen ifråga om eden. Jag tilltror mig dock
            icke äga förmåga att formulera ifrågavarande förbindelser eller
            förklaringar, men jag är öfvertygad att, om afseende fästes vid
            min motion. Kungl. Maj:t och Riksdagen nog skall finna lämpliga
            före- skrifter i det afseendet.
          </p>
          <p>
            Beträffande vittnesmål har jag dock tänkt mig att, — särskildt
            med fäst afseende därpå, att vittne möjligen kan befinna sig i
            fullkomlig okunnig- het om det straff, som kan följa af ett falskt
            vittnesmål, — i stället för en
          </p>
          <p>
            erinran om edens vikt och betydelse, den vittnande borde erhålla
            en erinraån om strafflagens bestämmelser ifråga om falskt vittnesbörd.
            Det skulle för sådant ändamål kanske kunna anses lämpligt att
            13 kap. 1 $ strafflagen, hvilket lagrums ordalag måste undergå
            förändring, i händelse nu gällande vittnesed utbytes mot den föreslagna
            förklaringen, af domaren uppläses för vittnet före vittnesmålets
            afläggande. Då jag i min motion hufvudsakligen berört vittneseden,
            beror detta för- hållande därpå, att jag på grund af anförda skäl
            anser, att vittneseden i främsta rummet borde borttagas, men jag
            vill därjämte tydligt hafva uttalat, att jag för min del anser,
            att alla lagbestämmelser ifråga om afläggande af ed borde afskaffas.
            På grund af det anförda får jag vördsamt hemställa,
          </p>
          <p>
            att Riksdagen behagade i skrifvelse till Kungl. Maj:t anhålla,
            det täcktes Kungl. Maj:t taga i öfvervägande, huruvida eller i
            hvad mån bestämmelserna om afläggande af ed må kunna ur gällande
            lag borttagas och ersättas med en på tro och heder afgifven förbindelse
            eller förklaring,
          </p>
          <pb facs="riksdagen-motions-pdf/data/1903/mot_1903__ak__42/mot_1903__ak__42-005.pdf"/>
          <p>
            8 Motioner till Andra Kammaren, N:o 42.
          </p>
          <p>
            samt för Riksdagen framlägga det förslag, som af en sådan åtgärd
            kan föranledas.
          </p>
          <p>
            : Om för syftets vinnande ändring i denna hemställan anses behöflig,
            anhålles, att lagutskottet behagade vidtaga sådan ändring.
          </p>
          <p>
            Stockholm den 24 januari 1903.
          </p>
          <p>
            G. Lindgren i Islingby.
          </p>
        </div>
      </div>
    </body>
  </text>
</TEI>
