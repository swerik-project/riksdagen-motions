<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00617">
  <teiHeader>
    <fileDesc>
      <titleStmt>
        <title>Ett mer rättvist pensionssystem</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:617 av Johan Hultberg (M)</title>
          <idno type="rdwebb">H602617</idno>
          <rs type="number">617</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H602617/text</ref>
          <ref type="dokument_url_html">http://data.riksdagen.se/dokument/H602617</ref>
          <ref type="dokumentstatus_url_xml">http://data.riksdagen.se/dokumentstatus/H602617</ref>
          <ref type="docx">http://data.riksdagen.se/fil/0F484323-A0CF-4688-AEA5-1C08438C3929</ref>
          <ref type="pdf">http://data.riksdagen.se/fil/82388C2F-6F13-43E1-83F0-6EB484EF3CA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3vw6hqFX3cieZn5GP63fqB" type="signed"/>
        <correspContext corresp="i-3vw6hqFX3cieZn5GP63fqB">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-MQFLrLmFq1Y7w65zomC9x6" type="submitted">
          <date when="2018-11-21"/>
          <time when="15:19:51"/>
        </correspAction>
        <correspAction xml:id="i-XJKCCjGiZpMU477HBGwT84" type="reviewed">
          <date when="2018-11-21"/>
          <time when="15:25:11"/>
        </correspAction>
        <correspAction xml:id="i-8kz2iuJjYdED5AZqZX37k8" type="referred">
          <date when="2018-12-05"/>
        </correspAction>
        <correspAction xml:id="i-RNdbW5AdDdt3muqgrdzirh" type="assigned">
          <date when="2019-05-08"/>
          <time when="16:31:26"/>
        </correspAction>
        <correspContext corresp="i-RNdbW5AdDdt3muqgrdzirh">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-5hfM4Ye3MGMMsuLLdYwHc8" type="behandlas_i"/>
        <correspContext corresp="i-5hfM4Ye3MGMMsuLLdYwHc8">
          <ref type="uppgift">2018/19:SfU22</ref>
          <ref type="ref_dok_id">H601SfU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU22</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LyXiDYV7rtbEgdbayoPt4c" type="motHeader">
        <div xml:id="i-JJKuZKtmN58aXVxnjmXGhC" type="motTitle">
          Motion till riksdagen 2018/19:617 av Johan Hultberg (M) Ett mer
          rättvist pensionssystem
        </div>
      </div>
      <div xml:id="i-LnYJS498wY4ss24MbqSRrL" type="motBody">
        <div xml:id="i-7BdKpUQtxved3PqBUHKP85" type="motProposal" subtype="förslag">
          <head xml:id="i-5nWaCbC8fVkuYTQvBUH9gZ">
            Förslag till riksdagsbeslut
          </head>
          <list xml:id="i-9VGeNKhhL6CZWVyRVKnAAu">
            <item xml:id="i-7fpnx3LKaHP13thC5EksxD" sortKey="Yrkande 1">
              Riksdagen ställer sig bakom det som anförs i motionen om att
              se över inkomsttaket och avgifterna i pensionssystemet och tillkännager
              detta för regeringen.
            </item>
          </list>
        </div>
        <div xml:id="i-8WyREoKo7edDkS44gQoqak" type="motContent">
          <head xml:id="i-2i5rCvZPfoae5BNyQKfpmX" type="h1">
            Motivering
          </head>
          <p xml:id="i-ChANmbr4Z2jJAp5QaxS681">
            Det nuvarande ålderspensionssystemet som infördes den 1 januari
            1999, efter en bred politisk pensionsöverenskommelse, har varit
            mycket bra för Sverige. Systemet är i grunden både robust och
            följsamt mot såväl den samhällsekonomiska som demografiska utvecklingen.
            Sambandet mellan avgift och förmån är också starkare i det nuvarande
            systemet jämfört med tidigare system, vilket är positivt. Det
            finns dock behov av justeringar i systemet för att förstärka just
            kopplingen mellan avgift och förmån i syfte att skapa ett rättvisare
            system och ett system som bättre stimulerar till högre studier
            och som gör det mer lönsamt att arbeta även för den med en relativt
            hög inkomst. Pensionssystemet behöver justeras för att bidra till
            en stärkt arbetslinje där arbete helt enkelt lönar sig bättre
            än idag.
          </p>
          <p xml:id="i-SogVZLn4aEVkKR327N5VpC">
            Den så kallade pensionsgruppen vari representanter för de partier
            som står bakom pensionsöverenskommelsen, dvs. S, M, C, KD, L och
            MP, ingår enades i slutet av 2017 om en rad förändringar i dagens
            system i syfte att säkra långsiktigt höjda och trygga pensioner.
            Nuvarande system måste uppdateras för att anpassas efter en förändrad
            omvärld och inte minst det glädjande faktum att vi i Sverige lever
            allt längre. Bara jämfört med för 20 år sedan då nuvarande pensionssystem
            konstruerades har medellivs­längden i Sverige ökat med hela 2,4
            år. Mot denna bakgrund är pensionsgruppens överenskommelse om
            förändringar av pensionssystemet genom bland annat höjd pensionsålder
            välkommen och mycket välbehövlig. Problemen i dagens system med
            höga marginaleffekter, alltså att sambandet mellan inkomstens
            storlek och pensionens storlek är svagt, är dessvärre inget som
            överenskommelsens förslag åtgärdar. Tvärtom kommer pensionsgruppens
            förslag om förstärkning av grundskyddet genom bland annat höjt
            tak för bostadstillägg bidra till höjda marginaleffekter. Förslaget
            om ett förstärkt grundskydd är samtidigt enkelt att förstå då
            det syftar till att ge också de pensionärer som har det ekonomiskt
            sämst ställt en bättre levnadsnivå. Likväl är det djupt problematiskt
            att det leder till att det löner sig sämre att arbeta och att
            det för en del personer utifrån ett strikt pensionshänseende inte
            lönar sig alls att arbeta. Sänkt skatt på arbetsinkomster blir
            utifrån pensionsgruppens förslag än mer angeläget.
          </p>
          <p xml:id="i-7TnpCE6UfbZPrTyLSh5oK5">
            Marginaleffekterna är dock inte bara stora för pensioner med
            låga inkomster utan också för personer med höga inkomster. För
            personer med högre inkomster är det taket inom det allmänna pensionssystemet
            som skapar dessa marginaleffekter. I pensionssystemet finns ett
            inkomsttak/intjänandetak som innebär att inkomster över 7,5 inkomstbasbelopp
            inte är pensionsgrundande. Det finns också ett avgiftstak som
            gör att det endast är på inkomster upp till 8,07 inkomstbasbelopp
            som man betalar allmän pensionsavgift. Ålderspensionsavgiften,
            som betalas i form av arbetsgivaravgift eller egenavgift, på 10,21
            % betalas dock på hela lönen trots att avgiften inte ger någon
            pensionsrätt över taket. Ålderspensionsavgiften utgörs alltså
            i praktiken av en ren skatt på inkomster som överstiger 7,5 inkomstbasbelopp
            då avgiften inte ger den enskilde pensionsrätt och heller inte
            tillförs pensionssystemet.
          </p>
          <p xml:id="i-VchTwAR67WwyT6CJFYyi5T">
            Det är orimligt, och direkt skadligt för samhällsekonomin, med
            en progressiv inkomstbeskattning i kombination med ett också progressivt
            avgiftssystem inom pensionssystemet. Systemen skapar skadliga
            marginaleffekter och minskar drivkrafterna för såväl arbete som
            högre utbildning.
          </p>
          <p xml:id="i-F2CVDyZnQ8Bs72m4GZuyN6">
            Det nuvarande pensionssystemet gör det gynnsamt att försöka jämna
            ut sina inkomster mellan åren. För de flesta är detta dock inte
            möjligt då det är naturligt att ha en betydligt lägre inkomst
            i unga år och i början av karriären för att sedan nå en betydligt
            högre inkomst senare i livet och senare i karriären. Den som t.ex.
            läser en högskole- eller universitetsutbildning har troligen inga
            eller låga pensionsgrundande inkomster under sin studietid för
            att efter avslutade studier inleda sin såväl yrkesmässiga som
            lönemässiga karriär. Då krävs ett skatte- och pensionssystem som
            gör att det på sikt likväl lönar sig för den enskilde att studera
            och som uppväger de år då den som valt att studera inte har någon
            eller bara en låg pensionsgrundande inkomst. Dagens pensionssystem
            är utifrån detta perspektiv illa konstruerat.
          </p>
          <p xml:id="i-HC1Es5XE5hGZqmjRAZJXjZ">
            Med anledning av vad som ovan anförs bör dagens pensionssystem
            ses över i syfte att minska marginaleffekterna i allmänhet och
            marginaleffekterna för högre inkomster i synnerhet. Det är eftersträvansvärt
            att förstärka kopplingen mellan avgift och förmån. Genom att successivt
            höja inkomsttaket i pensionssystemet, alternativt genom att förändra
            avgiftssystemet i syfte att på sikt skapa ett system där pensionsavgiften
            endast tas ut på den pensionsgrundande inkomsten, skulle intentionerna
            i denna motion kunna uppnås.
          </p>
        </div>
        <div xml:id="i-4qyYnTkyMz6oPTaC7ENsXw" type="signatureBlock">
          <list xml:id="i-PThAxztQqrPDYvvtrVXhrD">
            <item xml:id="i-5aHWZyszuCn5arbmnZ8m7Q" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
