<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00177">
  <teiHeader>
    <fileDesc>
      <titleStmt>
        <title>Vissa utgångspunkter för energisystemets  omställning (prop. 1986/87:159)</title>
        <author corresp="i-AZnaWEAg22YQ3HzVMfNSHR">Carl Bildt m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa utgångspunkter för energisystemets  omställning (prop. 1986/87:159)</title>
          <idno type="rdwebb">GA02N177</idno>
          <rs type="number">N177</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N177/text</ref>
          <ref type="dokument_url_html">http://data.riksdagen.se/dokument/GA02N177</ref>
          <ref type="dokumentstatus_url_xml">http://data.riksdagen.se/dokumentstatus/GA02N177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>Lars Tobisson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>Nils Carlshamre</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. Arne Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>Ingegerd Troedsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>Ingrid Sundberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>Per-Olof Strindberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RZpvM2wZKMp7d2YtojEpSD" type="signed"/>
        <correspContext corresp="i-RZpvM2wZKMp7d2YtojEpSD">
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-CQwK55qAkVUZt7PtiHxAxd"/>
        </correspContext>
        <correspAction type="assigned" xml:id="i-82q7o8LHGBYKhXb8vfvwxR">
          <date when="2014-11-19"/>
          <time when="15:45:09"/>
        </correspAction>
        <correspContext corresp="i-82q7o8LHGBYKhXb8vfvwxR">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_177/mot_198687_n_177-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:N177 Carl Bildt m. fl. (m)
          </p>
          <p>
            Vissa utgångspunkter för energisystemets omställning (prop. 1986/87:159)
          </p>
          <p>
            Inledning
          </p>
          <p>
            Olyckan i Tjernobyl utgjorde en tankeställare inte minst beträffande
            vår beredskap inför akuta miljöstörningar. Även för de svenska
            kärnkraftver- kens del var det väsentligt att konstruktion och
            handhavanderegler åter noggrant utvärderades. Vi har inom moderata
            samlingspartiet noga följt de resultat som framkommit vid dessa
            utvärderingar och kan konstatera att dessa inte ger anledning
            till en förändrad säkerhetsbedömning av de svens- ka kärnkraftsreaktorerna.
            Svenska myndigheter har, bl. a. genom IAEA, kunnat skaffa sig
            en god bild av vad som hände i Tjernobyl. Dessutom har expertgruppen
            för kärn- säkerhet och miljö på regeringens uppdrag dels granskat
            säkerheten vid de svenska reaktorerna, dels gjort en bedömning
            av konsekvenserna av en förtida avveckling av kärnkraften i Sverige.
            Den havererade reaktorn skiljer sig på en lång rad mycket väsentliga
            punkter från de svenska reaktortyperna. Grundorsaken till olyckan
            var en olämplig reaktorkonstruktion med instabila egenskaper kombinerat
            med en närmast ofattbar brist på respekt från driftspersonalen
            för gällande sä- kerhetsföreskrifter. Genom avsaknad av en reaktorinneslutning
            kom stora mängder radioaktivitet att spridas långt utanför närområdet.
            En olycka av den typ som skedde i Tjernobyl kan aldrig inträffa
            vid svenska kärnkraftverk. Svensk kärnkraftsteknologi håller mycket
            hög kvalitet och svenska kärn- kraftverk har utformats för att
            uppfylla mycket stränga krav. Operatörerna är högt utbildade och
            tränas intensivt, bl. a. i simulatorer, för att klara av olika
            tänkbara situationer. Dessutom finns automatiska säkerhetssystem
            som avlastar operatörerna. För att minimera riskerna för att ett
            olyckstillbud i ett kärnkraftverk skall påverka omgivningen har
            de svenska kärnkraftverken utrustats med ett slags filter som
            förhindrar att radioaktiva partiklar från reaktorns inneslut-
            ning sprids utanför anläggningen.
          </p>
          <p>
            Socialdemokratisk energipolitik
          </p>
          <p>
            Under den första borgerliga trepartiregeringens tid kritiserade
            socialdemo- kraterna de borgerliga partierna hårt för att dessa
            inte kom överens i energi- frågan. Socialdemokraterna förespråkade
            en snabb utbyggnad av de 13 reaktorer som då var beslutade.
          </p>
          <p>
            I+ Riksdagen 1986/87. 3 saml. Nr N176—177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-002.pdf"/>
          <p>
            Omedelbart efter olyckan vid Three Mile Island utanför Harrisburg
            i USA 1979 föreföll socialdemokraterna ha ändrat uppfattning.
            Under en tid lät ledande företrädare för partiet som om de förordade
            en kärnkraftsav- veckling. Inför 1980 års folkomröstning företrädde
            socialdemokraterna samtidigt både avveckling och utbyggnad. I
            argumenteringen för linje 2 underströks att kärnkraften skulle
            byggas ut för att senare avvecklas. Den gemensamma framsidan på
            valsedlarna för linje I och linje 2 hade följande lydelse:
          </p>
          <p>
            Kärnkraften avvecklas i den takt som är möjlig med hänsyn till
            behovet av elektrisk kraft för upprätthållande av sysselsättning
            och välfärd. För att bl. a. minska oljeberoendet och i avvaktan
            på att förnybara energikällor blir tillgängliga används högst
            de 12 kärnkraftsreaktorer som i dag är i drift, färdiga eller
            under arbete. Ingen ytterligare kärnkraftsutbyggnad skall före-
            komma. Säkerhetssynpunkter blir avgörande för den ordning i vilken
            reak- torerna tas ur drift.
          </p>
          <p>
            Efter folkomröstningen genomdrevs ett riksdagsbeslut om att kärnkraftver-
            ken skall vara avvecklade till år 2010, trots att det på linje
            2:s röstsedel aldrig förekom någon upplysning om vilket år de
            tolv kärnkraftverken som då var i drift eller under byggnad skulle
            tas ur drift. Fram till Tjernobylolyckan inriktades den socialdemokratiska
            energipo- litiken närmast på att förespråka att en kärnkraftsavveckling
            skulle ske nära år 2010. Vidare har energiministern förutspått
            att vi i Sverige kommer att utnyttja vindkraft i stor skala i
            framtiden. Trots att de existerande vindkraftverken inte har visat
            sig vara vare sig ekonomiska eller tillförlitliga anser energimi-
            nistern att inte mindre än 30 TWh el i framtiden kan produceras
            av vind- kraftverk, därav 2/3 till havs. På det praktiska planet
            har regeringens energipolitik mera präglats av omfattande skattefördelar
            för kol och av att regeringen vill bygga ut vatten- kraften i
            Norrlandsälvar. Efter olyckan i Tjernobyl underströk energiministern
            att en olycka i ett sovjetiskt kärnkraftverk inte kunde påverka
            bedömningen av säkerheten i svenska kärnkraftverk, som är helt
            annorlunda konstruerade. Samtidigt talade hon emellertid om en
            ännu tidigare avveckling av den svenska kärn- kraften. T. o. m.
            yttrandefriheten har inskränkts genom en lag som gör att ingen
            skall kunna göra ens teoretiska förberedelser för att bygga fler
            kärn- kraftverk. Socialdemokraterna är djupt splittrade i energifrågan.
            Det leder till att regeringen försöker föra en energipolitik som
            i första hand är avsedd för att hålla ihop den socialdemokratiska
            rörelsen. Sveriges intressen får stå tillba- ka för partiets behov.
          </p>
          <p>
            Propositionen
          </p>
          <p>
            Regeringen gav energirådet och expertgruppen för kärnsäkerhet
            och miljö i uppdrag att utvärdera erfarenheterna av Tjernobylolyckan
            och utreda kon- sekvenserna av en förtida avveckling av kärnkraften.
            I propositionen säger sig regeringen instämma i expertgruppens
            slutsats: ”Av expertgruppens rap-
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-003.pdf"/>
          <p>
            port framgår att ingenting nu har framkommit som ger anledning
            att ompröva den tekniska riskbilden vad gäller haverier i svenska
            reaktorer.” Trots detta anför regeringen i samma proposition att
            två kärnkraftsreaktorer förutsätts läggas ned fram till 1996.
            Propositionen innehåller emellertid varken några konkreta förslag
            eller några entydiga riktlinjer. I själva verket är den en mera
            mångordig variant av det pressmeddelande som socialdemokraternas
            verkställande utskott publicerade den 27 mars. Inom det verkställande
            utskottet hade olika poli- tiska viljor kompromissat fram en text
            som därmed blivit otydlig och tvety- dig. Regeringen säger att
            den räknar med att det 1993 — 1995 resp. 1994— 1996 bör finnas
            förutsättningar för att ta sammantaget två reaktorer ur drift.
            Regeringen begär dessutom att riksdagen skall godkänna vad som
            kallas riktlinjer, trots att dessa är sådana att de inte låter
            sig tolkas. Detta är i sig ett tillräckligt skäl för att propositionen
            bör avslås av riksdagen. Regeringen förutskickar i propositionen
            att den avser att tillsätta ett antal utredningar. En delegation
            för elanvändning skall inrättas. Statens energi- verk skall till
            årsskiftet utreda de ekonomiska konsekvenserna av den skis- serade
            avvecklingen. Energiverket skall även utvärdera industrins förmåga
            att anpassa sig till högre elpriser. Kraftindustrin förväntas
            presentera för- slag till hur elförsörjningen skall ordnas. Slutligen
            skall en utredning som granskar de indirekta skatterna tillsättas,
            vilken även skall behandla energi- skatterna. Det är, enligt vår
            mening, en märklig arbetsgång när regeringen först — utan något
            som helst underlagsmaterial — säger att förutsättningar kommer
            att föreligga vid mitten av 1990-talet för att avveckla två kärnkraftsreakto-
            rer och därefter tillsätter utredningar just för att klarlägga
            om det finns sådana förutsättningar. Åter har regeringen låtit
            det taktiskt-politiska hand- landet få företräde framför ansvaret
            inför nationen. Propositionen har skrivits på ett förledande sätt.
            Som alternativ till rege- ringens förslag att stänga två reaktorer
            1993 — 1996 sätts hela tiden en snabb avveckling av alla kärnkraftverk.
            Det är givet att regeringens förslag med en sådan jämförelse framstår
            som det minst dåliga och därmed som tilltalande både från miljösynpunkt
            och med hänsyn till landets ekonomi. Om regeringen i stället hade
            jämfört avveckling av två reaktorer med fortsatt drift skulle
            jämförelsen på samma sätt utfallit till fördel för alterna- tivet
            att fortsätta att driva alla kärnkraftverken.
          </p>
          <p>
            Skattehöjningar ofrånkomliga
          </p>
          <p>
            När regeringen talar om hushållning menar den egentligen att
            elskatten skall höjas. Hushållningen skall framtvingas genom att
            elpriset ökar, vilket kommer att reducera elanvändningen. Visserligen
            talar man i propositio- nen om att det är en fördel att vi i Sverige,
            i motsats till de flesta länder, har en fungerande marknad för
            elkraft, och att denna bör bibehållas. Samtidigt förklarar emellertid
            regeringen att den avser att manipulera marknaden. Detta skall
            uppenbarligen ske genom att regeringen höjer avkastningskra- vet
            på Vattenfalls statskapital. Detta kommer att tvinga Vattenfall,
            som är
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-004.pdf"/>
          <p>
            prisledande, att höja sina kraftpriser. Detta kan i sin tur enligt
            regeringen ”leda till oskäligt stora vinster i företag som äger
            äldre kraftverk med låga produktionskostnader”. Därför överväger
            regeringen uppenbarligen något slags skattehöjning. Regeringen
            anser att det behövs en ordentlig skattehöjning för att kon- sumtionen
            skall minska. Men en sådan skattehöjning strider mot det mål som
            regeringen själv angivit i propositionen: ”Omställningen måste
            genom- föras på ett sådant sätt att uppställda välfärdsmål inte
            äventyras. Den får inte heller leda till en sådan ökning av de
            relativa energikostnaderna i Sverige att vår konkurrenskraft försämras.”
            Regeringen är medveten om att elprishöjningarna kommer att undergrä-
            va företagens konkurrenskraft. Längre fram i propositionen påpekas
            näm- ligen att företag med stor elanvändning kommer att drabbas:
            ”Sådana före- tag svarar för en förhållandevis stor del av industrisysselsättningen
            i bl. a. Bergslagen och Norrland, dvs. i regioner som i dag har
            betydande sysselsätt- ningsproblem till följd av strukturomvandlingen
            i industrin.” De företag som enligt industriverket kommer att
            drabbas hårdast av höj- da elpriser innefattar bl. a. gruvindustrin,
            den skrotbaserade stålindustrin, koppar-, bly- och aluminiumsmältverk
            samt kemisk basindustri. Inom den så viktiga massa- och pappersindustrin
            kommer produktionen att sjunka avsevärt, framhåller Svenska cellulosa-
            och pappersbruksföreningen i sitt remissvar på expertgruppens
            rapport. Regeringen avser således att medvetet driva en politik
            som kommer att leda till fler företagsnedläggelser och ökad arbetslöshet.
            Detta är många inom bl. a. fackförbunden väl medvetna om. Det
            kommer därför att ställas krav på regeringen att den skall mildra
            effekterna av sin politik. Möjlighe- terna för regeringen att
            hjälpa de drabbade företagen är begränsade. Om undantag från elprishöjningarna
            görs för storförbrukarna, förfelas delvis syftet med prisökningarna,
            samtidigt som Sverige riskerar att bryta mot internationella frihandelsregler
            genom att ensidigt gynna viss industri. De elprishöjningar som
            blir konsekvensen av den socialdemokratiska energipolitiken kommer
            att grundligt påverka den svenska ekonomin. Man kan jämföra regeringens
            planerade elprischock med de oljeprischocker som gav stora omställningsproblem.
            Då utsattes emellertid också Sveriges konkurrentländer för oljeprischockerna
            — de anpassningsproblem som blir följden av en elprischock kommer
            vi att tvingas bära själva. Effekterna på elförbrukningen av en
            stor skattehöjning kan dessutom ifrågasättas. Det finns inte någon
            god uppskattning av hur mycket elpriset måste höjas för att hushåll
            och företag skall tvingas minska sin elförbruk- ning så mycket
            att ens en reaktor skall kunna avvecklas. Den ökade förbrukning
            av elkraft som skett på oljeprodukternas bekost- nad alltsedan
            den första oljekrisen hart. ex. resulterat i att många förbruka-
            re har moderna värmeanläggningar som baseras på el. Dessa kommer
            i relativt liten utsträckning att skrotas även om elpriserna ökar
            betydligt de närmaste åren. Dessutom bör understrykas att elkraften
            i praktiken är oer- sättlig i många applikationer — inte minst
            inom industrin. Även för många hushåll — främst de 1,2 miljoner
            som till stor del utnytt- jar el till uppvärmning — kommer en
            anpassning till drastiskt ökade elpri- ser att bli mycket påfrestande.
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-005.pdf"/>
          <p>
            Flera av remissyttrandena över expertgruppens utredning understryker
            betydelsen av god tillgång till elkraft. Ingenjörsvetenskapsakademin
            (IVA) anser att det är nationalekonomiskt motiverat att den pågående
            övergången till el som energibärare fortsätter. El erbjuder utomordentligt
            stor flexibili- tet i både produktions- och användarleden, påpekar
            man. Det finns även ett direkt samband mellan ökad ekonomisk aktivitet
            och ökad elförbrukning. Om vi i Sverige skall kunna komma till
            rätta med våra långsiktiga ekonomiska problem måste produktionen
            öka — inte minska. Ökad produktion förutsätter tillgång till elkraft.
            Redan med måttlig ekonomisk tillväxt kommer Sverige emellertid
            att ha otillräcklig elproduktion. I vintras låg effektförbrukningen
            mycket nära den maximalt möjliga produktionen trots att de oljeeldade
            kraftverken an- vändes under kalla vinterdagar. Även i energihänseende
            är marginalerna relativt små. Ett torrår kan innebära att oljekraftverken
            måste köras under långa tider. Sverige har behov av mer elkraft
            — inte att avveckla kraftverk.
          </p>
          <p>
            Ny elproduktion
          </p>
          <p>
            Utöver skattehöjningar skall enligt regeringen tillförsel av
            ny produktions- kapacitet skapa förutsättningar för avveckling
            av två reaktorer. Ett konkret riksdagsbeslut om en sådan avveckling
            kan emellertid fattas tidigast 1988. Om berörda kraftföretag därefter
            skall kunna göra ordentliga ekonomiska och tekniska analyser kommer
            mycket kort tid att återstå för projektering, koncessionsnämndsbehandling,
            uppförande och intrimning av nya kraft- verk. Regeringen säger
            emellertid att den förväntar sig att dessa anläggning- ar skall
            kunna ge ett säkert produktionstillskott redan vid mitten av 1990-
            talet. Regeringen nämner visserligen kraftvärme, men potentialen
            för ny kraft- värme är liten. De flesta kommuner har byggt ut
            fjärrvärmen i större tätor- ter. Skall kraftvärmeanläggningar
            anläggas kräver detta att kommunerna skrotar nästan nya värmeverk
            — värmeverk som ofta uppförts med statligt stöd. I propositionen
            talas även om det positiva med småskalig elproduktion. En ändring
            i ellagen förutskickas så att kraftbolagen måste köpa kraft från
            alla små producenter som önskar sälja. Det kan naturligtvis vara
            bra med småskalig elproduktion, men kostnadsmässigt har denna
            form av elpro- duktion oftast visat sig klart ofördelaktig. Dessutom
            kan den el som produ- ceras i en kärnkraftsreaktor knappast ersättas
            med småskalig produktion. Troligen måste regeringen förlita sig
            på att kraftbolag under stor tids- press bygger kraftverk som
            baseras på konventionell och utprövad teknik. Den mest utprövade
            tekniken är kol- och oljekraftverk. Under de senaste månaderna
            har det talats mycket om att naturgas kan ersätta kärnkraft. Som
            vi tidigare framhållit har Sverige ett överhängande behov av att
            bygga ut kraftproduktionen. Gaskraftverk har vissa fördelar genom
            att de snabbt kan startas och stoppas. Det finns emellertid nackdelar
            med gasen. Det finns t. ex. ännu inget realistiskt sätt att beredskapslagra
            naturgas. Det nuvarande stamlednings- nätet måste byggas ut om
            man samtidigt skall kunna klara den nu projekte- rade utbyggnaden
            av gasnätet till Mellansverige och den stora förbrukning
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-006.pdf"/>
          <p>
            som skulle tillkomma om man uppförde ett eller flera stora gaskraftverk.
            En sådan utbyggnad kan ta flera år, särskilt om det svenska gasnätet
            skall anknytas till de nya norska gasfälten.
          </p>
          <p>
            Ekonomiska konsekvenser
          </p>
          <p>
            För kolkraftverk är det möjligt att göra en ekonomisk kalkyl
            över merkost- naderna. Energiverket beräknar att det skulle kosta
            ca 20 miljarder kronor att avveckla två reaktorer och ersätta
            dessa med kolkondenskraftverk. Där- till kommer kompensation till
            kraftbolagen. Sydkraft har angivit att kostna- derna för att ta
            de två Barsebäcksreaktorerna ur drift kommer att belöpa sig till
            minst 25 miljarder kronor. Vad beträffar gaskraftverk är det svårare
            att göra kostnadsprognoser. Gaspriserna är kopplade till oljepriserna,
            men prisformlerna är oftast hem- liga.
          </p>
          <p>
            Miljömässiga konsekvenser
          </p>
          <p>
            Kärnkraftverken ger inte upphov till några luft- eller vattenföroreningar.
            Det sker inga utsläpp av svaveldioxid, kväveoxid eller ens koldioxid.
            Kärn- kraften är en ren energikälla. Beträffande problemen med
            slutförvaringen av utbränt bränsle har energiministern konstaterat
            att dessa nu är lösta. De alternativ som nu nämns i stället för
            kärnkraft är alla kraftkällor som innebär betydande miljöpåverkan.
            Socialdemokraterna skulle gärna vilja bygga ut en eller flera
            av de s. k. fyra orörda huvudälvarna samt en del andra älvar.
            Så sent som i höstas förlorade regeringen sin kamp för att lägga
            Råneälvens dalgång under vat- ten. Om en stängning av de två reaktorerna
            resulterar i att socialdemokra- terna får stöd för sin älvutbyggnadspolitik
            kommer värdefulla naturmiljöer att förstöras för alltid. Om ersättningskraften
            tas från kolkondenskraftverk — vilket för närva- rande förefaller
            vara det mest realistiska alternativet — innebär det ett påtagligt
            tillskott av luftföroreningar. Med tanke på den korta tiden kom-
            mer kraftbolagen knappast att kunna använda ny teknik som ger
            löfte om bättre miljövärden. På baksidan av linje 2:s röstsedel
            stod: ”Elproduktion genom olje- och kolkondenskraftverk undviks.”
            Nu förefaller det i stället som att dels nya kolkondensverk kan
            komma att byggas, dels att de existerande oljekon- densverken
            i Stenungsund och Karlshamn — som saknar ordentlig rökgas- rening
            — kommer att vara i drift under mycket längre tid av året. De
            lokala miljöskadorna kring dessa båda orter är redan betydande.
            Beträffande gas framhålls det ofta att den är mycket miljövänlig.
            Det är riktigt att föroreningarna är mindre, men det finns likväl
            problem med utsläpp av kväveoxider, och emissioner av koldioxid
            kan aldrig undvikas.
          </p>
          <p>
            Moderat energipolitik
          </p>
          <p>
            Att beskriva ett kärnkraftverk och än mer effekterna av lågaktiv
            strålning är besvärligt. Forskare, politiker och massmedia har
            inte tillräckligt väl för-
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-007.pdf"/>
          <p>
            mått förklara orsakssammanhang och konsekvenser för allmänheten.
            Vi har därför förståelse för att många medborgare blivit oroade
            av vad som hände i Tjernobyl. Olyckan ställer därför ännu större
            krav på framför allt politiker och massmedia när det gäller att
            till allmänheten förmedla en vederhäftig bild av kärnkraftens
            och andra energikällors för- och nackdelar i stället för att underblåsa
            den oro som var en naturlig följd av Tjernobyl- katastrofen. Om
            så sker kommer, enligt vår mening, allmänhetens kunskap efter
            hand att öka och därmed också förståelsen för behovet av att bibehålla
            kärnkraften. Politikerna måste i sista hand göra en avvägning
            mellan för- och nackde- lar med olika energikällor. För vår del
            har vi funnit att konsekvenserna av en förtida kärnkraftsavveckling,
            från såväl miljö- som kostnadssynpunkt, är så allvarliga att sådan
            avveckling vore orimlig. Vi har många gånger tidigare framhållit
            att det inte finns någon anled- ning att fastställa när de nuvarande
            kärnkraftverken skall tas ur drift. Detta bör ske med hänsyn till
            dessa kärnkraftverks säkerhet. Vi har också påpekat att folkomröstningen
            gällde kärnkraftsreaktorer. Framtidens teknik berördes inte. En
            intressant teknisk lösning är mindre kärnvärmeverk enligt den
            s. k. SECURE-modellen. I dessa har säkerhets- tänkandet drivits
            ännu ett steg längre. Säkerhetssystemet är inte avhängigt av pumpar,
            styrstavar e. d. utan är konstruerat i enlighet med fysikaliska
            lagar, vilka gör att reaktorn stänger av sig själv vid ett olyckstillbud.
            Vi anser att denna nya teknik förutsättningslöst måste utvärderas.
            När våra nuvarande kärnkraftverk avvecklas är det nödvändigt att
            dessa ersätts med kraftkällor som är både miljövänliga och säkra.
            Vi kan inte i dag peka ut någon sådan energikälla. Detta är anledningen
            till att man bör vänta så länge som möjligt med ett avvecklingsbeslut.
            De svenska kärn- kraftverken bör tas ur drift när de inte uppfyller
            säkerhetskraven. Till dess är det mest fördelaktiga för både miljön
            och ekonomin att de nyttjas. Om bara en del av kostnaderna för
            att ta kärnkraftsreaktorerna ur drift kunde satsas på att undanröja
            de verkliga miljöproblemen — luft- och vattenför- oreningar —
            skulle mycket kunna göras för att förbättra miljön i Sverige.
            Att avveckla kärnkraften minskar möjligheterna att förbättra vår
            miljö. Inställningen att avveckla senast 2010 innebär dessutom
            att regeringen re- dan bundit sig vid ett handlande som kommer
            att medföra stora merkostna- der för det svenska folkhushållet.
            Det är, enligt vår mening, orimligt att nu ta ställning till regeringens
            mycket diffusa riktlinjer. Om föreliggande proposition bifalls,
            av riksda- gen, fruktar vi att detta i framtiden kommer att tolkas
            som ett beslut att två kärnkraftsreaktorer skall avvecklas senast
            1996. Ett bifall till propositionen innebär vidare en ytterligare
            låsning vid en avveckling av de därefter åter- stående reaktorerna
            mellan 1996 och 2010. Konsekvenserna av detta är inte heller redovisade
            i propositionen.
          </p>
          <p>
            Vi har under de senaste åren fört fram våra förslag på det energipolitiska
            området i flera motioner. Sammanfattningsvis anser vi: o De nuvarande
            kärnkraftsreaktorerna bör nyttjas så länge de uppfyller säkerhetskraven.
            Dessa krav skall givetvis revideras och skärpas om nya erfarenheter
            framkommer.
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-008.pdf"/>
          <p>
            o Nya koleldade kraftverk bör undvikas. Endast prototypanläggningar
            för miljövänlig teknik bör för närvarande byggas. Gränsvärdena
            för utsläpp från de existerande anläggningarna måste skärpas väsentligt.
            o Naturgasnätet bör kunna byggas ut i den takt de marknadsmässiga
            förut- sättningarna föreligger. o Vattenkraften bör inte byggas
            ut i de orörda huvudälvarna. Utbyggnaden i andra vattendrag bör
            främst inriktas på ombyggnad och effektivisering av befintliga
            anläggningar. o Energibeskattningen måste ses över. Den nuvarande
            skattemässiga favo- riseringen av kol bör avskaffas. Skatten bör
            baseras på energilikformig- het samt ta hänsyn till olika energiformers
            miljökonsekvenser. En inord- ning av energiskatterna i momssystemet
            bör övervägas.
          </p>
          <p>
            Hemställan
          </p>
          <p>
            Med stöd av ovanstående hemställs I. att riksdagen avslår de
            av regeringen föreslagna riktlinjerna i fråga om vissa utgångspunkter
            för energisystemets omställning, 2. att riksdagen som sin mening
            ger regeringen till känna vad som i motionen anförs angående energipolitikens
            framtida utformning.
          </p>
          <p>
            Stockholm den 1 juni 1987
          </p>
          <p>
            Carl Bildt (m) Lars Tobisson (m) Ingegerd Troedsson (m) Anders
            Björck (m) Ingrid Sundberg (m) Nils Carlshamre (m) Rolf Clarkson
            (m) Rolf Dahlberg (m) Ann-Cathrine Haglund (m) Bo Lundgren (m)
            Sonja Rembo (m) L. Arne Andersson (m) Per-Olof Strindberg (m)
          </p>
          <p>
            i Ljung
          </p>
          <p>
            Mot. 1986/87 N177
          </p>
          <pb facs="riksdagen-motions-pdf/data/198687/mot_198687_n_177/mot_198687_n_177-009.pdf"/>
          <pb facs="riksdagen-motions-pdf/data/198687/mot_198687_n_177/mot_198687_n_177-010.pdf"/>
          <p>
            Svenskt Tryck Stockholm 1987
          </p>
        </div>
      </div>
    </body>
  </text>
</TEI>
