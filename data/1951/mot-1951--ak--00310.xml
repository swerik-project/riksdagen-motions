<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__310/mot_1951__ak__310-001.pdf"/>
      <fw xml:id="i-KRTVtuBt5EGPXaHR27BXiy">
        Motioner i Andra kammaren, nr 310. 5
      </fw>
      <div type="motHeader" xml:id="i-5ofGJSwVjzXwtc4hn5AdHf">
        <div type="motTitle" xml:id="i-ZCqmGsG3GX8QtvV6ErAMZ"/>
        <div type="motSubmissionInfo" xml:id="i-VQQTn2vqrE8x4UrVFXfTtV"/>
      </div>
      <div type="motBody" xml:id="i-GTwikQS3mK8sAFyYQzT2Za">
        <div xml:id="i-FUsFQqBwC1N52DpArz1Uzm">
          <p xml:id="i-D2dk3mXMFovLDg7bKMPbjz">
            Nr 310.
          </p>
          <p xml:id="i-2nQRcprtpa8VFnBwDsnjK8">
            Av fröken Elmén m. fl. om upplysningsverksamhet rörande de rätts-
            liga konsekvenserna av äktenskap.
          </p>
          <p xml:id="i-RnkXQkSKdTUU1EdvcNEUbL">
            Att ingående av äktenskap är ett av de mest betydelsefulla steg
            en män- niska tar under sitt liv är ett faktum så självklart,
            att det ej ens borde behöva påpekas. Det är likaså ett välbekant
            men icke desto mindre an- märkningsvärt förhållande, att kontrahenterna
            vid äktenskapets ingående ofta sakna även den mest elementära
            kännedom om dess legala konsekven- ser i ekonomiskt avseende,
            beträffande rättigheter och skyldigheter m. m. Denna bristande
            kunskap om familjerättsliga bestämmelser gäller givetvis även
            barnens rättsställning. Det är ofta först i och med att äktenskapet
            upplöses genom skilsmässa eller dödsfall som problemen aktualiseras
            och olägenheterna, som många gånger ha sin grund i bristande kunskap,
            visa sig. Att en viss kännedom om de lagar, som på ett avgörande
            sätt komma att ingripa i individens liv, bör ingå som ett element
            i den allmänt medborger- liga kunskap, av vilken alla böra bli
            delaktiga, ligger i öppen dag. Varje man och kvinna, som ingår
            äktenskap, bör ha kännedom om de legala konse- kvenserna liksom
            föräldrarna böra vid barnets födelse få vetskap om barnets rättsställning.
            De kunskaper, som åsyftas i förstnämnda hänseende, äro giftermålsbal-
            kens bestämmelser om makarnas förhållande till varandra och deras
            eko- nomiska samfärdsel samt bestämmelserna i ärvdabalken, som
            ha betydelse i detta hänseende. Beträffande barnets rättsställning
            åsyftas de viktigaste bestämmelserna i föräldrabalken. Det är
            här inte meningen att dessa lagar med sin för lekmannen ofta svårbegripliga
            lagtext utan vidare skola sättas i händerna på den enskilde. Det
            väsentliga i lagarna skulle utarbetas i en lättillgänglig form.
            Tänkbart vore att denna upplysning lades in i medborgarkunskapen
            på skolschemat, men detta är meningslöst, då de flesta sluta skolan
            vid så tidig ålder, att de ej ha intresse för dessa frågor. Införes
            det på skolschemat för högre skolor och folkhögskolor, kommer
            upplysningen att nå endast en del. Med speciella kurser och studiecirklar
            i ämnet skulle man inte heller nå ut till alla. Förhållandevis
            lätt förefaller det däremot vara att införa en bestämmelse om
            att en broschyr med erforderliga upplysningar utdelas till var
            och en vid uttagande av lysning och vid ett barns införande i
            kyrkoböckerna. Ge- nom en sådan åtgärd skulle från samhällets
            sida ett viktigt steg ha tagits
          </p>
          <pb facs="riksdagen-motions-pdf/data/1951/mot_1951__ak__310/mot_1951__ak__310-002.pdf"/>
          <fw xml:id="i-Vv5rC6qkACiQ7tBFzkC7kV">
            6 Motioner i Andra kammaren, nr 310.
          </fw>
          <p xml:id="i-XaWqz9M2QRLCqrUM1NsMuC">
            för att meddela upplysning till alla. Någon garanti för att en
            sådan skrift också skulle läsas har man visserligen ej. Stor omsorg
            borde emellertid nedläggas på utformningen av innehållet liksom
            på att ge broschyren ett så tilltalande yttre, att den lockade
            till studium. Under hänvisning till ovanstående hemställa vi,
          </p>
          <p xml:id="i-XnfxTxXFaj4StERo61WqjA">
            att riksdagen måtte i skrivelse till Kungl. Maj:t anhålla om
            uppdrag åt lämplig myndighet att verkställa utredning om bästa
            sättet att bringa upplysning till såväl män som kvinnor i hithörande
            frågor.
          </p>
          <p xml:id="i-NiGbVza48Nh2A8z1tNBhNf" type="date">
            Stockholm den 26 januari 1951. Brita Elmén.
          </p>
          <p xml:id="i-8b8rboWBkUqRZF68QW3rgD">
            ÅA. Widén. Helga Sjöstrand. Daniel Wiklund i Stockholm.
          </p>
        </div>
      </div>
    </body>
  </text>
</TEI>
