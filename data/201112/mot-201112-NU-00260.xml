<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00260">
  <teiHeader>
    <fileDesc>
      <titleStmt>
        <title>En långsiktig biogasstrategi</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktig biogasstrategi</title>
          <idno type="rdwebb">GZ02N260</idno>
          <rs type="number">N260</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N260/text</ref>
          <ref type="dokument_url_html">http://data.riksdagen.se/dokument/GZ02N260</ref>
          <ref type="dokumentstatus_url_xml">http://data.riksdagen.se/dokumentstatus/GZ02N260</ref>
          <ref type="doc">http://data.riksdagen.se/fil/B2AC6407-3EEC-4926-928B-0FF25651620E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9MJq9Ey1zZCP653CXvVpTb" type="signed"/>
        <correspContext corresp="i-9MJq9Ey1zZCP653CXvVpTb">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-KnZze986U4bSRJZqcfJYah" type="numbering">
          <date when="2011-10-05"/>
        </correspAction>
        <correspAction xml:id="i-KnE3GuK4LHHBeS8SHpKRMn" type="submission">
          <date when="2011-10-03"/>
        </correspAction>
        <correspAction xml:id="i-9RusaUuhfY7H7emABRESze" type="transfer">
          <date when="2011-10-03"/>
        </correspAction>
        <correspAction xml:id="i-FTGKH9fBmquNexBipALEM" type="assigned"/>
        <correspContext corresp="i-FTGKH9fBmquNexBipALEM">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Muu6jDeGjuVj7gcCcZa242" type="motBody">
        <div xml:id="i-KS3BaEj2ktp6wjWve9PjYH" type="motProposal" subtype="förslag">
          <head xml:id="i-YWDqYfwYFbvUJ7CAiNGSUo">
            Förslag till riksdagsbeslut
          </head>
          <list xml:id="i-K3KaUMymsJhkBU4dmR9Ejh" style="ol">
            <item xml:id="i-4iU7fJJv3XJineroZzxCJZ">
              Riksdagen tillkännager för regeringen som sin mening vad som
              anförs i motionen om behovet av en helhetsstrategi kring biogas
              inklusive mål och åtgärder.
            </item>
            <item xml:id="i-65UzT18WihrkbywThGgkne">
              Riksdagen tillkännager för regeringen som sin mening vad som
              anförs i motionen om att fastställa ett nationellt mål om årlig
              biogasproduktion år 2020.
            </item>
            <item xml:id="i-2VJucqhwULVLjydENMYGoA">
              Riksdagen tillkännager för regeringen som sin mening vad som
              anförs i motionen om behovet av regelverk för typgodkännande för
              biogaslastbilar, biogastraktorer och andra biogasfordon där sådana
              saknas. 1
            </item>
            <item xml:id="i-aSJqSbc7WbZV9ynnSAQ1k">
              Riksdagen tillkännager för regeringen som sin mening vad som
              anförs i motionen om att se över möjligheterna att genom Fouriertransform
              AB medfinansiera utvecklingsprojekt och demomodeller för biogasdrivna
              vägfordon och fartyg samt konverteringsteknik.
            </item>
            <item xml:id="i-XVg5oq6MRtBkCr4GAjoyeL">
              Riksdagen tillkännager för regeringen som sin mening vad som
              anförs i motionen om höjd koldioxidskatt på fossila bränslen.
              2
            </item>
            <item xml:id="i-AuEK3uos3x2Fri6y7P2o8Q">
              Riksdagen tillkännager för regeringen som sin mening vad som
              anförs i motionen om att avfallsförbränningsskatten bör återinföras
              och förbättras. 2
            </item>
            <item xml:id="i-FQPxyHCEmQmJCsLne13eHi">
              Riksdagen tillkännager för regeringen som sin mening vad som
              anförs i motionen om att handelsgödselskatten bör återinföras.
              2
            </item>
            <item xml:id="i-EX8VTiS3eGGWj72m7hmiQb">
              Riksdagen tillkännager för regeringen som sin mening vad som
              anförs i motionen om klimatinvesteringsstöd för produktion, distribution
              och uppgradering till fordonsdrivmedel. 3
            </item>
            <item xml:id="i-6NYDjAWytJokvtJNFfH8Fz">
              Riksdagen tillkännager för regeringen som sin mening vad som
              anförs i motionen om metanreduceringsstöd för produktion av biogas
              ur gödsel.
            </item>
            <item xml:id="i-LKG6eQBNiWD5dY4rBfpDES">
              Riksdagen tillkännager för regeringen som sin mening vad som
              anförs i motionen om ett mackstöd för att ge fler möjlighet att
              tanka miljövänligt. 1
            </item>
            <item xml:id="i-DC88eSrgUU6hxEyBAk4MMj">
              Riksdagen tillkännager för regeringen som sin mening vad som
              anförs i motionen om att se över möjligheterna att, vid behov,
              ge de mest kostnadseffektiva biogasinvesteringarna statliga lånegarantier.
            </item>
            <item xml:id="i-9ZmBxAKe4XB5DsuqD8mmma">
              Riksdagen tillkännager för regeringen som sin mening vad som
              anförs i motionen om stöd till konvertering av fossilbränsledrivna
              fordon till biogasdrift. 1
            </item>
            <item xml:id="i-KBENrZGpRkMK1jAF3oxZ1Y">
              Riksdagen tillkännager för regeringen som sin mening vad som
              anförs i motionen om att tätorter med över 20 000 invånare ska
              ha insamling av organiskt avfall som separat fraktion från hushållen.
              3
            </item>
            <item xml:id="i-6nkWs89qYfWDPAZUGAgWGg">
              Riksdagen tillkännager för regeringen som sin mening vad som
              anförs i motionen om att kommuner ska ha fortsatt goda planeringsförutsättningar
              för att kunna skapa anläggningar som behandlar bioavfall.
            </item>
            <item xml:id="i-Lg2G2EG1ffHSApXc47u6wF">
              Riksdagen tillkännager för regeringen som sin mening vad som
              anförs i motionen om att pumplagen bör revideras i syfte att alla
              större mackar senast den 1 januari 2013 ska tillhandahålla förnybara
              drivmedel som följer såväl bränsledirektivet i EU som hälsorelaterade
              krav (exempelvis dem Svanen satt upp). 1
            </item>
            <item xml:id="i-3DzX2t52H9rD9v2svaPv4F">
              Riksdagen tillkännager för regeringen som sin mening vad som
              anförs i motionen om maximiinblandning av fossilgas i den fordonsgas
              som säljs som drivmedel. 3
            </item>
          </list>
          <p xml:id="i-K6jFkrBeuFVax8tKarr8h3">
            1 Yrkandena 3, 10, 12 och 15 hänvisade till TU.
          </p>
          <p xml:id="i-JdXgVPRX9Pwanag68dwyd5">
            2 Yrkandena 57 hänvisade till SkU.
          </p>
          <p xml:id="i-MYAtDsKSfsHR66aY7JA3eW">
            3 Yrkandena 8, 13 och 16 hänvisade till MJU.
          </p>
        </div>
        <div xml:id="i-46NaLsri4Yz2MD8EkaTUxc" type="motContent">
          <head xml:id="i-HJFeV3mRkkCwNb9ZyWEJbY" type="h1">
            Motivering
          </head>
          <p xml:id="i-KNBSDLLX7Zc8EjXy3MR695">
            Biogas förutspås bli en viktig energiform i framtiden och en
            ökning av produktionen är väsentlig för en omställning från ett
            fossilberoende samhälle. Inte minst kan biogas utgöra en viktig
            del för framtidens transporter.
          </p>
          <p xml:id="i-JQxv8zzNPTMyGLh9nFuKR6">
            Riksdagen har beslutat att fordonsflottan ska vara oberoende
            av fossila drivmedel 2030. I dag kommer omkring 94 procent av
            all energi som transportsystemet förbrukar från olja. Den stora
            oljeanvändningen för transporter måste minska snabbare och 2020
            måste betydligt mindre än 90 procent av drivmedlen vara av fossilt
            ursprung. Utvecklingen avgörs i stor utsträckning av valet av
            direkta och indirekta styrmedel som staten har till sitt förfogande.
            Ska transportförsörjningen långsiktigt vara hållbar måste det
            finnas alternativ till bensin och diesel. Det krävs en helhetsstrategi
            med mål och åtgärder för att de konkreta förändringarna ska komma
            till stånd. I dag saknas en sådan strategi.
          </p>
          <head xml:id="i-VXbXnSm2y2G6opj9Shdjon" type="h2">
            Från ord till handling
          </head>
          <p xml:id="i-S5sJCyVc8ooASzru4kPMAL">
            För att klimatanpassa vägtransporterna krävs i första hand en
            energieffektivisering: större kollektivtrafik- och cykelandel
            av personresorna, större spår- och sjöfartsandel av godstransporterna,
            videokonferenser som ersätter fysiska möten och så vidare.
          </p>
          <p xml:id="i-Joj5VbGmMLnh4aZeRp5U3W">
            Men allt kan inte sparas bort, en del av de fossila drivmedlen
            måste ersättas av förnybara drivmedel. Detta kommer inte att hända
            av sig självt det krävs ett uttalat politiskt mål, och en strategi
            för produktion, distribution och försäljning via mackar ska fungera
            över hela landet. Sådana mål finns för fossiloberoende fordon,
            ekologisk odling, vindkraft etc. och borde givetvis även finnas
            för biogas. Det gemensamma nationella målförslaget från Region
            Västra Götaland och Region Skåne på 20 terawattimmar senast 2020
            är ett bra inspel som underlag för regeringsförslag och riksdagsbeslut.
          </p>
          <head xml:id="i-TY4YXMGygZXsXRNGfzZ9Xc" type="h2">
            Biogas det bästa alternativet
          </head>
          <p xml:id="i-RVhQdqfyH2MaVcKc8S8KNj">
            Åtskilliga forskarrapporter, intresseorganisationen Gröna bilister
            samt andra seriösa aktörer har kommit fram till att biogas är
            det bästa bränslet jämfört med dagens alternativ. Klimateffekten
            av att byta bensin och diesel mot biogas är överlägsen. Om gödsel,
            avloppsvatten och andra organiska substanser som annars läcker
            växthusgaser till atmosfären används vid framställningen av biogas
            blir klimatnyttan dubbelt positiv. Dessutom kan biogastekniken
            underlätta för att skapa ett ekologiskt hållbart kretslopp av
            växtnäring. Biogas är det enda fordonsdrivmedel som har klarat
            svanmärkningens alla kriterier. Även om klimathotet är den stora
            ödesfrågan är det inte acceptabelt att ersättningen av fossila
            drivmedel ökar hälsoriskerna, bidrar till vattenbrist och tränger
            undan matproduktion eller biotoper som behövs för att upprätthålla
            biologisk mångfald och väl fungerande ekosystem.
          </p>
          <p xml:id="i-EmVR823WFsomVy7PAC6N45">
            Råvaror för biogasutvinning finns spridda över hela jordklotet.
            En övergång till biogas kan därmed minska den sårbarhet som beroende
            av de få länder som har oljefyndigheter, litium till elbilsbatterier
            eller andra råvaror transportsystemen förutsätter innebär. Utifrån
            statsfinansiell synvinkel vore det en välgärning om dyr oljeimport
            kunde ersättas med inhemsk produktion av bränsle.
          </p>
          <head xml:id="i-HxVjLhg1Yo3W5rWPmYjohr" type="h2">
            Biogaspotentialen utnyttjas inte
          </head>
          <p xml:id="i-P7F6CpNEQu9wB1Z3NLDuZq">
            Metangas är en stark växthusgas och därför är det ytterst angeläget
            att tillvarata och nyttiggöra energiinnehållet i stallgödsel och
            annat som avger metangas. Över hälften av den biogas som utvinns
            i Sverige används för uppvärmning. Cirka 15 procent gör ingen
            nytta alls utan facklas bort. Endast en fjärdedel av biogasproduktionen
            används där den gör störst klimatnytta, dvs. för att ersätta fossila
            fordonsdrivmedel.
          </p>
          <p xml:id="i-RFZkehVy1jLJTH61nybs6j">
            För att ta tillvara de möjligheter biogasen erbjuder så krävs
            det att hela kedjan fungerar. Det senaste årets uppgång av antalet
            försålda biogasbilar och det faktum att allt fler kollektivtrafikhuvudmän
            kräver biogas i sina upphandlingar riskerar att leda till en stor
            frustration när det saknas biogas att fylla tankarna med. Redan
            idag är det ett stort glapp mellan den ökande efterfrågan på biogas
            och den sviktande tillgången. Särskilt i Stockholm finns det en
            stigande irritation exempelvis bland de taxichaufförer som får
            använda en ökande del av sin arbetstid till att tanka fordon.
            Enligt ett pm från riksdagens utredningstjänst 2010 finns det
            en ökande klyfta mellan det ökande antalet gasbilar i landet och
            antalet gaspumpar.
          </p>
          <head xml:id="i-D3LKZx6Wuf1TZkp1kajPdu" type="h2">
            Sverige är en del av världen
          </head>
          <p xml:id="i-RjH6YaNzJJELdUQVo1cKYq">
            Sverige är en del av en globaliserad värld som förändras allt
            snabbare. Med tanke på att vi är ett av de länder där högst andel
            av arbetskraften finns i fordonsindustrin samt dess underleverantörer
            kan bristen på omvärldsbevakning och ledarskap vara förödande.
            Med genomtänkta investeringar i kombination med styrmedel som
            tar sikte på vad EU-direktiv och andra internationella spelregler
            ger för förutsättningar kan Sverige vara ett föregångsland i den
            industriella förnyelse som en verklig klimatomställning kräver.
          </p>
          <head xml:id="i-7n3X2caEX7MAAvPoy3TPNi" type="h2">
            Pumplagen
          </head>
          <p xml:id="i-AkgjEoDSNSsYmSZePHGCmw">
            Pumplagen beslutades 2005 av en rödgrön riksdagsmajoritet. Huvudsyftet
            med lagens införande var att bryta det nästintill totala oljeberoendet
            inom personbilstrafiken i Sverige. Ett enigt trafikutskott gjorde
            våren 2010 ett tillkännagivande om att regeringen behöver utvärdera
            pumplagen och återkomma med förslag till förändringar. I den utvärdering
            trafikutskottet på eget initiativ låtit göra tillsammans med riksdagens
            utredningstjänst konstateras det att pumplagen hitintills inte
            kan sägas vara orsak till den så kallade mackdöden. Den nedläggning
            som skett i glesbygd är en följd av de strukturrationaliseringar
            bensinbranschen i likhet med andra branscher håller på att genomföra.
          </p>
          <p xml:id="i-Rx8LuP492p9ngNraZrobh9">
            Den genomförda utvärderingen visar också att det bidrag på 150
            miljoner per år (som regeringen slopade vid årsskiftet 2009/2010)
            för delar av merkostnaden för att instalera en pump för fossilfria
            drivmedel inte har fungerat teknikneutralt. Etanolpumpar dominerar
            stort bland de alternativ till fossila bränslen som etablerats
            sedan pumplagens tillkomst. Pumplagen som var tänkt att vara teknikneutral
            har med andra ort i praktiken lett till att det i stor utsträckning
            har investerats i E85-pumpar, medan få investeringar har gjorts
            i biogaspumpar . Vi föreslår ett mackstöd för biogaspumpar så
            att människor i fler delar av landet ska kunna tanka miljövänligt.
          </p>
          <head xml:id="i-BPSt9CYNDpr88EVL6MfsnS" type="h2">
            Mål och reformer
          </head>
          <p xml:id="i-HHbdoiP2x36qHUANqdX9xg">
            Ett ambitiöst biogasmål är ett sätt för politiska beslutsfattare
            att markera sin tilltro till biogasens nytta för såväl klimat
            som transporter. Detta efterlyses av flera instanser som yttrat
            sig över den första delrapporten från arbetet med att ta fram
            en sektorsövergripande biogasstrategi som Energimyndigheten i
            samarbete med Jordbruksverket och Naturvårdsverket är ansvarig
            för. All erfarenhet talar också för att det behövs en statlig
            myndighet med ett utpekat ansvar för att den strategi regering
            och riksdag beslutar om ska fullföljas. Det bör alltså inrättas
            ett nationellt mål för biogas för att klara klimatomställningen
            av transporterna. Energimyndigheten bör få i uppdrag att i samarbete
            med Trafikverket, Jordbruksverket och Naturvårdsverket se till
            att hela kedjan för biogas fungerar på ett sådant sätt att målet
            nås.
          </p>
          <p xml:id="i-ED8TQBkBGv4FZAmao5s5AC">
            Vi vill se över möjligheterna att använda medel i Fouriertransform
            AB för att medfinansiera utvecklingsprojekt och demomodeller för
            biogasdrivna vägfordon och fartyg samt konverteringsteknik. För
            att samarbetet mellan näringslivet och tekniska högskolor samt
            andra lärosäten ska fungera optimalt behövs samfinansierade demoprojekt.
          </p>
          <p xml:id="i-2hmvZnWnhg7Wzsnho5ZJfH">
            Ett problem när man utvecklar av biogaslastbilar, biogastraktorer
            och andra fordon är att det idag inte finns något regelverk för
            dessa fordon att typgodkännas enligt. Det finns idag endast för
            biogasbussar och biogasbilar. Transportstyrelsen bör få i uppdrag
            att utforma sådana regler.
          </p>
          <head xml:id="i-LLw8AbUUeqJGfjAb7X46eS" type="h2">
            Skatteförändringar
          </head>
          <p xml:id="i-KSGYb5VNiXr46CHzYbetN6">
            Ovissheten när det gäller prisrelationen mellan biogas och fossila
            drivmedel är sannolikt den viktigaste anledningen till att investeringar
            i biogasinfrastruktur uteblir. Den som investerar bör ha en hygglig
            prognos för avkastning på insatt kapital. Långsiktiga villkor
            är A och O för investeringar, särskilt om bankerna tvingas skärpa
            sina lånevillkor. En höjning av koldioxidskatten på fossila bränslen
            är en bra början som behöver följas av långsiktiga spelregler
            som garanterar att det klimatsmarta är billigare för konsumenten
            än det klimatdåliga. Det förslag som funnits på kvotpliktsregler
            för biogas skulle bli ett svåradministrerat och krångligt styrmedel
            som dessutom väckt negativa reaktioner bland många, särskilt bland
            de mindre aktörer som måste vara med om biogaspotentialen i Sverige
            ska tas tillvara.
          </p>
          <p xml:id="i-AQBBG3apaUYUr1RSVy9XPS">
            Alliansregeringens borttagande av avfallsförbränningsskatten
            har försämrat kalkylerna för alla investeringar i separering,
            insamling och rötning av den organiska delen i hushållsavfallet.
            Skatt på sopförbränning är motiverad av många olika skäl, och
            rätt utformad är den strategisk för att soporna ska utnyttjas
            på ett optimalt sätt utifrån en samlad bedömning av miljökonsekvenserna.
            Ett alternativ för att styra bort biologiskt avfall från förbränning
            kan vara att sätta upp ett stoppår för tillåtligheten att förbränna
            bioavfall. Eftersom det redan är förbjudet att deponera styrs
            då hanteringen mot förädling av resurserna på olika sätt, och
            det skulle vara en stark grund för biogasproduktion.
          </p>
          <p xml:id="i-P8pyhbQ2ezbEKnBYUb71iJ">
            En handelsgödselskatt behövs för att minska övergödningen, men
            är också viktig för att med kretsloppsanpassade metoder återföra
            näringsämnen till åkermarken. Regeringens borttagande av handelsgödselskatten
            är helt fel metod att gynna livsmedelsproduktion. Ökad biogasproduktion
            skulle ge mer biogödsel, vilket skulle stärka kretsloppen av näringsämnen.
          </p>
          <head xml:id="i-6KfpK8LQExqmggrBM9cpec" type="h2">
            Investeringar
          </head>
          <p xml:id="i-JdYDfjWttZskALkiCqjNj7">
            Det klimatfinansieringsstöd (Klimp) som den nuvarande regeringen
            har slopat måste återinföras. Vi föreslår ett nytt klimatinvesteringsprogram.
            Stödet ska ha en tonvikt på statlig medfinansiering av kommunernas
            investeringar i biogasprojekt. Det finns ett väldigt starkt tryck
            i många kommuner för att biogas ska finnas tillgänglig för det
            ökande antalet biogasfordon.
          </p>
          <p xml:id="i-PQh1pfogRPmNkGzugJtSFc">
            I Energimyndighetens förslag till biogasstrategi finns ett förslag
            på stöd för att tillvarata gödsel som annars bidrar till växthuseffekten,
            ett så kallat metanreducerings­stöd. Miljöpartiet anser att ett
            sådant stöd för mindre gårdar som producerar bioenergi av gödsel
            bör införas omgående och uppgå till 20 öre per kilowattimme producerad
            gas som produceras från gödsel.
          </p>
          <p xml:id="i-JcYB26fnCawaLwUwPMMd5q">
            Mycket talar för att det kommer att bli svårare att få banklån
            för investeringar. Redan nu är detta en stor flaskhals för dem
            som vill investera i olika biogasanläggningar. Därför vill vi
            se över möjligheterna att inrätta en statlig lånegaranti under
            en övergångstid för att komma över den tröskel som finns i dag.
            En statlig lånegaranti är ett medel för att ge politiska visioner
            om en fossiloberoende fordonsflotta den trovärdighet som saknas
            idag.
          </p>
          <p xml:id="i-52wnN5H7PMQPW7HuRh9SHt">
            Många av dem som vill minska sitt oljeberoende har inte råd att
            köpa en ny bil. Därför är det angeläget med ett konverteringsstöd
            för att byta fossilbränsledrift till biogasdrift.
          </p>
          <head xml:id="i-FtR8avu421YDX5wnVtRqKZ" type="h2">
            Lagändringar
          </head>
          <p xml:id="i-GmsWskPNG7VhYPtuyxtMmX">
            Mycket av fokus landar på matavfallet och också på bristen på
            biogas två frågor som hänger ihop. Våra matrester kan omvandlas
            till biogas och biogödsel. Vad krävs för att förverkliga detta?
            Det matavfall som återvinns i Sverige och blir till fordonsbränsle
            skulle kunna ersätta drygt 18 miljoner liter bensin. Om 70 procent
            av allt matavfall i Sverige samlades in och rötades, skulle det
            kunna ersätta nästan 67 miljoner liter bensin årsförbrukningen
            för drygt 56 000 bilar och skulle kunna minska utsläppen av koldioxid
            med 327 000 ton. År 2008 var det mindre än 20 procent som samlades
            in. Därför bör tätorter med över 20 000 invånare få krav på att
            ordna med separering och insamling av organiskt avfall som går
            att röta till biogas.
          </p>
          <p xml:id="i-T3mRXfvyVdqKuWtHoBr4JJ">
            Kommunerna har en nyckelroll i utvecklingen av slutna kretslopp.
            De måste ha goda planeringsförutsättningar i fortsättningen för
            att kunna skapa anläggningar som behandlar bioavfall.
          </p>
          <p xml:id="i-2KZ6rBwFWWcUrV6gtj4Wid">
            När Sverige som första land i världen inrättade en pumplag med
            krav på vilket bränsle som ska finnas på mackarna var syftet att
            minska det 100-procentiga oljeberoendet. Investeringsbeslut bör
            vara så långsiktiga som möjligt. När pumplagen revideras bör målet
            vara att fler aspekter ska ingå i de kriterier framtidens bränsle
            bör uppfylla. Därför bör det finnas ett krav på successiv upptrappning
            så att svannmärkta bränslen finns att tillgå på allt fler mackar.
          </p>
          <p xml:id="i-GxJpNG5jxPwVnhqVbgj2QJ">
            Det finns en rädsla för att investeringar i fordonsgasteknik
            ska leda till en inlåsning i fossilgas. I likhet med kravet på
            låginblandning av etanol i bensin bör därför införas ett krav
            på maximiinblandning av fossilgas i den fordonsgas som säljs.
            Kravet på vilken andel fossilgas som tillåts kan sänkas i takt
            med att tillgången på biogas ökar i det relevanta området. Kunderna
            vid gasmackar bör alltid få information om hur stor andelen biogas
            är av gasen i pumpen för att möjliggöra för enskilda att beräkna
            sin klimatpåverkan.
          </p>
        </div>
        <div xml:id="i-MEDnb13vBW9GwWk7nqvrjM" type="signatureBlock">
          <list xml:id="i-6mReQVvu3k72G2g3GaqiSd">
            <item xml:id="i-RKzePa1i66qJzGzEhcuLmK" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-5f5frJb8YNay4HDoszihKE" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-DVnS2xu27ftUgMB85CcrWZ" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-VpujYyVubdg1iAUrj9LqWX" who="i-V1piU7dAy9T73Gqt6tm91j" type="signature">
              Kew Nordqvist (MP)
            </item>
            <item xml:id="i-YZJ8bCfJ8qjNoWogE8VmN2" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-EunHcwcBsYs82bHWAA2hQh" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
