<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__219/mot_1965__ak__219-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 219 år 1965
          </p>
          <p>
            Nr 219
          </p>
          <p>
            Av herr Bengtsson i Landskrona m. fl, angående bidragen till
            driften av verkstäder för handikappade.
          </p>
          <p>
            Frågan om de partiellt arbetsföras problem har under senare år
            kommit att ägnas något mer av den uppmärksamhet som frågan kräver.
            De senare årens riksdagar har med hänsyn till frågans stora vikt
            beslutat om något ökade anslag för anordnande och drift av verkstäder
            för partiellt arbets- föra. Trots de på detta sätt ökade anslagen
            har utbyggnadstakten inte kommit att bli vad man hoppats. Sålunda
            fanns vid 1963 års utgång endast 4 600 platser tillgängliga vid
            de skyddade verkstäderna, och arbetsmark- nadsstyrelsen har räknat
            med ett nytillskott under år 1964 på 1 200 plat- ser. Om detta
            nytillskott blivit förverkligat skulle alltså i dag till förfogan-
            de stå 5 800 platser. Så har dock inte blivit fallet utan kom
            platsantalet att stanna vid 5 654. Detta svarar på intet sätt
            mot det registrerade behovet, ett behov som ökar starkt från år
            till år. Enligt tillgänglig statistik an- mälde sig på arbetsförmedlingarna
            under tiden januari-—-november 1964 inte mindre än 57 941 partiellt
            arbetsföra som arbetssökande. Av dessa lyckades arbetsförmedlingarna
            under samma elvamånadersperiod placera 25 695, de flesta av dessa
            i öppna marknaden. Att detta har varit möjligt beror i mycket
            hög grad på den brist på arbetskraft som varit rådande inom många
            områden. Skulle sysselsättningssituationen på arbetsmarknaden
            bli kärvare, kommer förhållandet för denna kategori arbetssökande
            att bli ytterst besvärlig. Av här nämnda antal arbetssökande återstår
            ändå för elvamånaderspe- rioden omkring 32 000, vilka i bokstavlig
            mening trängs om de 5 654 platser som finns tillgängliga vid arbetscentraler
            och ett fåtal inbyggda verkstä- der. Att detta förhållande inte
            är tillfredsställande bör utan överdrift kun- na fastslås. Man
            frågar sig också vad som lämpligen bör göras för att ord- na arbetsförhållandena
            för dessa våra olyckligt lottade medmänniskor. I årets statsverksproposition
            föreslås anslaget till anordnandet av verkstä- der för handikappade
            ökat från 10 till 11 milj. kr., och driftbidraget till dessa verkstäder
            föreslås likaledes ökat med 1 milj. kr. från 13 till 14 milj.
            kr. Även om alla nytillskott av pengar för denna verksamhet hälsas
            med den största tillfredställelse, så kommer dessa belopp ändå
            att visa sig allt- för otillräckliga för att bli den verkliga
            hjälp som är nödvändig på detta område. Arbetsmarknadsstyrelsen
            har i sin petitaskrivelse begärt ytter- ligare ökning av anslagen.
            Bidragen till anordnande av verkstäder begär-
          </p>
          <pb facs="riksdagen-motions-pdf/data/1965/mot_1965__ak__219/mot_1965__ak__219-002.pdf"/>
          <p>
            Motioner i Andra kammaren, nr 219 år 1965 13
          </p>
          <p>
            des sålunda höjt från 10 till 15 milj. kr. och driftbidraget
            från nuvarande 13 till 18 milj. kr. Om dessa belopp kunnat bifallas,
            skulle möjligheter gi- vetvis skapas för många fler partiellt
            arbetsföra att genom eget arbete bidraga till sin och de sinas
            försörjning. Framför allt driftbidragets maximering till 2000
            kr. per arbetsplats och år samt timersättningen vid verkstäder
            för halvskyddad sysselsätt- ning, som nu utgår med 2 kr. per arbetstimme,
            är belopp som bör justeras uppåt. Som förhållandet nu är, får
            huvudmännen för verkstäderna ikläda sig stora kostnader förorsakade
            av driftunderskott, belopp som vi anser att statskassan i större
            utsträckning än för närvarande bör bidraga till att täcka. Att
            den långsamma utbyggnadstakten av verkstäder och arbets- platser
            åt de partiellt arbetsföra i mycket stor utsträckning har sin
            orsak i att huvudmannen för verksamheten, oftast primärkommunen,
            får ikläda sig onormalt stor del av kostnaden, synes oss uppenbart.
            Och med hänsyn till de minskade kostnader statsverket åsamkas
            genom att antalet förtids- pensionsfall nedbringas, om vederbörande
            kan beredas skyddad syssel- sättning, ökar motivet för ett större
            statligt åtagande på detta område. Åberopande det anförda hemställes,
            att riksdagen måtte besluta att Bidrag till driften av verk- städer
            för handikappade måtte utgå dels med särskilt bi- drag som nu
            med 50 9 av redovisat underskott, dock ej med nu gällande maximibelopp
            av 2 000 kr. per arbetsplats och år, utan till denna del efter
            prövning av bidragsbeloppets storlek i varje särskilt fall, dels
            att bidrag till halvskyddad sysselsättning må utgå med högst 3
            kr. per arbetstimme i stället för nu 2 kr.
          </p>
          <p>
            Stockholm den 25 januari 1965
          </p>
          <p>
            Hugo Bengtsson Eric Svenning Viola Sandell i Landskrona
          </p>
          <p>
            Anna-Greta Skantz Einar Henningsson Mary Holmqvist
          </p>
          <p>
            Alfa Boktr. AB, Sthlm 1965
          </p>
        </div>
      </div>
    </body>
  </text>
</TEI>
