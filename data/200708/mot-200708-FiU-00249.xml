<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00249">
  <teiHeader>
    <fileDesc>
      <titleStmt>
        <title>Avskaffande av reklamskatten</title>
        <author corresp="i-W6BJ44rcZjp5pD28NhHrCf">av Gunnar Axén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av reklamskatten</title>
          <idno type="rdwebb">GV02Fi249</idno>
          <rs type="number">Fi249</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi249/text</ref>
          <ref type="dokument_url_html">http://data.riksdagen.se/dokument/GV02Fi249</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi249</ref>
          <ref type="doc">http://data.riksdagen.se/fil/7BA9E268-237D-45E5-987A-E52E8A810EDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A63DdjXtVVHPKi9kZPgAr5" type="signed"/>
        <correspContext corresp="i-A63DdjXtVVHPKi9kZPgAr5">
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction type="referral" xml:id="i-TbAsx8u5DxgxcWixWfx8is">
          <date when="2007-10-16"/>
        </correspAction>
        <correspAction type="dismissal" xml:id="i-KqUQTABXD98xTb4r5AnQag">
          <date when="2007-10-16"/>
        </correspAction>
        <correspAction type="numbering" xml:id="i-KSu9be7YCNupSef9Se9iRj">
          <date when="2007-10-05"/>
        </correspAction>
        <correspAction type="submission" xml:id="i-CbW9Gqf1QvE3VRxDKXuTJk">
          <date when="2007-10-04"/>
        </correspAction>
        <correspAction type="transfer" xml:id="i-KRz8pScuCjvtmqCkdtFwrG">
          <date when="2007-10-04"/>
        </correspAction>
        <correspAction type="assigned" xml:id="i-2RzwdrkLC59grAjoU6ebzE"/>
        <correspContext corresp="i-2RzwdrkLC59grAjoU6ebzE">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-bVuBX92LAsVbNNGjqkA8j">
            Förslag till riksdagsbeslut
          </head>
          <p xml:id="i-FzbeceZE79bHTEvWm3LUV8">
            Riksdagen tillkännager för regeringen som sin mening vad som
            anförs i motionen om reklamskatten.
          </p>
        </div>
        <div type="motContent">
          <head type="h1" xml:id="i-R4bwYcngtiu2fUou9Qg2XC">
            Motivering
          </head>
          <p xml:id="i-DuL4yRDCAY3aTg3yXHui9w">
            De skatter som tas ut i ett demokratiskt samhälle för att finansiera
            det allmännas åtaganden bör uppfylla några grundläggande krav.
            Viktigast är kanske att de är generella i den meningen att de
            drabbar alla som agerar på ett visst sätt, ägnar sig åt en viss
            verksamhet etc. Skatter som slår mer eller mindre godtyckligt
            uppfattas av allmänheten på goda grunder som orättvisa, vilket
            gör att sådana skatter bidrar till att undergräva skattemoralen
            och acceptansen för skattesystemet. Skatter bör vidare inte snedvrida
            konkurrensen eftersom marknadens funktionsmöjligheter därmed försämras,
            vilket i sin förlängning riskerar att leda till en för samhället
            som helhet försämrad resursallokering. För rättssäkerhetens skull
            bör skatteregler vara tydliga och förutsebara samt enkla att tillämpa.
          </p>
          <p xml:id="i-Ss4mVzN9EVWu6uaDXk1prR">
            Reklamskatten, som regleras av lagen (1972:266) om skatt på annonser
            och reklam, uppfyller inte ett enda av dessa grundläggande krav.
            Den är inte generell, den snedvrider konkurrensen och den är svårtillämpad.
            Detta framförs på ett för reklamskatten förödande sätt i slutbetänkandet
            från 1996 års reklamskatteutredning, vilket bär den talande titeln
            Avskaffa reklamskatten! (SOU 1997:53). Utredaren går igenom reklamskattelagen
            och konstaterar på punkt efter punkt att den är så undermålig
            och leder till så oacceptabla konsekvenser att världen snarast
            bör befrias från dess existens.
          </p>
          <p xml:id="i-5c8tGi93R5x5GqjkKVNcGk">
            Utredaren framhåller att reklamskattens själva konstruktion är
            sådan att det inte är möjligt att förändra lagstiftningen på ett
            sådant sätt att ett godtagbart resultat uppnås. Utredningens översyn
            leder till slutsatsen att reklamskatten inte kan reformeras så
            att den uppfyller de krav som måste ställas på en skatt. De justeringar
            av reklamskattelagen som krävs för att nå målet om en generell
            och konkurrensneutral beskattning stöter antingen på formella
            hinder eller medför ingrepp som inte står i rimlig proportion
            till skattens syfte och allmänna betydelse (s. 18).
          </p>
          <p xml:id="i-D3Yc1MoKh2D5B7qUZVQ33c">
            Dessa slutsatser bör inte ha kommit som en överraskning för någon.
            Redan minoriteten i den utredning som föreslog reklamskattens
            införande betonade att skatten skulle bli synnerligen krånglig
            och kostsam att tillämpa och avstyrkte därför förslaget. Det gjorde
            även snart sagt samtliga remissinstanser.
          </p>
          <p xml:id="i-LS4ymZNFFWUAUtkVJ9AAmh">
            När det gäller frågan om reklamskattens bristande generalitet
            och konkurrensneutralitet pekar 1996 års reklamskatteutredning
            på ett antal omständigheter som bidrar till detta. Annons i dagspress
            beskattas med 4 % medan skattesatsen i övrigt är 11 %. Detta är
            förvisso ett medvetet ställningstagande från den ursprungliga
            lagstiftarens sida i syfte att gynna dagspressen, men med tanke
            på att t.ex. dagstidningarnas bilagor alltmer kommit att likna
            veckopressens publikationer framstår den rådande ordningen som
            än mer orimlig än den var från början. Det är också värt att konstatera
            att fler och fler gratisdistribuerade tidningar med dagspresskvalitet
            växer fram. Tidningen Metro är måhända det bästa och mest kända
            exemplet, men även på andra håll i landet möter traditionella
            dagstidningar konkurrens av gratisutdelade publikationer av hög
            klass. Från konkurrenssynpunkt är det självfallet förkastligt
            att dessa tidningar inte kan tävla på samma villkor som vanlig
            dagspress. Vidare konstaterar utredningen att efter hand som den
            tekniska utvecklingen går framåt urholkas reklamskatten allt mer
            (s. 37).
          </p>
          <p xml:id="i-CDPnPRzaBNa5YDiR7WuZUJ">
            Dagens reklamskatt träffar inte reklam i radio, tv och Internet.
            Inte heller reklam i trycksaker som framställts genom andra tekniker
            än tryckpress eller screenförfarande omfattas. Det innebär att
            reklam i trycksaker som producerats genom exempelvis färgkopiatorer
            och färgplottrar är fria från skatt. Den snedvridna konkurrenssituationen
            är naturligtvis oacceptabel, särskilt från tidningarnas liksom
            annonsbladens synpunkt (s. 39).
          </p>
          <p xml:id="i-poxoHxugrtRE9EviuzTzb">
            En del av de rättssäkerhetsproblem som uppkommer i och med att
            reklamskattelagen är otydlig och svårtillämpad har åtgärdats i
            och med avskaffandet av den reklamskatt som tryckerier tidigare
            var tvungna att betala på reklamtrycksaker (se prop. 1997/98:150
            s. 175). Många bekymmer kvarstår dock, t.ex. de som beror på att
            många av lagens begrepp är bristfälligt definierade och/eller
            svåra att avgränsa. Avgränsningssvårigheter uppkommer exempelvis
            ofta vad gäller begreppen allmän nyhetstidning och bilaga (utredningen,
            s. 40).
          </p>
          <p xml:id="i-FVZ4sFAnfpBYA6ba6aArnB">
            Staten skulle, enligt utredarens bedömning, i det korta perspektivet
            förlora omkring 700 miljoner kronor netto om reklamskatten avskaffades.
            Å andra sidan skulle de i dag skattskyldiga få en betydande administrativ
            lättnad, samtidigt som konkurrensen mellan samtliga reklammedier
            skulle förbättras. Utredaren menar att ett avskaffande för dagspressens
            del i första hand skulle medföra sänkta annonspriser och i andra
            hand sänkta prenumerationspriser. De skattesänkningar vi moderater
            förespråkar syftar i allmänhet till att förbättra förutsättningarna
            för arbete och företagande samt till att ge enskilda människor
            större möjligheter att forma sin egen tillvaro efter egna önskemål,
            men när det gäller reklamskatten är det således andra och vill
            vi hävda än viktigare principer som måste beaktas. Om reklamskattelagen
            hade föreslagits i dag hade den omedelbart kastats i papperskorgen
            oavsett det statsfinansiella läget eftersom den strider mot grundläggande
            principer för ett rimligt skattesystem.
          </p>
          <p xml:id="i-R9uwU2bJhxu8MGL3PB3TPt">
            Den fråga man bör ställa sig är om det är värdigt ett rättssamhälle
            som vårt att ha en skatt som medför betydande rättsosäkerhet,
            som är orättvis och som dessutom snedvrider konkurrensen. Det
            entydiga svaret måste, enligt vår mening, bli nej.
          </p>
          <p xml:id="i-U2zGvomePpBhoMmWkWPgTW">
            Regeringen har visserligen i årets budgetproposition lagt fram
            vissa förslag som syftar till ett minskat uttag av reklamskatt,
            men dessa förslag undanröjer inte de grundläggande brister med
            vilka reklamskatten som företeelse är behäftad utan förstärker
            i stället skattens konkurrenssnedvridande effekter eftersom de
            gynnar dagspressen på bl.a. gratistidningarnas bekostnad. Förslagen
            är därför både otillräckliga och felaktigt utformade.
          </p>
          <p xml:id="i-EFGJtHV7Nnt2goLgTBTqDt">
            Mot bakgrund av ovanstående och att regeringen ignorerat riksdagens
            begäran om ett förslag om avskaffad reklamskatt bör riksdagen
            fatta beslut om att reklamskatten avskaffas. Det torde ankomma
            på utskottet att utforma erforderlig lagtext.
          </p>
        </div>
        <div type="motSignatures">
          <list>
            <item xml:id="i-SiSud6Ymxf3zqg5zJqvnSs">
              Gunnar Axén (m)
            </item>
          </list>
        </div>
      </div>
    </body>
  </text>
</TEI>
