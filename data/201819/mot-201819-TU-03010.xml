<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-03010">
  <teiHeader>
    <fileDesc>
      <titleStmt>
        <title>med anledning av skr. 2018/19:31 Riksrevisionens rapport om nytt signalsystem för järnvägen</title>
        <author corresp="i-FucmvyHZ22CXcKRGnfjaC4">av Anders Åkesson m.fl. (C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3010 av Anders Åkesson m.fl. (C, L)</title>
          <idno type="rdwebb">H6023010</idno>
          <rs type="number">3010</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6023010/text</ref>
          <ref type="dokument_url_html">http://data.riksdagen.se/dokument/H6023010</ref>
          <ref type="dokumentstatus_url_xml">http://data.riksdagen.se/dokumentstatus/H6023010</ref>
          <ref type="docx">http://data.riksdagen.se/fil/619FE3E4-17A2-404A-A98B-B31EACBD65C8</ref>
          <ref type="pdf">http://data.riksdagen.se/fil/56A54050-D355-411A-8A89-8CEF529001BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-D4ejmSE1iigHaY6w5Q1gox"/>
        <correspContext corresp="i-D4ejmSE1iigHaY6w5Q1gox">
          <ref>Skrivelse 2018/19:31</ref>
        </correspContext>
        <correspAction xml:id="i-Sm5YiCw1NiVqhQ69mkziNx" type="signed"/>
        <correspContext corresp="i-Sm5YiCw1NiVqhQ69mkziNx">
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-GXidniMLQ9UWnXEsb1Vcu2"/>
        </correspContext>
        <correspAction type="submitted" xml:id="i-LJUe493ULP2NJ8Ht6zzwUR">
          <date when="2019-01-18"/>
          <time when="15:07:23"/>
        </correspAction>
        <correspAction type="reviewed" xml:id="i-Nfka4ikARjG5dTBBxBg4dZ">
          <date when="2019-01-21"/>
          <time when="16:04:06"/>
        </correspAction>
        <correspAction type="dismissed" xml:id="i-U5UYHpPwsd734u5uYTf9Xp">
          <date when="2019-01-22"/>
        </correspAction>
        <correspAction type="referred" xml:id="i-QaQZJwXctJ8SBW8UuasTr">
          <date when="2019-01-23"/>
        </correspAction>
        <correspAction type="assigned" xml:id="i-2i6FtqfqwjwJYkFD1b737m">
          <date when="2022-01-26"/>
          <time when="14:34:58"/>
        </correspAction>
        <correspContext corresp="i-2i6FtqfqwjwJYkFD1b737m">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-GktwSSnRnVLKW586UfkFSY"/>
        <correspContext corresp="i-GktwSSnRnVLKW586UfkFSY">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:3010 av Anders Åkesson m.fl. (C, L) med anledning av skr. 2018/19:31 Riksrevisionens rapport om nytt signalsystem för järnvägen</div>
      </div>
      <div type="motBody">
        <div type="motProposal" subtype="förslag">
          <head xml:id="i-DEL1Xp7UMZgeEEoyy7pdAM">
            Förslag till riksdagsbeslut
          </head>
          <list style="ol">
            <item xml:id="i-4TC7KxQHv1HBWbML2qjH4q">
              Riksdagen ställer sig bakom det som anförs i motionen om att
              pausa införandet av det europeiska trafikstyrningssystemet för
              tåg (ERTMS) och tillkännager detta för regeringen.
            </item>
            <item xml:id="i-LNGAXEfktxNs7gBhHWx9ig">
              Riksdagen ställer sig bakom det som anförs i motionen om att
              under tiden man pausar införandet av ERTMS ska en robust handlingsplan
              och konsekvensanalys tas fram och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XLuYFZdzhjZjKr1s4jSSX6">
            Motivering
          </head>
          <p xml:id="i-3SPuxbg3ffhtAww2tt27M2">
            Oavsett om man bor på landsbygden, i mindre orter, i städernas
            förorter eller i innerstaden ska man ha likvärdiga möjligheter
            att leva, arbeta och driva företag. Då krävs en fungerande infrastruktur.
            Centerpartiet vill hålla ihop landet genom välfungerande järnvägstransporter
            men alltför länge har järnvägen prioriterats för lågt. Det har
            lett till att vi har en stor skuld av eftersatt underhåll. Den
            skulden får vi nu betala i form av trasig räls och tåg som antingen
            inte går i tid eller inte går alls. Det leder till att människor
            blir såväl försenade som frustrerade och att gods antingen står
            still eller flyttas till väg. Det är dags att börja betala tillbaka
            den skulden och steg för steg rusta den svenska järnvägen igen.
            För att åstadkomma detta kommer det att krävas såväl ekonomiska
            medel som förändrad arbetsmetodik. Införandet av ett nytt signalsystem
            (ERTMS) innebär en kostnad på ca 30 miljarder i sin helhet. Centerpartiet
            föreslår att investeringarna i järnvägssignalsystemet ERTMS pausas.
            Genom det frigörs i storleksordningen 15–19 miljarder kronor som
            Centerpartiet i stället vill satsa på ett närtida underhåll av
            i första hand vägar och järnväg. Vi bär med oss en jättelik underhållsskuld
            så underhållet måste öka markant och tidigt redan i kommande planperiod.
            Ett tillfälligt stopp i implementeringen av ERTMS möjliggör också
            ett omtag av processen i syfte att säkerställa att utrullning
            sker kvalitetssäkrat med rätt teknik och kostnadseffektivt till
            största möjliga samhällsekonomiska nytta. I nuläget anser Centerpartiet
            att det finns alltför stora osäkerheter med att låta processen
            fortgå.
          </p>
          <head type="h2" xml:id="i-BoXpfdzgFyXPY1Ku3Gn8FB">
            Bristande nyttor och kostnadskontroll
          </head>
          <p xml:id="i-S1VaRasp5dHTuZUq8gynLp">
            Riksrevisionen lyfter i sin granskning av ERTMS ett antal anmärkningsvärda
            aspekter avseende effektiviteten i införandet av det nya signalsystemet.
            Till exempel visar rapporten att kostnaderna för att utveckla
            ett fungerande ERTMS-system som svarar mot EU:s specifikationer
            såväl som nationella krav kraftigt underskattats. Riksrevisionen
            gör också bedömningen att införandet av ERTMS i Sverige inte ger
            någon betydande nytta genom förbättring av den gränsöverskridande
            trafiken inom överskådlig framtid. Riksrevisionen slår också fast
            att nyttan av ERTMS som nytt signalsystem i stället för ATC är
            relativt begränsad.
          </p>
          <p xml:id="i-QRfVRgVFJYSe8u1qCeoy6C">
            Det är häpnadsväckande att läsa Riksrevisionens rapport avseende
            hur dålig kostnadskontroll Trafikverket haft och har avseende
            utrullningen av ERTMS. Den beräknade totalkostnaden för utvecklingen
            av ERTMS var 1,17 miljarder kronor i planen 2010. Den var kraftigt
            underskattad och har nästan tredubblatssedan dess. Även prognosen
            för Malmbanan har ökat med 34 procent. Riksrevisionens bedömning
            är att kostnadsuppskattningarna för utvecklingen av ERTMS inte
            har varit av tillräckligt god kvalitet eftersom Trafikverket haft
            bristande kunskap om vad som krävts för att beställa och utveckla
            ett fungerande system. Det är därför svårt att tro att införandet
            av ERTMS på övriga sträckor (allt utom Malmbanan och ERTMS Korridor
            B/ScanMed Öst) ska bli 23 procent billigare än tidigare prognoser.
          </p>
          <head type="h2" xml:id="i-Ueu4DbD586qDNmZGw8v84z">
            Forcerat införande ger negativa följdeffekter
          </head>
          <p xml:id="i-G3BDEscZHmLeDFpTteZP6D">
            Centerpartiet anser att det finns en risk att ERTMS-införandet
            forceras på grund av behov av investeringar i det befintliga signalsystemet,
            där reservdelsbrist har uppstått. Krav på reinvesteringar i ATC
            och saktfärdighet och oklarhet sett till implementering av ERTMS
            ger upphov till delvis motstridiga prioriteringar som Trafikverket
            behöver hantera.
          </p>
          <p xml:id="i-Tkq6DHysstnAyQ2k9SLg5i">
            Enligt Riksrevisionen är situationen sådan i dag att den beslutade
            planen för ERTMS-införandet inte löser hela reinvesteringsbehovet
            i tid. Det kommer därför sannolikt att krävas reinvesteringar
            i förtid sett till ERTMS-planen. I dagsläget saknar Trafikverket
            en strategi för hur sådana reinvesteringar ska hanteras. Riksrevisionen
            ser det som problematiskt att det inte finns en sammanhållen plan
            för hur arbetet ska genomföras, en ståndpunkt som Centerpartiet
            delar.
          </p>
          <p xml:id="i-CvEQH9k64VGkDCqSxg7cxP">
            Ett exempel på vad detta kan leda till är att det bildas isolerade
            stråk med ERTMS. Malmbanan brukar nämnas som ett sådant exempel.
            Malmbanan ska driftsättas med ERTMS fr.o.m. 2021. I den nationella
            infrastrukturplan som gäller fram till 2030 saknas dock finansiering
            för ERTMS för sträckan från Boden söderut på stambanan genom övre
            Norrland. Bristen på långsiktig utrullning, finansiering och stråktänk
            medför att det bildas en ERTMS-ö i ena änden av systemet som är
            dimensionerande för all trafik som är i förbindelse med denna
            ö. Konsekvenser av detta kan bli ökande kostnader, brist på redundanskapacitet
            och överflyttning av gods från järnvägs- till vägtrafik – vilket
            påverkar möjligheten att nå uppsatta klimatmål och något som även
            går emot den nationella godstransportstrategin.
          </p>
          <p xml:id="i-MMVSJymofgVrRyTfzNeBm1">
            Eftersom konsekvenserna är så stora och riskerar att hårt drabba
            både persontrafiken och godstrafiken i Norrland anser vi att uppgraderingen
            till ERTMS ska skjutas upp tills stambanan söder om Boden får
            ERTMS. Alternativt bör en parallell användning av ATC på delsträckan
            möjliggöras under en lång och förutsebar övergångstid.
          </p>
          <head type="h2" xml:id="i-GrYq2QvecykTbkUTLxuVMz">
            Väldigt oklara nyttor med ERTMS
          </head>
          <p xml:id="i-VQRe4kVrvBcSqsd9ucqsKd">
            Motivet till ERTMS-utrullningen har enligt tidigare underlag
            från Trafikverket och tidigare Banverket varit att ERTMS kan ge
            stora kapacitetshöjande effekter. Det har varit ett av de viktigaste
            argumenten för införandet men är enligt Riksrevisionens rapport
            sedan ett par år tillbaka inte längre aktuellt. När inte heller
            den samhällsekonomiska nyttan är självklar uppstår stora frågetecken
            kring hur angeläget det är med fullskalig implementering av ERTMS
            i nuläget.
          </p>
          <p xml:id="i-AaVoVhsfSzspwdi5x8BAT6">
            I den samhällsekonomiska bedömningen från 2013 beräknades de
            samhällsekonomiska nyttorna av investeringen i utredningsalternativet
            uppgå till 25,9 miljarder kronor (främst genom förkortade restider
            till följd av ökad kapacitet, att jämföra med den uppskattade
            totalkostnaden på 27 miljarder kronor). När en ny samhällsekonomisk
            bedömning genomfördes 2017 var endast en nytta på 3,9 miljarder
            kronor, till följd av ökad driftsäkerhet, inkluderad i utredningsalternativet,
            jämfört med totalkostnaden på 30,2 miljarder kronor.
          </p>
          <p xml:id="i-B5HGZMAiuNaz6mRevD7tjk">
            Centerpartiet är måna om en fungerande järnväg med modern räls
            och modernt signalsystem men det är avgörande att synkroniseringen
            mellan räls och fordon fungerar och att den trafik som går på
            rälsen utförs av en mångfald av stora som små aktörer. Operatörernas
            kostnader för implementeringen utgör ytterligare en stor osäkerhet,
            särskilt för små aktörer som vid nya investeringar inte når samma
            skalfördelar som de stora operatörerna.
          </p>
          <p xml:id="i-275KrsYGiybJkV2BgGKBuz">
            Trots detta väljer regeringen i sin skrivelse att inte vidta
            några åtgärder. Centerpartiet anser att detta är anmärkningsvärt
            och anser att införandet av det nya signalsystemet bör pausas
            då antalet frågetecken och osäkerheter kring effekter, nytta,
            kostnader och konsekvenser är för stora. Centerpartiet anser att
            det finns stora risker att möjligheten att nå klimatmålet 2030
            äventyras genom att gå vidare med satsningen på ERTMS i detta
            skede. Ett viktigt delmål för att nå klimatmålet är att säkerställa
            en överflyttning av gods från väg till järnväg. Detta delmål äventyras
            dels genom den ökade kostnaden för godsoperatörer på järnväg,
            dels för att det saknas finansiering för en pressad bransch. Värdet
            av ERTMS och kostnadsbilden för svenska tågoperatörer är fortfarande,
            efter 25 år, oklara faktorer. Det saknas också underlag för ett
            kvalitetssäkrat genomförande på de för Sverige viktigaste transportsträckorna
            som t.ex. Södra stambanan och för pendeltågstrafiken i Stockholm.
            Minsta felsteg i genomförandet kan leda till omfattande transportproblem
            och förtroendekris för ett redan tidigare utsatt transportslag
            samt att vi definitivt inte når klimatmålen. Riksrevisionen beskriver
            ett system som har försenats, fördyrats och försvårats av ständigt
            nya tekniska specifikationer, felaktiga underlag och bristande
            planering.
          </p>
          <p xml:id="i-WY8iay4ny4GUaNtrhT5a6J">
            I implementeringen av ERTMS som tågtrafikstyrning finns även
            en stor säkerhet om det ingående kommunikationssystemet GSM-R,
            då dess tekniska livslängd snart är uppnådd och dess ersättare
            FRMCS ej är färdigutvecklad. Kommunikationssystemet är en vital
            del av tågtrafikstyrningen.
          </p>
          <p xml:id="i-77Sx4CZ96Mq92cUofvSfcg">
            Vi anser att regeringen snarast bör analysera om – och i så fall
            hur – en utrullning av ERTMS på hela vår järnvägsinfrastruktur
            verkligen är motiverad med hänsyn till kostnad och teknisk funktionalitet.
          </p>
          <p xml:id="i-PDjKyqNzSSSjM2f3MPhKmt">
            Projektets goda intentioner bör inte riskeras på grund av ett
            forcerat införande. Sverige bör undvika det projekthaveri som
            danska politiker fick hantera 2017, till följd av kraftiga förseningar
            och fördyringar. Sverige kan följa det tyska exemplet med en pilotfas
            fram till 2025 för standardisering av ny teknik (inklusive versionshantering,
            systemintegration och efterföljare till GSM-R) och införande av
            ERTMS i testområden för att sedan efter 2025 genomföra en industrialiserad
            rikstäckande utrullning.
          </p>
          <p xml:id="i-G845qiDPtb15dg7hz3Uhjy">
            En robust och väl fungerande järnväg är avgörande för att minska
            transportsektorns klimatavtryck och kostnadsnivå.
          </p>
        </div>
        <div type="motSignatures">
          <list>
            <item xml:id="i-XxXLxQxKsoUeXj7cpqJL1C" who="i-FucmvyHZ22CXcKRGnfjaC4">
              Anders Åkesson (C)
            </item>
            <item xml:id="i-95ZuLbGRcwB3bk9swNaL9m" who="i-WG1giJMSibawsd4Nrc2c3k">
              Mikael Larsson (C)
            </item>
            <item xml:id="i-UUxKGGMwrqrBquHsCF2UkJ" who="i-GXidniMLQ9UWnXEsb1Vcu2">
              Helena Gellerman (L)
            </item>
          </list>
        </div>
      </div>
    </body>
  </text>
</TEI>
