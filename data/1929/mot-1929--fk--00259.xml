<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__259/mot_1929__fk__259-001.pdf"/>
      <fw xml:id="i-HjCo6XN5LhL4nvGYWE9DkQ">
        Motioner i Första kammaren, Nr 259. t
      </fw>
      <div type="motHeader" xml:id="i-59JqdQK9PAEpZmFLehL5Gw">
        <div type="motTitle" xml:id="i-7Cn36PR8fMYbNj3KXTBA2r"/>
        <div type="motSubmissionInfo" xml:id="i-U8HNhoXBLuYnEpsRakNkT3"/>
      </div>
      <div type="motBody" xml:id="i-GvJ4x7WF7bRgjedNkLxWQg">
        <div xml:id="i-EdR5hLbKPPMspgKC4cxnqp">
          <p xml:id="i-J4LmY8mEUExUXLcHpAtNgQ">
            Nr 259.
          </p>
          <p xml:id="i-PwM26eoVpGSgAwT1PLhJi4">
            Av herr Sederholm m. fl., i anledning av Kungl. Maj:ts proposition
            angående vissa anslag till folkskole- seminarierna.
          </p>
          <p xml:id="i-BN4fmXojfCB5bTcFgNKPic">
            Kungl. Maj:t har i proposition, nr 121, föreslagit riksdagen
            att besluta bl. a., att folkskoleseminariet i Strängnäs skall
            från och med läsåret 1929— 1930 successivt nedläggas. Ett uppskov
            med beslut i denna fråga synes oss dock lämpligt av skäl, som
            vi i det följande skola anföra. Först och främst tillåta vi oss
            fästa uppmärksamheten därå, att propositio- nen icke lämnar riksdagen
            erforderlig upplysning om de ekonomiska konse- kvenser, som kunna
            följa av ett bifall till den föreslagna inskränkningen av seminarieorganisationen.
            Enligt resonemanget i propositionen skulle riks- dagen vid en
            beskärning av antalet seminarier närmast ha att välja mellan att
            nedlägga seminariet i Strängnäs eller seminariet i Skara. Båda
            dessa seminarier arbeta under otillfredsställande lokalförhållanden.
            Beslutar nu riksdagen att ettdera av dessa seminarier nedlägges,
            blir en nödvändig följd att den beviljar medel att förse det andra
            med behövliga lokaler. Hur stora anslagskraven bliva i det ena
            eller andra fallet, lämnar propositionen ej tillräckligt material
            att bedöma. Av propositionen framgår angående seminariet i Strängnäs,
            att det saknar gymnastiklokal samt några andra utrymmen, som numera
            anses nödvändiga för undervisningen; att 1913 utarbetades och
            godkändes ett förslag att avhjälpa denna brist. Kostnaden beräknades
            till 206,895 kronor, vilket belopp även beviljades av riksdagen
            1914; att till seminariet hör särskild rektorsbostad; samt att
            Strängnäs stad framställt krav på att, om seminariet nedlägges,
            stats- verket inlöser tomten, 24,645 kvm, med 4 kronor per kvm,
            vilket är taxerings- värdet på kringliggande mark i privat ägo.
            Kostnadsberäkningen över om- och tillbyggnaden vid Strängnässeminariet
            är alltså 15 år gammal. Den lämnar sålunda föga ledning för bedömandet
            av nuvarande kostnad för dessa byggnadsarbeten. Senare ha visserligen
            mera omfattande och dyrbara förslag till tillbyggnad utarbetats,
            men det torde vara uteslutet att riksdagen anser sig kunna bevilja
            större belopp än som är
          </p>
          <pb facs="riksdagen-motions-pdf/data/1929/mot_1929__fk__259/mot_1929__fk__259-002.pdf"/>
          <fw xml:id="i-VJUDE7PM6QVcm2MEB8owCt">
            8 Motioner i Första kammaren, Nr 259.
          </fw>
          <p xml:id="i-Ew5SKSkkTECN8hDcarjm8V">
            absolut nödigt för ändamålet, även om Strängnässeminariet skulle
            bli utan någon eller några av de bekvämligheter, varmed de senast
            byggda semina- rierna utrustats.
          </p>
          <p xml:id="i-LWMx3zU6SawpBidS8kk21d">
            Angående seminariet i Skara upplyser propositionen, att dess
            lokaler äro otillfredsställande; att de även äro otillräckliga,
            varför ytterligare lokaler förhyras för 3,900 kronor per år; och
            att seminariet ej disponerar särskild rektorsbostad, varför hyresersätt-
            ning utbetalas till rektor med 1,950 kronor per år. För att bedöma
            den ekonomiska sidan av Skaraseminariets bibehållande eller nedläggande
            krävas upplysningar om huruvida någon del av nuvaran- de seminariebyggnad
            kan ingå i en framtida om- och tillbyggnad eller hel nybyggnad
            behöves, om kostnaden i det ena eller andra fallet, om i fall
            av nybyggnad den nuvarande tomten kan bibehållas eller om annan
            tomt, ställd till förfogande av Skara stad, lämpligen bör användas,
            samt om kostnaden för att iordningställa den nya tomten, för den
            händelse en sådan skulle kom- ma till användning. För frågan om
            lärarproduktionens begränsning kommer bibehållandet av seminariet
            i Strängnäs ännu ett år ej att medföra några nämnvärda olägen-
            heter. Som bekant kommer på grund av de inskränkningar, som redan
            vid- tagits, under de närmaste åren att uppstå en viss brist på
            folkskollärare. I sin skrivelse den 27 november 1928 har skolöverstyrelsen
            beräknat denna vid slutet av läsåret 1933—1934 till omkring 30.
            Skolöverstyrelsen har då räknat med att inga elever intagas i
            seminariet i Strängnäs under instun- dande läsår. Skulle sådan
            intagning dock ske i samma utsträckning som vid övriga seminarier,
            d. v. s. 20 elever i klass I, skulle följden alltså endast bliva,
            att den ovan nämnda bristen minskas till omkring 10, ett förhållande,
            som ur folkskolans synpunkt måste betecknas som en fördel. Redan
            med stöd av det anförda våga vi påstå, att ett uppskov med frågan
            om nedläggande av seminariet i Strängnäs är påkallat, på det att
            riksdagen må få tillfälle att grunda ett beslut om seminarieorganisationens
            inskränk- ning på tillförlitliga beräkningar av de kostnader,
            som ofrånkomliga bygg- nadsarbeten medföra. Men därtill synes
            oss ett nedläggande av ett eller annat folkskolesemina- rium böra
            avgöras i ett vidare sammanhang. Skolöverstyrelsen har fram- hållit,
            att skäl fortfarande tala för ett samtidigt avgörande av indragningsfrå-
            gan och frågan om statens ställning till småskoleseminarierna.
            Dessa skäl tillåta vi oss tillmäta större betydelse, än skolöverstyrelsen
            varit benägen att göra. Då frågan om statens övertagande av småskoleseminarierna
            kom- mer — som man kan förmoda snart nog — inför riksdagens prövning,
            lära kostnaderna för undervisningslokaler spela en betydande roll
            vid avgöran- det. Ett säkert bedömande av frågan, i vilken utsträckning
            landstingens seminarier skola övertagas och var statens småskoleseminarier
            skola för-
          </p>
          <pb facs="riksdagen-motions-pdf/data/1929/mot_1929__fk__259/mot_1929__fk__259-003.pdf"/>
          <fw xml:id="i-8tUgp1N5WSFqGuxk2ENSxx">
            Motioner i Första kammaren, Nr 259. 9
          </fw>
          <p xml:id="i-4oDeZrf7YsFa3fFXRNqgfb">
            läggas, torde knappast kunna ske, med mindre riksdagen har till
            sitt förfo- gande en översikt på lärareutbildningen i dess helhet.
            Först sedan en dylik generalplan är upplagd bör man, synes det
            oss, skrida till beslut om vilket eller vilka seminarier, som
            böra nedläggas. På grund av vad sålunda anförts få vi hemställa,
          </p>
          <p xml:id="i-2PCy97pfcta6X2qP3hJQJw">
            att riksdagen måtte avslå Kungl. Maj:ts proposition nr 121 i
            vad den avser nedläggande av folkskoleseminariet i Strängnäs.
          </p>
          <p xml:id="i-8wnuh35UaZ3g2idGrpb4j6" type="date">
            Stockholm den 8 mars 1929.
          </p>
          <p xml:id="i-qeBydUgsymxbVpf7CrJxW">
            G. Sederholm. A. J. Bärg. B. v. Stockenström.
          </p>
        </div>
      </div>
    </body>
  </text>
</TEI>
