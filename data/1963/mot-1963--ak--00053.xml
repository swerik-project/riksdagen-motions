<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__53/mot_1963__ak__53-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 53 år 1963
          </p>
          <p>
            Nr 53
          </p>
          <p>
            Av herrar Nilsson i Gävle och Hermansson, om upprättande av en
            bostadsbyggnadsfond för samhällsnyttiga företag.
          </p>
          <p>
            (Lika lydande med motion nr 45 i Första kammaren)
          </p>
          <p>
            Med tillfredsställelse noterar vi de senaste årens diskontosänkningar.
            Regeringens och riksbanksfullmäktiges åtgärder i detta avseende
            hälsas med stor tillfredsställelse av landets småföretagare, småjordbrukare,
            hand- lare och icke minst av vårt lands hyresgäster, bostadsrättsinnehavare
            och egnahemsägare. Beslutet av den 17 januari 1963 om en ytterligare
            sänkning av diskontot till 3,50 procent utgör enligt vår mening
            en stark bekräftelse på riktigheten av tesen om en låg räntas
            fördelar för småföretagare och konsumenter. Vår tillfredsställelse
            över att regering och riksbanksfullmäktige äntligen vidtagit åtgärder
            för att bryta det tidigare höga ränteläget kan givetvis sökas
            också ur det faktum, att den kommunistiska riksdagsgruppen under
            en följd av år motionsledes rest kravet på diskontosänkning. Det
            märkliga för- hållandet att såväl bankoutskottet som riksdagen
            varje gång avslagit de kommunistiska motionerna kan knappast förklaras
            från ett sakligt stånd- punktstagande. Förändringarna på räntepolitikens
            område kan till mycket stor del sökas i tillkomsten av de ständigt
            växande ATP-fonderna. Det sparande som upp- stod i och med skapandet
            av ATP har i sin tur i grunden förändrat läget på den långa kapitalmarknaden,
            Alla vet från tidigare år hurusom kommu- ner, samhällsnyttiga
            byggnadsföretag o. a. formligen fick tigga sig fram hos banker
            och kreditinstitut och oftast gick bet på uppgiften att anskaffa
            nöd- vändiga långa lån. Läget är nu förändrat. Tillgången på kapital
            på såväl den långa som korta marknaden är f.n. tillfredsställande.
            Såväl konjunkturinstitutet som regeringen har vid sina bedömningar
            av den sannolika konjunkturutvecklingen fäst uppmärksamheten vid
            det för- hållandet, att vårt lands näringsliv f.n. arbetar i tecknet
            av åtstramade konjunkturer. Diskontosänkningen av den 17 januari
            1963 var därför vän- tad. Ränteläget i vårt land kan emellertid
            icke betecknas som lågt. Detta framträder särskilt starkt vid
            en jämförelse med senare delen av 1940-talets diskontopolitik.
            Riksbankens diskonto var då följande: 1945 2,55, 1946 2,50, 1947
            2,50, 1948 2,50, 1949 2,50, 1950 2,54, 1951 3,00, 1952 3,00.
          </p>
          <pb facs="riksdagen-motions-pdf/data/1963/mot_1963__ak__53/mot_1963__ak__53-002.pdf"/>
          <p>
            Motioner i Andra kammaren, nr 53 år 1963 3
          </p>
          <p>
            Det var först efter mitten av 1950-talet som den verkliga högräntepoli-
            tiken satte in, den högräntepolitik som vi aldrig kunnat acceptera
            och som först nu är på väg att brytas. Det synes oss emellertid
            icke finnas anledning att stanna vid 3,50 utan anser vi lågräntepolitikens
            riktmärke bör ligga mellan 2 å 3 procent. Nu som tidigare vill
            vi alldeles särskilt framhålla be- tydelsen av sänkta räntekostnader
            för bostadssektorn. Att komma till rätta med de höga bostadskostnaderna
            och kraftigt sänka dessa framstår som en tvingande nödvändighet.
            Att så är fallet bekräftar f.ö. regeringen i sina förslag om höjda
            och utökade bostadsrabatter. Dessa förslag måste dock betecknas
            som otillräckliga enär de visserligen medelst subventioner minskar
            hyrorna för många barnfamiljer, men icke angriper roten till de
            höga bostadskostnaderna. Dessa kostnader betingas av flera faktorer,
            såsom de höga tomtpriserna och en tilltagande markspe- kulation,
            monopolpriser på byggnadsmaterial, växande fastighetsägarvins-
            ter etc., vartill kommer de höga kapitalkostnaderna. Vi har tidigare
            hänvisat till såväl professor Alf Johansson som till finans- minister
            Sträng. Dessa har vid olika tillfällen hävdat att en procents
            ränte- stegring kan betyda mellan 10—153 procents hyresförhöjning.
            En motsva- rande räntesänkning måste logiskt leda till motsatt
            resultat, d. v. s. allt un- der förutsättning att räntesänkningen
            verkligen kommer hyresgästerna till godo. Slutligen måste framhållas
            att bostadskostnaderna tar så stor del av löntagarnas inkomster,
            att löntagarna vid sin långsiktiga planering av sin försörjning
            och skydd av sin standard bör äga rätt att få veta sina verk-
            liga hyreskostnader så långt fram i tiden som detta är möjligt.
            Att göra bostadsbyggandets kapitalkostnader beroende av variationerna
            i ränteläget anser den kommunistiska riksdagsgruppen vara oriktigt.
            Vi vidhåller så- lunda vårt tidigare resta krav om en långsiktigt
            fastställd låg ränta för all bostadsbyggnation. Detta måste vara
            lättare att genomföra nu sedan ATP- fonderna kommit till stånd.
            Med hänvisning till vad här ovan anförts hemställer undertecknade,
            att riksdagen måtte besluta att i skrivelse till Kungl. Maj:t
            hemställa om utredning och förslag till upprättandet av en bostadsbyggnadsfond
            ur vilken kommunala, kooperativa och andra samhällsnyttiga bostadsbyggnadsföretag
            äger rätt att för bostadsbyggande erhålla långsiktiga lån till
            en ränta av förslagsvis högst två procent.
          </p>
          <p>
            Stockholm i januari 1963
          </p>
          <p>
            Henning Nilsson C.-H. Hermansson
          </p>
        </div>
      </div>
    </body>
  </text>
</TEI>
