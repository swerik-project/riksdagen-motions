<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00510">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__510/mot_1950__ak__510-001.pdf"/>
      <fw xml:id="i-2XVgxmu1uPxwUk9SyuhY8g">
        2 Motioner i Andra kammaren, nr 510.
      </fw>
      <div xml:id="i-4BrVcLABmPR4zA6dY58aEo" type="motHeader">
        <div xml:id="i-BViCzcZ5PCSyNt6kx8quRX" type="motTitle"/>
        <div xml:id="i-L31QK4QWmgtH5LkbRaQfHC" type="motSubmissionInfo"/>
      </div>
      <div xml:id="i-X7L9GCP6QLZ3WtGoFwnU7N" type="motBody">
        <div xml:id="i-HAMtKzKJdJAujUYGdMphRt">
          <p xml:id="i-3VSjrmBd1uyNBxdRDRF2WF">
            Nr 510.
          </p>
          <p xml:id="i-DRsJXHM3fTDA1WAYSfBKY7">
            Av herr Hjalmarson m. fl., i anledning av Kungl. Maj:ts proposi-
            tion, nr 115, med förslag till lag om fortsatt giltighet av prisregleringslagen
            den 30 juni 1947 (nr 303).
          </p>
          <p xml:id="i-S6qnMGZDYQMBVqZqm6zWpJ">
            1939 års prisregleringslag var uppenbarligen avsedd som ett medel
            för det allmänna med hjälp av vilket man under en övergångsperiod
            skulle kunna hålla tillbaka sådana tillfälliga prisstegringar,
            som bottnade i en plötslig varuknapphet, uppkommen på grund av
            avspärrningen och andra av kriget betingade omständigheter. 1947
            års prisregleringslag hade redan från början en vidare syftning.
            Den motiverades med samhällsekonomiska omständigheter av helt
            annan art och fattades redan från början som ett av de instrument
            statsmakterna skulle kunna behöva för att åstadkomma intressegruppernas
            medverkan i kampen mot en hotande inflationskonjunktur. Man måste
            beklaga att lagen i samband därmed icke omkonstruerades till sina
            grundläggande bestäm- melser efter de nya uppgifter den tillagts.
            Prisregleringslagen av den 30 juni 1947 är en utpräglad fullmaktslag.
            Riksdagen har således beviljat Kungl. Maj:t vissa generella fullmakter
            men för sin del aldrig haft tillfälle taga ställning till sättet
            att konkret tillämpa dessa allmänt angivna befogenheter. Först
            den 21 juli 1948 utfärdade Kungl. Maj:t vissa provisoriska riktlinjer
            för den prisreglerande verksamheten. Tidigare hade denna i det
            väsentliga byggt på avgöranden från fall till fall. På grund av
            de provisoriska direk- tivens utformning blev så i viss mån även
            fallet därefter. I december 1948 tillkallades så en särskild överläggningsdelegation
            med uppgift att överlägga i olika spörsmål rörande priskontrollen
            och särskilt att utarbeta förslag till mera definitiva riktlinjer
            för dess verksamhet. Denna har inneslutit före- trädare för olika
            intressen och arbetat under ordförandeskap av nuvarande överståthållaren
            Hagander. Den 27 februari i år har denna delegation redo- visat
            sina förslag till nya direktiv för priskontrollen. Till dessa
            har Kungl. Maj:t ännu icke tagit definitiv ställning. Ur rättssäkerhetens
            och objekti- vitetens synpunkt kan bristen på fasta och mera generella
            direktiv icke anses hava varit lycklig. Såväl av den skrivelse
            statens priskontrollnämnd den 28 januari 1950 ingav till Kungl.
            Maj:t som av det yttrande av föredragande departements-
          </p>
          <pb facs="riksdagen-motions-pdf/data/1950/mot_1950__ak__510/mot_1950__ak__510-002.pdf"/>
          <fw xml:id="i-MKm8srSrHyq3KCwWcNyUnt">
            Motioner i Andra kammaren, nr 510. 3
          </fw>
          <p xml:id="i-DPQR8LLGfcB22ouv1spahC">
            chefen, som återgives i Kungl. Maj:ts proposition nr 115 till
            innevarande års riksdag, framgår att förslaget om prisregleringslagens
            förlängning till den 30 juni 1951 reellt innebär två från varandra
            skilda förslag — dels det att lagen skall förlängas att gälla
            till den 31 december 1950, dels det att dess giltighetstid därutöver
            skall utsträckas till den 30 juni 1951.
          </p>
          <p xml:id="i-CMUJzvurt2odiXQCjEpdM9">
            Både av principiella skäl och med hänsyn till de föreliggande
            omständig- heterna synas de båda förslagen böra bedömas vart för
            sig.
          </p>
          <p xml:id="i-XZgpfN9T5EVLGYT1sJBixf">
            Priskontrollnämnden har visserligen framfört ett argument, vilket
            kan fattas som ett uttryck för den åsikten, att ett effektivt
            bedrivande av nämn- dens verksamhet under andra halvåret 1950
            skulle — av personalskäl — förutsätta fortsatt priskontroll under
            första halvåret 1951, men till detta torde icke någon avgörande
            hänsyn kunna tagas. Att förlänga en fullmakts- lag utöver eljest
            ofrånkomlig giltighetstid väsentligen därför, att i annat fall
            personalsvårigheter skulle kunna uppstå, är desto mindre motiverat,
            som man utan vidare bör kunna förutsätta, att statsverket driver
            en sådan personalpolitik, att kvalificerad arbetskraft står till
            förfogande även för övergångsuppgifter.
          </p>
          <p xml:id="i-HRRE1qwRnbdLRYcDCBC74c">
            Vad förslaget att förlänga prisregleringslagen till den 31 december
            1950 angår finnes icke mycket att anföra. I och med att riksdagen
            — senast i samband med beslut i anledning av Kungl. Maj:ts propositioner
            om anslag för vissa subventioneringar till 1949 års höstriksdag
            — lämnat redogörel- serna för den ekonomiska politik, som skulle
            föras under kalenderåret 1950, i stort sett utan erinringar, har
            den i realiteten godtagit behovet av en sådan förlängning. Sambandet
            mellan den statliga priskontrollen samt arbetsmarknadspar- ternas
            och andra intresseorganisationers överenskommelser om inkomst-
            stabilisering har under den period, då man med en kombination
            av direkta, statliga ingripanden och åtaganden från de stora organisationernas
            sida sökt bemästra överkonjunkturens konsekvenser, undan för undan
            allt tyd- ligare markerats. En av de förutsättningar under vilka
            förhandlingarna om sådan stabilisering fördes på hösten 1948 var
            medvetandet om en bestämt utformad priskontroll. När efter devalveringen
            1949 frågan om fortsatt in- komststabilisering blev föremål för
            överläggningar utgingo parterna likale- des från tillvaron av
            en statlig prisövervakning, som jämte huvudsakligen vissa subventioneringsåtgärder
            skulle garantera att levnadskostnadsindex icke steg över ett visst
            angivet indextal under den tidsperiod för vilken de träffade överenskommelserna
            om löne- och inkomststabilisering skulle gälla. Överläggningsdelegationen
            för utarbetande av mera definitiva riktlinjer för priskontrollen
            sammanfattar också målsättningen för den prisreglerande verksamheten
            så, att denna har till ändamål att »i anslutning till träffade
          </p>
          <pb facs="riksdagen-motions-pdf/data/1950/mot_1950__ak__510/mot_1950__ak__510-003.pdf"/>
          <fw xml:id="i-6U2U1J7mdrSHpLLhu9SU7L">
            4 Motioner i Andra kammaren, nr 510.
          </fw>
          <p xml:id="i-8sDDcuctvg1Pk4LU2YVTUa">
            överenskommelser om lönestabilisering och till de allmänna strävandena
            att nå inkomststabilisering i största möjliga utsträckning förhindra
            prissteg- ringar och främja prissänkningar». Den ger därmed uttryck
            för själva för- utsättningarna för den priskontroll vi ha, men
            också skäl för uppfattningen att bifall till Kungl. Maj:ts förslag
            i proposition nr 115, i vad det avser Pris- regleringslagens förlängning
            till den 31 december 1950, är praktiskt taget under de givna förutsättningarna
            ofrånkomligt.
          </p>
          <p xml:id="i-5pQLQW6ZP5i7a5tosEXsKR">
            Motionärerna hemställa således att riksdagen måtte bifalla Kungl.
            Maj:ts proposition i denna del men understryka att prisregleringslagen
            — som departementschefen påminner om — är en fullmaktslag och
            att priskon- trollen redan under innevarande år bör avvecklas
            på varje varuområde där detta utan påtaglig risk för prishöjningar
            kan ske. Återstår så frågan om lagens förlängning för tiden 1
            jJanuari—30 juni 1951. Inom den under överståthållare Haganders
            ordförandeskap arbetande överläggningsdelegationen har det synbarligen
            icke visat sig möjligt att nå enighet. De delegationsmedlemmar,
            som närmast företräda det enskilda näringslivet, ha på avgörande
            punkter hävdat en mening; övriga en annan. I ett avseende råder
            emellertid påtaglig samstämmighet. De olika menings- riktningarnas
            företrädare äro överens om att de direktiv de utforma skola gälla
            år 1950, icke någon mera obestämd tidsrymd. Frågan om hur pris-
            bildningen skall fungera under andra än de för detta år gällande
            förutsätt- ningarna har uttryckligen ställts utanför delegationens
            uppgifter. Fortsatt priskontroll efter den 1 januari 1951 skulle
            alltså antingen förutsätta en förnyad utredning om nya direktiv,
            vilken i så fall måste utgå från väsent- ligen ändrade förutsättningar,
            eller också måste man räkna med en så i den enskildes förhållanden
            ingripande verksamhet som denna utan kända och generella direktiv.
            Man kan härvidlag icke åberopa erfarenheter från den period som
            avslutas med utgången av det sista stabiliseringsåret, under förmenande
            att en förhållandevis mjuk övergång mellan olika skeden då visat
            sig möjlig. Det sista stabiliseringsårets slut betyder ingången
            av en helt ny period, där den ökade rörligheten icke kan få begränsas
            till endast ett område utan måste få konsekvenser över hela fältet,
            vilket skulle kom- ma att ställa en prisövervakande myndighet
            inför lika omfattande som svår- bedömbara problem.
          </p>
          <p xml:id="i-7Prg9yYpzecaCDoFCVdvm7">
            I Kungl. Maj:ts proposition nr 180 till innevarande riksdag anför
            före- dragande departementschefen: »Chefen för finansdepartementet
            torde se- nare under årets riksdag komma att till behandling upptaga
            de spörsmål som hänföra sig till den ekonomiska politikens utformning
            för tiden efter utgången av 1950 och om de eventuella åtgärder,
            som bliva erforderliga i detta sammanhang.» Uttalandet göres i
            anslutning till förslagen om fort- satta subventioneringar för
            i huvudsak andra halvåret 1950 men torde dock
          </p>
          <pb facs="riksdagen-motions-pdf/data/1950/mot_1950__ak__510/mot_1950__ak__510-004.pdf"/>
          <fw xml:id="i-NZZeWhjouFhWb59MFVqPi3">
            Motioner i Andra kammaren, nr 510. 5
          </fw>
          <p xml:id="i-BLGSMy7KsPc4m5eiYAAJap">
            kunna fattas som ett förhandslöfte om en sammanfattande redogörelse
            för de allmänna principer regeringen anser skola bliva vägledande
            för svensk ekonomisk politik över huvud taget efter detta kalenderårs
            utgång. Redan av mera formella skäl måste det under sådana förhållanden
            anses mindre välbetänkt att isolerat för sig behandla frågan om
            en så integre- rande del i den ekonomiska politiken som en allmän
            priskontroll dock utgör. Det av riksdagens utskott, som får sig
            uppdraget att behandla den större och allmännare framställningen,
            och riksdagen själv böra kunna gå till sin uppgift utan att behöva
            räkna med tidigare fattade delbeslut, som dock ha principiell
            räckvidd. Skulle dessa allmänna riktlinjer mot all förmodan vara
            sådana att de förutsätta någon form av prisövervakning eller skulle
            de ge en målsättning, som gör senare uppgörelser troliga, vilka
            som konsekvens skulle fordra någonting av denna art, torde det
            icke möta hinder för utskot- tet att finna någon övergångsform.
            Det är dock väsentligt att ett sådant beslut fattas först sedan
            huvudproblemet delgivits riksdagen, liksom det är angeläget betona
            att rent principiellt sett priskontrollen i nuvarande bemär- kelse
            så snart ske kan bör avvecklas. Om den ekonomiska politiken efter
            årsskiftet 1950/51 har man i vida kretsar förhoppningar att den
            skall bliva friare än den nuvarande till sin innebörd; att den
            i högre grad skall lita till mera generellt verkande medel och
            att den skall utformas så, att en naturlig anpassning kan ske
            till de verkliga ekonomiska förhållandena såväl i mera allmän
            bemärkelse som vad det rör betingelserna på olika områden för
            produktion och distribution. Att en efter dessa huvudlinjer driven
            politik icke förutsätter en statlig pris- kontroll torde vara
            självklart. Frågan är snarare om den alls går att förena med en
            sådan kontroll. Alla meningsriktningar utgå ifrån att överenskommelser
            om löne- och inkomststabilisering av hittills tillämpat slag icke
            komma att träffas för tiden efter den 1 januari 1951. Därmed utgår
            man också ifrån att den poli- tik vars ena skänkel varit stabiliseringsöverenskommelserna
            och den andra priskontroll kommer att ersättas av något annat.
            Det kan då icke vara kon- sekvent att binda utvecklingen genom
            att konservera kontrollelementet sam- tidigt som dess förutsättning
            försvinner. I detta sammanhang kan det vara skäl att påminna om
            att priskontrollnämnden själv (i sitt yttrande över motionen II:
            268: 1946) framhållit: »En statlig priskontroll skulle icke vara
            ett ändamålsenligt medel i kampen mot monopol och karteller».
            Motio- närerna vilja instämma häri, samtidigt som de erinra om
            att riksdagen så sent som 1946 antog en särskild lag om övervakning
            av konkurrensbegräns- ningar inom näringslivet och om att detta
            problem därutöver för närva- rande är föremål för särskilda sakkunnigas
            överväganden. Alla hittills kända omständigheter tala således
            för att priskontrollen bör avvecklas med utgången av innevarande
            kalenderår och att prisreglerings- lagen således endast bör förlängas
            till den 31 december 1950. Att så sker
          </p>
          <pb facs="riksdagen-motions-pdf/data/1950/mot_1950__ak__510/mot_1950__ak__510-005.pdf"/>
          <fw xml:id="i-GK45LkQExC6gGN1JnhAUGW">
            6 Motioner i Andra kammaren, nr 510.
          </fw>
          <p xml:id="i-Uv2PX5Vkb5hUHU9hjRPWxY">
            är en naturlig konsekvens av den troliga utvecklingen på samhällsekono-
            miens och den ekonomiska politikens område. Under åberopande av
            vad vi ovan anfört hemställa vi, att riksdagen måtte i anledning
            av Kungl. Maj:ts propo- sition nr 115 för sin del giva prisregleringslagen
            den 30 juni 1947 fortsatt giltighet till den 31 december 1950,
          </p>
          <p xml:id="i-3HUnwtoWykpaFbjVfzQJct" type="date">
            Stockholm den 29 mars 1950.
          </p>
          <div xml:id="i-Qhpc6xTrp7456ENp5btpkm" type="signatureBlock">
            <p who="i-2gvrXtH5sAT9PgXsCVpQSW" type="signature">
              Jarl Hjalmarson
            </p>
            <p who="i-6qNV5dntxbsrdQyVsjxWoW" type="signature">
              Folke Kyling
            </p>
            <p who="i-S9dMiL9yRpDaYPfVGjK1Gp" type="signature">
              Elis Håstad
            </p>
            <p who="i-Bwox3EjKfvDRkzWdd46vzA" type="signature">
              T. G. v. Seth
            </p>
            <p who="i-RkvKy7yomEBZCYRG5fCKH3" type="signature">
              Ernst V Staxäng
            </p>
            <p who="i-TgGh4sLEipttrpG4XAgn6h" type="signature">
              Martin Skoglund
            </p>
          </div>
        </div>
      </div>
    </body>
  </text>
</TEI>
