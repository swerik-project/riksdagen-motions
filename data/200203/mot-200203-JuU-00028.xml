<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00028">
  <teiHeader>
    <fileDesc>
      <titleStmt>
        <title>med anledning av prop. 2002/03:138 Åtgärder mot klotter och annan skadegörelse</title>
        <author corresp="i-WBsZfhYB4L6D3cVQWLdu18">av Leif Björnlod m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:138 Åtgärder mot klotter och annan skadegörelse</title>
          <idno type="rdwebb">GQ02Ju28</idno>
          <rs type="number">Ju28</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju28/text</ref>
          <ref type="dokument_url_html">http://data.riksdagen.se/dokument/GQ02Ju28</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RWqcdGaMcNHyKEXrnDW83T" type="basedOn"/>
        <correspContext corresp="i-RWqcdGaMcNHyKEXrnDW83T">
          <ref>Proposition 2002/03:138</ref>
        </correspContext>
        <correspAction xml:id="i-Hfc5Nu5Ur2tSVPsmVF1Nnh" type="signed"/>
        <correspContext corresp="i-Hfc5Nu5Ur2tSVPsmVF1Nnh">
          <note type="signatory" corresp="i-WBsZfhYB4L6D3cVQWLdu18"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-ExX9FYuoSc6JGuvVXWcPbi" type="referral">
          <date when="2003-06-13"/>
        </correspAction>
        <correspAction xml:id="i-RvdjUQUCFUjz5Rk6aSKWzs" type="dismissal">
          <date when="2003-06-13"/>
        </correspAction>
        <correspAction xml:id="i-HhW1qp4FEoachszNDzXVyq" type="submission">
          <date when="2003-06-12"/>
        </correspAction>
        <correspAction xml:id="i-GdZh6Bj1Fx6xi5nbhCy5Zw" type="assigned"/>
        <correspContext corresp="i-GdZh6Bj1Fx6xi5nbhCy5Zw">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0028/mot_200203_Ju_0028-0001.pdf"/>
      <div xml:id="i-LZE5vyjXTkiff78gR85Cc2" type="motHeader">
        <div xml:id="i-5LjXaTKtM3F5Y5QoLejuYt" type="motTitle"/>
        <div xml:id="i-TEMYjPh5XgFGR1RDFKAQvv" type="motSubmissionInfo"/>
      </div>
      <div xml:id="i-RLQhdixZpqGey9cx2bksQT" type="motBody">
        <div xml:id="i-VyGEmecn1Rcfu2yoRkTkg2">
          <p xml:id="i-F8XUs7angkXaqyHDNn8y47">
            50
          </p>
          <p xml:id="i-LbmqXJcLrMCJYsbAQhoT2G">
            2002/03 mnr: Ju28 pnr: mp024
          </p>
          <p xml:id="i-ScByA3jsXzqiWfj9TWHcQn">
            Motion till riksdagen 2002/03:Ju28
          </p>
          <p xml:id="i-VaERVdVsdghYfYEKMeJnHN">
            av Leif Björnlod m.fl. (mp) med anledning av prop. 2002/03:138
          </p>
          <p xml:id="i-8rafVGn1HzQKqbEaY4NakB">
            Åtgärder mot klotter och annan skadegörelse
          </p>
          <p xml:id="i-QMBa1xTyHdhdT4n2Lfp6h3">
            Förslag till riksdagsbeslut
          </p>
          <p xml:id="i-gQkdhgUzEEMkuo6nyvoc8">
            Riksdagen avslår regeringens proposition 2002/03:138 om åtgärder
            mot klotter och annan skadegörelse.
          </p>
          <p xml:id="i-5n3NdWayfALdiLK6H2rHMp">
            Motivering
          </p>
          <p xml:id="i-YJ5QvXJ9asMrcFXx2KMo4r">
            Miljöpartiet delar regeringens bedömning så till vida att skadegörelse,
            särskilt genom klotter, är ett problem. De ekonomiska konsekvenserna
            av skadegörelse, såväl för det allmänna och näringslivet som för
            privatpersoner, är kännbara. Vidare kan skadegörelse skapa otrivsel
            och otrygghet. Vi anser dock inte att den föreslagna straffskärpningen,
            införandet av ett försöksbrott samt utökade befogenheter för polis
            att kroppsvisitera är rätt sätt att söka åtgärda problemen. Förslagen
            är varken lämpliga eller effektiva. Vi vill se satsningar på förebyggande
            arbete framför hårdare straff och utökade polisiära befogenheter.
            Vi delar även regeringens uppfattning att unga gärningsmän kan
            ha svårt att se de negativa ekonomiska och sociala konsekvenserna
            som kan följa ifall de döms för skadegörelsebrott. Det senare
            ser vi dock som ytterligare ett argument för att satsa på förebyggande
            verksamhet. Samhällets främsta uppgift är att söka förhindra att
            brott begås. Uppmärksammas bör att Brottsförebyggande rådet i
            dagarna gett ut en rapport som visar att allt färre unga begår
            brott. Rapporten baseras på en enkätundersökning riktad till landets
            niondeklassare. År 2001 uppgav 36 procent av de tillfrågade att
            de begått någon form av skadegörelse jämfört med 45 procent 1995.
            Nedgången beror på att färre uppgett att de förstört saker med
            flit respektive klottrat. Andelen som målat graffiti är dock konstant.
          </p>
          <pb facs="riksdagen-motions-pdf/data/200203/mot_200203_Ju_0028/mot_200203_Ju_0028-0002.pdf"/>
          <p xml:id="i-AKTbGVaQLtRQuwtKCPRitj">
            2002/03:Ju28
          </p>
          <p xml:id="i-TpdWiWXgjV4Sc3ZgCUwfND">
            51
          </p>
          <p xml:id="i-BYrxGQYFPvkwheyKAnBLzs">
            Kroppsvisitering
          </p>
          <p xml:id="i-4bT7PYcuz9nKBJ1fm8mJv1">
            Det är enligt Miljöpartiets mening inte förenligt med den grundlagsskyddade
            rätten till kroppslig integritet att ge en polisman befogenheter
            att utan att det föreligger någon misstanke om brott under vissa
            villkor använda kroppsvisitation för att söka efter föremål som
            är ägnade att användas som hjälpmedel vid brott som innefattar
            skada på egendom. Den kroppsliga integriteten är starkt skyddad
            i regeringsformen och Europakonventionen om mänskliga rättigheter.
            Kroppsvisitation utan konkret misstanke kan inte vara godtagbart
            i ett demokratiskt samhälle. Vi anser varken att kraven på ändamålsenlighet
            eller proportionalitet är uppfyllda. Tillämpningsområdet är alltför
            vagt och riskerar att leda till en allt annat än restriktiv tillämpning.
            Vad avser villkoret att eftersökning får ske av föremål som är
            ägnade att användas som hjälpmedel vid brott kan konstateras att
            här är fråga om föremål som till sin karaktär är sådana att de
            inte med någon automatik kan betraktas som brottshjälpmedel samt
            att de i sig själva inte kan definieras såsom farliga. Det kan
            antas vara en grannlaga uppgift att bedöma huruvida en funnen
            färgburk de facto är ägnad att användas i en brottslig gärning
            eller i laglig verksamhet. Detsamma gäller huruvida det finns
            särskild anledning att anta att en person bär med sig ett dylikt
            föremål samt om det med hänsyn till omständigheterna kan antas
            att föremålet kan komma att förklaras förverkat. Förslaget kommer
            dessutom vid en olycklig tidpunkt. Unga, vilka enligt föreliggande
            statistik står för en stor del av klottret, behöver inte ytterligare
            anledning att känna misstro mot polisen i sig, de befogenheter
            lagstiftningen ger polisen och polisens tolkning och tillämpning
            av sina befogenheter. Tvärtom bör vi verka för att återskapa förtroendet
            genom att tillse att polisens befogenheter är förenliga med regeringsformen
            och Europakonventionen och enkom tillgodoser ändamål varom enighet
            råder om dess godtagbarhet i ett demokratiskt samhälle. Enligt
            vår mening har regeringen inte ens lyckats visa att befogenheterna
            kan antas vara verkningsfulla. I anledning av rapporten från Brottsförebyggande
            rådet finns dessutom anledning att fråga sig om situationen är
            så alarmerande som regeringen vill låta påskina.
          </p>
          <p xml:id="i-CCndHPcfsmZeAZ2boaKgzb">
            Straffskärpningen
          </p>
          <p xml:id="i-4BKsLDRUh3ub45JYueoQEA">
            Hårda straff har genom historien inte visat sig vara särskilt
            effektiva vare sig som individualprevention eller allmänprevention.
            Det får dessutom antas gälla i än högre grad för unga, som kanske
            inte reflekterar närmare över konsekvenserna av ett visst handlande
            utifrån upptäcktsrisk och straffskalor. Resurser skall satsas
            på förebyggande åtgärder och individuellt utformade ”påföljdsprogram”
            som syftar till att förhindra återfall i de fall ansvar för brott
            utdömts. Vi ser dock ett pedagogiskt problem i att straffskalan
            för skadegörelse av normalgraden är densamma som straffskalan
            för t.ex. snatteri. Det kan
          </p>
          <pb facs="riksdagen-motions-pdf/data/200203/mot_200203_Ju_0028/mot_200203_Ju_0028-0003.pdf"/>
          <p xml:id="i-BgkUkfFLqFGo9RYN5pP24K">
            förvisso te sig stötande att tillgrepp av egendom till ringa
            värde potentiellt kan ge samma straff som förstörelse av egendom
            till långt högre värden. Denna inkonsekvens är dock inte sådan
            att den i sig föranleder att straffskalan för skadegörelse bör
            höjas. Fråga är dessutom om generella straffskalor, vilket inte
            skall förväxlas med den enskilda gärningens straffvärde och straffmätningen.
            Vidare är fråga om brott av normalgraden. Regeringen anför att
            avsikten är att skapa utrymme för en strängare bedömning av särskilt
            allvarliga fall av skadegörelse som ändå inte kan anses utgöra
            grovt brott. Lagrådet anför att förslaget getts en utformning
            som avviker från sedvanlig lagstiftningsteknik och uttryckt oro
            för de betydande risker för tillämpningsproblem och en oenhetlig
            praxis som detta kan medföra. Enligt gällande praxis ligger straffet
            för grova brott i normalfallen förhållandevis nära straffminimum
            (14 dagar och uppåt). Regeringen har inte föreslagit några ändringar
            vad gäller kriterierna för när ett brott skall anses grovt eller
            föreslagit en höjning av straffminimum för grovt brott. Om den
            föreslagna straffskärpningen för brott av normalgraden får genomslag
            i praxis leder det till att brott av normalgraden i vissa fall
            skall anses ha ett betydligt högre straffvärde än brott som rubricerats
            som grova. Det ter sig mer än tämligen inkonsekvent. Enkom risken
            för att strängare påföljder kan komma att utdömas för normalbrott
            än ör grovt brott inger betänkligheter. En realiserad risk kan
            leda till en oklar gräns mellan grovt brott och brott av normalgraden
            som på sikt kan omfatta mer än bara påföljdsdelen. Det sista är
            ingen utveckling vi önskar. Straffrätten bör vara så klar och
            otvetydig som möjligt. Vi delar den kritik mot straffskärpningen
            som flera remissinstanser har ramfört. Det övervägande flertalet
            av de personer som gör sig skyldiga till skadegörelse genom klotter
            tillhör den ålderskategori som omfattas av den särskilda straffnedsättningsbestämmelse
            i 29 kap. 7 8 brottsbalken samt, beträffande valet av påföljd,
            av bestämmelse i 30 kap. 5 8 brottsbalken. Det inns därför skäl
            att anta att normalpåföljden kommer att bli böter även om straffmaximum
            för brottet höjs. Vidare har påpekats att påföljden sluten ungdomsvård
            skall vara reserverad för de allra allvarligaste brotten. Skadegörelsen
            av normalgraden kan knappast anses utgöra ett av de allvarligaste
            brotten. Straffskärpningen kan i anledning härav komma att framstå
            som enkom kosmetisk.
          </p>
          <p xml:id="i-KYLicNcdXSQFkL4retUiYx">
            Försöksbrottet
          </p>
          <p xml:id="i-2NHaRSGdQBKvDWRLSQ9k8U">
            Den föreslagna utvidgningen medför att även försök till förhållandevis
            lindriga brott kriminaliseras. Detta avviker, såsom Lagrådet påpekar,
            från vad som brukar gälla. Vi anser att ansvar enligt 23 kap.
            brottsbalken skall vara reserverat för allvarliga brott. Försök,
            förberedelse och underlåtenhet att avslöja grov skadegörelse är
            kriminaliserat. Vi anser inte att skadegörelse av normalgraden
            uppfyller kriterierna för brott där försöksstadiet bör kriminaliseras.
            Försök till
          </p>
          <p xml:id="i-YXbGZKvuD4k2CGbSJCSwQN">
            2002/03:Ju28
          </p>
          <p xml:id="i-Fsr3S1i5SRytacmpvDPUTZ">
            52
          </p>
          <pb facs="riksdagen-motions-pdf/data/200203/mot_200203_Ju_0028/mot_200203_Ju_0028-0004.pdf"/>
          <p xml:id="i-9M4mUdxh7Sb55MwrigqstF">
            2002/03:Ju28
          </p>
          <p xml:id="i-Bk8AdT5nZVCaLc1V96jqL6">
            53
          </p>
          <p xml:id="i-YvPdbBhRNc5Wxvt4xusti">
            skadegörelse av normalgraden bör därför inte kriminaliseras.
            Vi vill därmed inte förringa att brotten i sig är allvarliga.
            Dock vill vi ånyo påpeka att hårdare straff och utvidgningar av
            det kriminaliserade området varken är lämpliga eller effektiva
            åtgärder för att förebygga skadegörelse och klotter.
          </p>
          <p xml:id="i-6fEpm1z1gzEvf8jD174jq6" type="date">
            Stockholm den 12 juni 2003
          </p>
          <div xml:id="i-BpZaDZXSn4AxeSe443DocF" type="signatureBlock">
            <p xml:id="i-Sh8BhSbV1iSBKq1zcTLovV" who="i-WBsZfhYB4L6D3cVQWLdu18" type="signature">
              Leif Björnlod (mp)
            </p>
            <p xml:id="i-FsLZm3m6oZHV6BTwu83S3n" who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
            <p xml:id="i-AySoxeEKD4foyvgzYZnNMi" who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
          </div>
        </div>
      </div>
    </body>
  </text>
</TEI>
