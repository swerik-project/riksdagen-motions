<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00296">
  <teiHeader>
    <fileDesc>
      <titleStmt>
        <title>Alfred Nobels minne</title>
        <author corresp="i-XcAqMe3ntVBboWUxqACfz">av Gunnar Andrén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alfred Nobels minne</title>
          <idno type="rdwebb">GZ02Kr296</idno>
          <rs type="number">Kr296</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr296/text</ref>
          <ref type="dokument_url_html">http://data.riksdagen.se/dokument/GZ02Kr296</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr296</ref>
          <ref type="doc">http://data.riksdagen.se/fil/8865DD3D-E2AA-4F64-9B86-B9426574FE73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cthc3SbfCsbM8SxGgcfFWe" type="signed"/>
        <correspContext corresp="i-Cthc3SbfCsbM8SxGgcfFWe">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction type="numbering" xml:id="i-DajyRVd9UyFdcmnhEQg5q5">
          <date when="2011-10-10"/>
        </correspAction>
        <correspAction type="submission" xml:id="i-TN3C9TjRnzMsXjaSJ8uzQA">
          <date when="2011-10-05"/>
        </correspAction>
        <correspAction type="transfer" xml:id="i-Ue22sf1HjabaNXecZnTJLy">
          <date when="2011-10-05"/>
        </correspAction>
        <correspAction type="assigned" xml:id="i-UEyEkuJebVVs49Sx6MwDoe"/>
        <correspContext corresp="i-UEyEkuJebVVs49Sx6MwDoe">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TXuu1Cyrrk9wrkVaZk9uNh">
            Förslag till riksdagsbeslut
          </head>
          <list style="ol">
            <item xml:id="i-NRiDAnALiRePUnALoJWUNP">
              Riksdagen tillkännager för regeringen som sin mening vad som
              anförs i motionen om en nationell och internationell insamling
              till Alfred Nobels minne.
            </item>
            <item xml:id="i-FDEGUaHh9bNXf9VgCCs24W">
              Riksdagen tillkännager för regeringen som sin mening vad som
              anförs i motionen om ett internationellt museum eller en internationell
              institution i Stockholm och Oslo till Alfred Nobels minne.
            </item>
            <item xml:id="i-CuCkeaKzNm8FThCULzsRCc">
              Riksdagen tillkännager för regeringen som sin mening vad som
              anförs i motionen om Sveriges marknadsföring av Nobelpriset då
              människor anländer till Sverige. 1
            </item>
          </list>
          <p xml:id="i-L7T6CkW1u71uTkASeiPbnF">
            1 Yrkande 3 hänvisat till TU.
          </p>
        </div>
        <div type="motContent">
          <head type="h1" xml:id="i-3c4afK9dFtaaJ44psXiQ3k">
            Motivering
          </head>
          <p xml:id="i-N9AdgN1UJDdZSmUaLC2gg5">
            Vem får årets Nobelpris i litteratur?
          </p>
          <p xml:id="i-Fsdqmgrtk2jNPqtYMRJq37">
            Det är en fråga om ställs år efter år, inte bara på Stortorget
            i Gamla stan i Stockholm där Svenska Akademien har sitt säte utan
            runt om i hela världen, år efter år. Inget pris, ingen internationell
            utmärkelse är, vågar vi påstå, så eftertraktat som detta. Nobelpristagare
            har ett särskilt symbolvärde och aura i alla tider: Det vittnar
            om kunskap, om snille, om smak, om idealitet och kvalitet, att
            mottagaren gjort något för mänskligheten.
          </p>
          <p xml:id="i-BWUgWidmb315yLJtRzuGhG">
            Alfred Nobel (18331896) är vår tids mest kände svensk. Varje
            år berättas i all världens radio- och tv-kanaler, i tidningar
            och tidskrifter, om denne man bakom väldens mest åtråvärda utmärkelse,
            Nobelpriset.
          </p>
          <p xml:id="i-ByBUqkF8Q6KcPr4uZibdob">
            Att Alfred Nobels namn vid det här laget 2011 är mer känt, respekterat
            och eftertraktat utomlands än i Sverige ger i sig anledning till
            reflexioner: Hur hanterar vi i hans hemland den store donatorns
            minne?
          </p>
          <p xml:id="i-QKMc1DP3eF76sgfm5HtvC9">
            Viss kan ingen vara om vad framtiden innebär, men det ligger
            i sannolikhetens riktning att Alfred Nobel även i framtiden kommer
            att vara sin tids mest kände svensk, säkert under vad som skulle
            kunna sägas vara överskådlig tid och om namnet Alfred Nobel, hans
            minne och Nobelpriset vårdas väl även under tiden därefter. Nobelstiftelsen
            äger rätten till namnet Alfred Nobel. Stiftelsen har juridisk
            rätt till namnet och har sett till att ingen utan stiftelsens
            medgivande kan bruka namnet Alfred Nobel. Det är utmärkt. Det
            är en säkerhet och investering i att namnet förknippas med höga
            ideal och kvalitet. Namnet är en internationell svensk klenod
            och måste nyttjas med eftertanke och klokskap.
          </p>
          <p xml:id="i-5qjkCe4GLKLJ3aMhFJgqZR">
            Flera riksmöten har haft anledning att behandla förslag liknande
            detta som presenteras här. Så sent som den 8 juni 2011 avvisade
            2010/11 års riksmöte på förslag av kulturutskottet de förslag
            och intentioner som ligger bakom och återfinns också i denna motion.
          </p>
          <p xml:id="i-JK8t8ctaBncqg5MhxSeGtG">
            Men tiden arbetar för att namnet Alfred Nobel också skall bli
            så erkänt betydelsefullt också i Sverige som det är utomlands.
            Nobelprisets betydelse som varu- och kännemärke kan för Sveriges
            del inte överskattas.
          </p>
          <p xml:id="i-HHnsQB8y4ZN8ztt2n1htWw">
            Det ligger i såväl Nobelstiftelsens, Sveriges, Stockholms som
            framtidens intresse och här bör även Oslo och Norge nämnas eftersom
            fredspriset har sitt säte i Norges storting enligt Alfred Nobels
            berömda testamente att se till att kännemärket Alfred Nobel och
            varumärket Nobelpriset ges vidare spridning än som sker i dag.
          </p>
          <p xml:id="i-L2kR3js5AfkK7gFs1eXTT1">
            De tre delar om Alfred Nobel som presenteras i denna motion har
            både egen bärighet och utgör ett sammanhängande program:
          </p>
          <list style="ol">
            <item xml:id="i-V1gpg3spbXcoFr1U3LbreX">
              En nationell och internationell insamling, från stater, myndigheter
              och institutioner och därtill alla andra från särintressen fristående,
              personer, företag och organisationer.
            </item>
            <item xml:id="i-EK8YtuQJHdFHhukHmH9LiJ">
              Uppförande av en internationell institution eller ett internationellt
              Nobelmuseum i Stockholm och ett motsvarande i Oslo.
            </item>
            <item xml:id="i-3dK8XTfVZjLSM1u2YohC7x">
              Förknippandet av Nobelpriset och Alfred Nobels namn med Sverige
              och Stockholm (här lämnas Norge och Oslo därhän).
            </item>
          </list>
          <p xml:id="i-WsqH9C2VgzbeMwxLbh1SFE">
            Låt oss ta punkterna i ordning viktigt också från andra utgångspunkter.
          </p>
          <p xml:id="i-Jr23MNpw4La98x9urVJBxg">
            1. En nationell och internationell insamling, från stater, myndigheter
            och institutioner och därtill alla andra från särintressen fristående,
            personer, företag och organisationer.
          </p>
          <p xml:id="i-KVyLphEp6jxF4UKVRYQ21r">
            En av de viktigaste anledningarna till Nobelstiftelsens anseende
            liksom Svenska Akademiens eller de vetenskapliga akademier som
            utser varje års Nobelpristagare är frihet från bindningar till
            svenska och norska staten, till andra myndigheter av vad slag
            det vara må, undantaget Stortingets Nobelkommitté. Denna historiska
            konstruktion, vars höga ideal, frihet från statsmakten och övriga
            obundenhet, bevaras främst i akademiernas demonstrerade självständighet
            vid Nobelprisbesluten, framkommer inte minst genom att även mycket
            kontroversiella personer belönas med fredspriset, stundom även
            litteraturpriset.
          </p>
          <p xml:id="i-YF2GPw7vTpiQyuSxaD4V83">
            Reaktionerna i Kina på valet av fredspristagare har samma karaktär
            som när valet en gång föll på en ideologiskt stark tysk motståndare
            till nazismen och Adolf Hitler i Nazityskland eller dåvarande
            Sovjetunionens motsvarande reaktion på valet av litteraturpristagarna
            Boris Pasternak och Alexander Solsjenitsyn. Att Nobelpriskommittérna
            inte alltid behagar makten vittnar om dess från andra makter självständiga
            och obundna ställning. Att utse Nobelpristagare, inte minst i
            litteratur, är förvisso grannlaga av många skäl, men friheten
            från att vara beroende av statliga eller andra intressen är den
            viktigaste förutsättningen för att prisets värde är högre än dess
            i kronor räknade storlek.
          </p>
          <p xml:id="i-F46LtsFGEcrJEQebgdEWXf">
            Därför bör också ett nytt och framtidsinriktat Nobelmuseum eller
            snarare Nobelinstitut stå fritt från statens annars lika hjälpande
            som stjälpande hand. Är det möjligt? Ja, det borde kunna åstadkommas
            genom en internationellt präglad nationalinsamling, med högt ställt
            mål, att skaffa fram kanske ett par tiotals miljarder kronor under
            några år.
          </p>
          <p xml:id="i-7em1CJjKpQ7KeWMpSpmNA6">
            En nationalinsamling med internationell uppbackning från enskilda
            och företag, organisationer och andra men inte stater till ett
            internationellt inriktat Nobelmuseum eller Nobelinstitut, förslagsvis
            beläget på någon plats i centrala Stockholm respektive Oslo i
            ett område av rikskaraktär, borde kunna inbringa stora pengar.
            Då skulle man kunna bygga ett på varje ställe mycket framtidsinriktat
            museum eller institut där alla Nobelpristagares upptäckter redovisas
            och där unga människor från hela världen kunde samlas för att
            ta del av världens olika historiska och framtida rön på vetenskapens
            område, även fredsarbetets och ekonomins.
          </p>
          <p xml:id="i-UfA4AQfB4JLg6pf38vEoub">
            Varje år kunde man ha en internationell Nobelvecka i kemi, i
            fysik, i medicin och inte minst litteratur. I Oslo skulle på motsvarande
            sätt fredsprisveckan kunna arrangeras. Också framåtblickande årliga
            internationella ekonomikonferenser skulle kunna ta sin utgångspunkt
            i det oberoende Nobelinstitutets ram.
          </p>
          <p xml:id="i-53ZiWCkwMUcpYvcsmLiAdA">
            Vi skulle särskilt lägga till att unga människor, säg gärna besökande
            barn, skulle själva få göra intressanta experiment. Och med modern
            kommunikationsteknik skulle Nobelmuseet eller Nobelinstitutet
            vara centrum för många internationella konferenser med vetenskaplig
            inriktning.
          </p>
          <p xml:id="i-MYenjuB8w4V8vGv1WRKRsk">
            Ett sådant projekt kostar pengar, ungefär som nationalarenor
            av skilda slag tenderar att göra. Men med stöd av både enskilda
            och företag som alla skulle få sina namn antecknade i museet för
            framtiden, borde en sådan internationell insamling gärna tillsammans
            med Norge på samma sätt tillsammans med internationella donationer
            kunna generera mycket pengar, bara man vet vad syftet är: Att
            sprida kunskap om det som var för framtida upptäckter i mänsklighetens
            tjänst.
          </p>
          <p xml:id="i-K7HEqpjKnb5k2NQ5MhX1pZ">
            Enligt vår åsikt bygger detta förslag på respekten för andan
            i Alfred Nobels testamente och Nobelstiftelsen oinskränkta rätt
            till namnet Alfred Nobel och vårdandet, liksom utvecklandet av
            detta, i nya tider.
          </p>
          <p xml:id="i-XBKu2oDnUAZ8ct8HpVSW7A">
            Vem skulle kunna gå i spetsen för en sådan insamling? Det naturliga
            är att våra främsta folkvalda skulle utgöra dess stiftare, alltså
            talman och stortingspresident, tillsammans med förutvarande talmän,
            vice dito liksom förutvarande stortingspresidenter och vice sådana.
            Nobelstiftelsens ordförande och verkställande direktör borde därtill
            vara självskrivna ledamöter, som ordförande och sekreterare. Exakt
            hur en sådan här organisation skall se ut bör självfallet inte
            riksdagen eller stortinget träffa beslut om utan bör överlåtas
            till föreslagna stiftare.
          </p>
          <p xml:id="i-5Y6PiFdBXnyHfkBe6Hk4EB">
            2. Ett internationellt museum eller en internationell institution
            i Stockholm och Oslo till Alfred Nobels minne.
          </p>
          <p xml:id="i-WkMQKNFnQ3TTTVDfWZDF6V">
            I Stockholm planeras nu ett permanent Nobelmuseum. De pengar
            som har anslagits för att öka besöksmöjligheterna i det nuvarande
            provisoriet vid Stortorget i Gamla Stan är välkomna men utgör
            självfallet ingen långsiktig lösning. En sådan får inte heller
            ta sin utgångspunkt i att man kan lösa någon stadsplanefråga i
            Stockholm eller nyttja någon nu befintlig lokal. Här gäller det
            att höja blicken: En byggnad i världen till Alfred Nobels minne.
          </p>
          <p xml:id="i-TAoB6sZSRQ9JmNynjTcufS">
            I sin sista regeringsdeklaration den 13 september 2005 meddelade
            dåvarande statsministern Göran Persson (S) korthugget att staten
            kommer att aktivt stödja skapandet av ett nytt Nobelmuseum. Sedan
            dess har, vid sidan om en utredning som Statens fastighetsverk
            gjort om placering på Skeppsholmen, föga hänt. Men det finns all
            anledning att tro att ministären Perssons löfte från 2005 gäller
            också ministären Reinfeldt (2006).
          </p>
          <p xml:id="i-V9L83Lnim1hj9jHaMUb8Eb">
            Men är det bra att ett Nobelmuseum, eller snarare en stor Nobelinstitution
            innefattande bibliotek, föreläsningssalar, forskningsutrymmen,
            kommunikationscentrum, dokumentationscentrum etcetera, görs beroende
            av statliga bidrag? Så bra! är det lätt att tänka. Bidrag från
            staten hurra!
          </p>
          <p xml:id="i-8XhKuY7jxudc4Y6MgBCCoh">
            Det kan tyckas osvenskt men inte minst för att bevara Nobelstiftelsens
            obundenhet, friheten från statligt beroende, bör finansiering
            ske på helt andra sätt. Det är också bakgrunden till punkten 1
            ovan, att slå vakt om Nobelnamnets självständighet och oberoende
            av Sverige eller Norge, Stockholm eller Oslo.
          </p>
          <p xml:id="i-2PysDekc7i2HCcDSWBumHd">
            Hur skall ett Nobelmuseum, ett Nobelinstitut, se ut? Det vore
            förmätet att här uttala ens önskningar, möjligen drömmar. Låt
            oss uttrycka det på det sättet att den som varit i Stockholm eller
            Oslo skall veta, precis som om vederbörande varit i Sydney, där
            ingen kan undgå att se Operahuset (Oslo har på motsvarande sätt
            under förra mandatperioden blivit en liknande intressant förebild),
            eller i Alexandria, där samma sak gäller Världsbiblioteket (som
            för övrigt innehåller ett Nobelrum), eller i New York, som svårligen
            kan besökas utan att man noterat FN:s byggnad på Manhattan (en
            replik kan sägas utgöras av LKAB:s huvudkontor i Kiruna), vad
            man varit och vad man sett: Nobelbyggnaden i Stockholm eller Oslo.
          </p>
          <p xml:id="i-Vej25HRhZiTz1b9VtfyQqT">
            Ibland, men ingalunda alltid, är det originella också det enastående,
            det excellenta. Stockholm har redan sitt Kungliga slott, Riksdagshuset,
            Stadshuset, Stockholms Olympiska Stadium och Globen, alla belägna
            i en av världens absolut vackraste och mest vattenrika huvudstäder.
            Men det finns plats för ytterligare ett byggnadsverk Nobelinstitutet
            att minnas av envar som kommer hit och varit i Sveriges huvudstad.
          </p>
          <p xml:id="i-TdCPL4zHJ5neGdh38t2XdQ">
            En internationell arkitekttävling bör följaktligen utlysas när
            väl en plats är bestämd vi är övertygade om att idérikedomen skulle
            flöda och antalet bidrag till en sådan internationell tävlan skulle
            överträffa allt vad vi tidigare varit med om.
          </p>
          <p xml:id="i-BX1vJQSivgXhiu1jguvLNm">
            3. Marknadsföringen av Alfred Nobels namn i anknytning till Stockholm.
          </p>
          <p xml:id="i-MuoBUbYDStwMqb2ohUqqa">
            Nobelnamnet skulle gynnas av att förekomma i ett internationellt,
            dagligt sammanhang; här behandlas endast Sverige och Stockholm,
            ej Norge och Oslo.
          </p>
          <p xml:id="i-WKMCCFu1DgfBZ6sfaxM3bx">
            Den som numera kommer till Warszawas internationella flygplats
            landar på Frédéric Chopin. Det är naturligtvis ingen tillfällighet.
            På motsvarande sätt har Washingtons inrikes flygplats döpts om
            till Ronald Reagan National Airport, utrikesflygplatsen heter
            redan John Foster Dulles International. I New York landar vi på
            JFK (John F Kennedy) eller LaGuardia, uppkallad efter den berömde
            borgmästaren där Fiorello La Guardia.
          </p>
          <p xml:id="i-TCpUAzKzppqHEozEbnYinQ">
            I München är flygplatsen uppkallad efter Bayernpolitikern Franz
            Josef Strauss, i Paris efter president Charles de Gaulle, Roms
            internationella flygplats Fiumicino är numera mer känd som Leonardo
            da Vinci Airport, den enastående vetenskapsmannen.
          </p>
          <p xml:id="i-FFy9UNwm28Yk4ZDJ1RCpfy">
            Inte heller detta är självfallet någon tillfällighet. Det handlar
            om både marknadsföring och nationell stolthet notera att Chopin,
            död vid 39 års ålder bodde i Paris och på andra håll under sina
            sista två årtionden i livet under vilka han aldrig besökte Warszawa.
          </p>
          <p xml:id="i-RZKVXMoqwcxpbGaimR2UeK">
            Alfred Nobel tillbringade å sin sida stora delar av sitt liv
            utanför Sveriges gränser: Ryssland, USA, Frankrike och många andra
            länder, en sann internationalist men likväl, visar testamentet,
            med hjärtat i Sverige men stor förståelse för nabolandet Norge,
            vid Nobels frånfälle ännu i union.
          </p>
          <p xml:id="i-MkvGpkvAUM976DHjJut1Ph">
            Jubel och fanfarer: Prakt, glitter och skådespel. Direktsändning
            i tv från Nobelprisutdelningen och Nobelbanketten till allt fler
            länder. Intervjuprogram med Nobelpristagarna, Årets snillen, sänds
            världen över.
          </p>
          <p xml:id="i-Bs3wsLGA3Un5zSwfHgbnsz">
            Så ser det år efter år, en dag om året. Sverige och Stockholm
            i centrum för världens blickar. Alla stora tv-bolag rapporterar.
            I Oslo är det likadant när fredspriset delas ut samma dag, låt
            vara i något mindre skala.
          </p>
          <p xml:id="i-FYfi8f5avRtv7UL67W8xdf">
            Stockholm and Sweden. Oslo and Norway. I centrum för världens
            blickar. En dag om året. Men de övriga 364 dagarna?
          </p>
          <p xml:id="i-L6AyN2piHszh75QVSdqXtT">
            Uppriktigt sagt: Om vi ett ögonblick bortser från Norge kan vi
            konstatera att Sverige grovt missköter den möjlighet att sprida
            kunskap om Sverige och om Stockholm som Nobelpriset ger oss. Nobelpriset
            och uppfinnaren Alfred Nobel blir allt viktigare som åtrådd utmärkelse,
            och det finns ingen internationell hedersbetygelse med högre värde
            än ett Nobelpris. Inte bara i den vetenskapliga världen utan överallt,
            jorden runt. Vi vet att all världens länder eftersträvar att få
            en Nobelpristagare.
          </p>
          <p xml:id="i-5iG3W9F1oBgcaTthdfhs33">
            Hittills har Nobelstiftelsen varit negativ till tanken på att
            döpa om eller komplettera Arlanda med namnet Alfred Nobel International
            Airport. I längden borde det inte vara en rationell hållning som
            gagnar Nobelstiftelsens höga syften. Att redan på Arlanda mötas
            av namnet Alfred Nobel borde vara intressant. Ty Alfred Nobel
            tillhör i dag världen, inte blott Sverige, Stockholm eller Nobelstiftelsen.
            Vilket inte hindrar att Alfred Nobel också är mycket svensk och
            lite norsk, för att nu inte säga rysk, amerikansk eller fransk
            eller, ja, Den store internationalisten.
          </p>
          <p xml:id="i-Jx7smtoEmeGYAWfKmrDiL">
            Låt oss sluta med detta: Vi i Sverige har ett särskilt ansvar
            för att Alfred Nobels minne skall fortsätta vara det som namnet
            förpliktar men också göra det än mer känt. En skål för vår store
            donator som satt Sverige och Norge på världskartan mer än någon
            annan.
          </p>
          <p xml:id="i-FqsPoP67eD8Mu2jpfNZjvA">
            Låt oss nu göra något tillbaka. Låt oss bygga ett framtidens
            Nobelinstitution i Stockholm och Oslo för pengar som vi samlar
            in tillsammans och med internationellt stöd och låt oss göra Alfred
            Nobels namn känt under också alla de 364 andra dagarna, inte bara
            den 10 december, om året och gärna genom att komplettera Arlanda
            med namnet Alfred Nobel International Airport.
          </p>
          <p xml:id="i-G26jkdPxTWZFwHr8fNapEy">
            Det skulle Alfred Nobel ha gillat.
          </p>
        </div>
        <div type="motSignatures">
          <list>
            <item xml:id="i-RRtXGGf3oymrJCEqpuw6PP">
              Gunnar Andrén (FP)
            </item>
            <item xml:id="i-EVS2rj3fZ7dRy3DUewq9wA">
              Barbro Westerholm (FP)
            </item>
            <item xml:id="i-8sTwAEhBmoBbxPnMShNEaG">
              Ulf Nilsson (FP)
            </item>
            <item xml:id="i-ABHadnwuC2iapdi5M5z6GY">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
