<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00508">
  <teiHeader>
    <fileDesc>
      <titleStmt>
        <title>Nordisk äldrepeng</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordisk äldrepeng</title>
          <idno type="rdwebb">H102So508</idno>
          <rs type="number">So508</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So508/text</ref>
          <ref type="dokument_url_html">http://data.riksdagen.se/dokument/H102So508</ref>
          <ref type="dokumentstatus_url_xml">http://data.riksdagen.se/dokumentstatus/H102So508</ref>
          <ref type="doc">http://data.riksdagen.se/fil/C1EAFF96-D3D4-441A-ADAA-E940C62CF4C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PARXwRPTrL8XCvfyZnhwZY" type="signed"/>
        <correspContext corresp="i-PARXwRPTrL8XCvfyZnhwZY">
          <note type="signatory" corresp="i-Dh86x4tP3poRsuGn2pQFUn"/>
        </correspContext>
        <correspAction type="numbering" xml:id="i-CVu2ELMKomuXnAXXu6JZUm">
          <date when="2013-10-07"/>
        </correspAction>
        <correspAction type="submission" xml:id="i-VwPWpm8J45aaJJPvsXFpqA">
          <date when="2013-10-03"/>
        </correspAction>
        <correspAction type="transfer" xml:id="i-DEjTxEQUXafYfzGMm7roZs">
          <date when="2013-10-02"/>
        </correspAction>
        <correspAction type="assigned" xml:id="i-NxqBeV757A7fNVKy2vuGwB"/>
        <correspContext corresp="i-NxqBeV757A7fNVKy2vuGwB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AEfARAvuY9mKLdUYAwwecM">
            Förslag till riksdagsbeslut
          </head>
          <p xml:id="i-Wxu5kwfeoA41rkyaaMEGPf">
            Riksdagen tillkännager för regeringen som sin mening vad som
            anförs i motionen om att se över möjligheterna att utforma ett
            regelverk och ersättningssystem som ger äldre möjlighet att välja
            bosättningsland i Norden även som vårdbehövande.
          </p>
        </div>
        <div type="motContent">
          <head type="h1" xml:id="i-Mo3gfcGFaND4YKU2hJLYNJ">
            Motivering
          </head>
          <p xml:id="i-PKUnA1XxLBeXeDkAM3tZ7L">
            Möjligheten att själv välja äldreomsorg i annat nordiskt land
            än där man bor idag bör införas. Många nordbor har under åren
            flyttat mellan våra länder för att arbeta och bo. Ibland har man
            också blivit bofast. Med ökat omsorgsbehov på ålderns höst kan
            det finnas en önskan från många att återknyta kontakten med sitt
            gamla hemland och flytta närmare sin släkt.
          </p>
          <p xml:id="i-VfVGutHopk9GAwXbeu9hJc">
            Sedan länge är det känt att personer med annat modersmål än exempelvis
            svenska ofta tappar sitt andra språk vid ålderdom, stroke eller
            demens. En demenssjuk äldre riskerar därför att hamna i en dubbelt
            utsatt situation. För att erbjuda en lösning att minska problematiken
            bör äldres rätt att fritt välja omsorg inom Norden ses över.
          </p>
          <p xml:id="i-M6vE131MhGdsFnsCC2hgoS">
            Redan idag finns det äldreboenden i Sverige som har exempelvis
            finska som huvudspråk och äldreboenden i Finland som på samma
            sätt har svenska som huvudspråk. Det kan med fördel utvecklas
            till att omfatta även andra länder. Men detta är inte tillräckligt
            och finns inte i tillräckligt antal för att fylla behoven.
          </p>
          <p xml:id="i-JDH2cYVe5qcDhXFcDSzPcE">
            Idag är flytt mellan äldreboenden i olika länder delvis reglerat
            i den nordiska konventionen om socialt bistånd och sociala tjänster.
            Det är dock oklart hur artikel 9 i denna tillämpas i praktiken.
            Det är exempelvis otydligt i vilken mån man bedömer att en persons
            livssituation förbättras, vilket den idag måste göra för att den
            äldre ska få byta land. Flytten får idag dock inte innebära att
            den äldre får bättre behandling eller vård. Men det svåraste är
            kanske att det råder ovisshet i hur berörda myndigheter ska använda
            sig av konventionen. Det finns ingen reglering för hur avtalen
            myndigheterna emellan ska utformas och inte heller den nationella
            utgiftsfördelningen
          </p>
          <p xml:id="i-VM85Uwmqt5uk6LE8CUox2p">
            Dagens flyttströmmar mellan våra nordiska länder gör att det
            kan komma att finnas ett behov hos äldre att tillbringa sin ålderdom
            i sitt tidigare hemland. Den konservativa gruppen i Nordiska rådet
            har tydligt framfört att fritt val av äldreboende inom Norden
            bör införas. Det är inte tillräckligt att riva hinder på arbetsmarknaden
            utan vi måste som politiker ta ansvar även för åren efter arbetet.
          </p>
          <p xml:id="i-UtuKgk6B5vxKZYTXnEGa13">
            Införande av ett nordiskt ersättningssystem för äldreboenden
            skulle på ett tydligare sätt förbättra den enskildes möjlighet
            att påverka sin situation på äldre dagar. När de ekonomiska medlen
            följer den som är i behov av vård får den enskilde också ett reellt
            inflytande över sitt liv. Möjligheten att välja boende bör därför
            inte stanna vid nationsgränser. I ett allt mer globaliserat och
            integrerat Norden borde det vara en naturlig följd att fritt kunna
            välja äldreboende mellan de nordiska länderna.
          </p>
          <p xml:id="i-X8a49ied3w9w8eS1JZudJU">
            Att Norden ska överbrygga gränshinder är vi alla överens om,
            och då borde även de som är i behov av vård och omsorg omfattas
            av detta.
          </p>
          <p xml:id="i-MQsT1RmZD13SoDE8N2FWy2">
            Ett nordiskt ersättningssystem för äldreboenden kan också stimulera
            tillkomsten av nya ålderdomshem drivna av kooperativ, föreningar
            eller ideella organisationer.
          </p>
        </div>
        <div type="motSignatures">
          <list>
            <item xml:id="i-2qxRy2KMrzHJhXCBu5MTmp">
              Cristina Husmark Pehrsson (M)
            </item>
          </list>
        </div>
      </div>
    </body>
  </text>
</TEI>
