<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_406/mot_200506_MJ_406-0001.pdf"/>
      <div type="motHeader" xml:id="i-C9cMNnWGNJ1PsErCDxSSUe">
        <div type="motTitle" xml:id="i-7xuKyJrZ7DjqHzgDttN6F9"/>
        <div type="motSubmissionInfo" xml:id="i-5N8vgsvoqPh4ZUkjbpHJEY"/>
      </div>
      <div type="motBody" xml:id="i-AbwjABxYLesWH4bDUF3yLP">
        <div xml:id="i-497pA65LykKQYTVT85p9Zh">
          <p xml:id="i-UTxiFzHhHqq7W314H2DLsq">
            2005/06 mnr: MJ406 pnr: c673
          </p>
          <p xml:id="i-DMvZpwtEzEX2yKfhm3nHZ3">
            Motion till riksdagen 2005/06:MJ406
          </p>
          <p xml:id="i-HHExFgLvH9miTWggdikLDz">
            av Viviann Gerdin och Rigmor Stenmark (c)
          </p>
          <p xml:id="i-UWC4UaPGQJZ4TpUUGJJfSA">
            Rätten att försvara sina djur mot angrepp
          </p>
          <p xml:id="i-F6rfhmpdSVUcuekovWDDb2">
            Förslag till riksdagsbeslut
          </p>
          <p xml:id="i-GKMpTdKewAqJYA5GuEA1bf">
            1. Riksdagen tillkännager för regeringen som sin mening vad i
            motionen anförs om att djurägare ges rätt att försvara sin boskap
            och sina husdjur både i och utanför stängslat område. 2. Riksdagen
            tillkännager för regeringen som sin mening vad i motionen anförs
            om att djurägarna skall kompenseras fullt ut för merkostnader
            beroende på rovdjurens attacker och dödande.
          </p>
          <p xml:id="i-BhLpe4ZKk3V15ka3GYFLro">
            Motivering
          </p>
          <p xml:id="i-S6Umujec4zK5tQeLXQAwth">
            Den svenska rovdjurspolitiken har medfört stora bekymmer för
            människor som lever i områden där vargrevir uppstår. Dagens bestämmelser
            som reglerar den enskildes rätt till skyddsjakt utan föregående
            beslut i syfte att skydda sin boskap och sina husdjur fungerar
            mycket dåligt. Paragraf 28, en gummiparagraf, har visat sig få
            förödande konsekvenser för jordbrukare och jägare som i realiteten
            förlorat rätten att försvara sina djur. Nuvarande svårtolkade
            lag är en ständig grogrund för konflikter mellan olika intressen.
            Paragraf 28 är ett bekymmer för djurägarna, men även ett stort
            bekymmer för domstolarna eftersom ingen vet hur paragrafen egentligen
            ska tillämpas! Detta visar också domarna i Gräso- och Dals-Edsmålen.
            Regeringen avser nu att göra en liten justering genom att tillåta
            djurägare att försvara sina djur mot vargangrepp, men då bara
            om djuren befinner sig inom hägn. Ett steg i rätt riktning för
            djurägare som låter sina djur beta i skogen, eller en jakthund
            som angrips av varg så ska det även fortsättningsvis vara brottsligt
            att skydda sina djur. Detta strider mot djurskyddslagen 2 8 samt
            brottsbalken 16 kap. 13 8. Att människor blir dömda för grova
            brott enligt 28 8 jaktförordningen, trots att domstolarna är osäkra
            på hur de ska tolka lagen uppvisar brister i rättssystemet. Detta
            styrks av HD som i en dom kritiserat det svårtolkade
          </p>
          <pb facs="riksdagen-motions-pdf/data/200506/mot_200506_MJ_406/mot_200506_MJ_406-0002.pdf"/>
          <p xml:id="i-4ssYaWicPbmRikyiGEeAAb">
            2005/06:MJ406
          </p>
          <p xml:id="i-AKm2uXGeeANfTyz2gNvwR6">
            regelverket. Att regeringen inte tagit detta på allvar och agerat
            är svårbegripligt. I stället verkar regeringen för att statuera
            avskräckande exempel genom att fortsatt hävda att vargen är fridlyst.
            Punkt. De återkommande vargangreppen på kor, får och hästar har
            i alla fall medfört att Naturvårdsverket och Världsnaturfonden
            inser problematiken och vill ha en förändring av reglerna för
            skyddsjakt. De tillsammans med många andra grupper inser att besluten
            i riksdagen måste vara förankrade och accepterade av dem som berörs,
            annars blir det ohållbart. Att stängsla in boskapen för att förhindra
            vargangrepp har inte varit lösningen, erfarenheterna visar att
            vargen tar sig in trots stängsel. Med varg i närheten av betande
            djur krymper även betesmarkerna på grund av att tillsynen av djuren
            blir för kostsam när tillsynen blir omfattande och ska ske på
            långa avstånd från fastigheten. De ekonomiska ersättningarna för
            jordbrukarnas extra kostnader för vargarnas intrång täcker inte
            de verkliga kostnaderna. Fortfarande förväntas bönderna bära kostnaderna
            själva för att under flera dagar leta efter sina skrämda djur
            och försöka samla och driva in dem efter att vargen skrämt i väg
            dem. Detta kan pågå i dagar och medför inkomstbortfall för ägaren.
            Att uppmana till s.k. skrämselåtgärder vid åsynen av varg i förekommande
            syfte fungerar dåligt eftersom alla vargar inte uppvisar ett skyggt
            beteende. Andra konsekvenser av en ökande vargstam är att vargens
            tillväxt sker på bekostnad av andra arter. Den biologiska mångfalden
            dvs. balansen mellan rovdjuren och övriga djur som älg, rådjur,
            hare m.fl. bör också uppmärksammas. I Värmland har vi en minskad
            älgstam sedan 1999.
          </p>
          <p xml:id="i-LDcimXiL49rqrqamgQ4qis">
            Stockholm den 30 september 2005
          </p>
          <p xml:id="i-Dot3u3AchYffzzQkHjEUGG">
            Viviann Gerdin (c) Rigmor Stenmark (c)
          </p>
        </div>
      </div>
    </body>
  </text>
</TEI>
