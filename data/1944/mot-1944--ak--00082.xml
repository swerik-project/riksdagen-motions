<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__82/mot_1944__ak__82-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaten, nr 82. 1
          </p>
          <p>
            Nr 82.
          </p>
          <p>
            Av fru Rydh Munck af Rosenschöld m. fl., angående utredning om
            ändring i gällande lagstiftning i vad angår kvinnas för- värvande
            och förlust av svenskt medborgarskap.
          </p>
          <p>
            Frågan om gift kvinnas nationalitet och om revision av gällande
            bestäm- melser har sedan decennier varit föremål för såväl de
            svenska som de stora internationella kvinnoorganisationernas intresse.
            På 1920-talet reviderades många länders medborgarskapslagar. Amerikas
            förenta stater likställde man och kvinna i medborgarrättsligt
            hänseende. Andra länder modifierade vissa gamla lagar, men även
            om härigenom den gifta kvinnan på många håll icke längre behandlades
            fullständigt som biperson i nationalitetshän- seende, så återstod
            mycket innan hon nått målet, full självständighet. Den svenska
            lagen av den 23 maj 1924, vilken tillkommit efter skandi- naviskt
            samarbete, tog ett steg i rätt riktning, då dess 8 8 efter yrkanden
            från kvinnohåll införde principen, att svensk kvinna som genom
            giftermål blir medborgare i annat land förlorar sitt svenska medborgarskap
            endast om hon har eller sedermera tager sitt hemvist i mannens
            hemland. Men om så sker har hon ingen möjlighet att behålla sitt
            svenska medborgar- skap, såvida hon enligt det landets lag automatiskt
            erhåller mannens med- borgarskap. Å andra sidan förvärvar en utländska,
            som gifter sig med svensk man, enligt 3 $ automatiskt svensk medborgarskap,
            även om hon aldrig sätter sin fot i Sverige eller om hon har rätt
            att bibehålla sitt ur- sprungliga medborgarskap. I båda dessa
            avseenden synes nu tiden vara mogen för att tillerkänna kvinnan
            en fullt självständig ställning, så att giftermål icke påverkar
            hennes medborgarskap. Den internationella diskussionen fortsatte
            på 1920-talet och ledde till en konvention i Haag av den 12 april
            1930 för lösande av vissa konflikter mellan olika länders medborgarskapslagar.
            Vad man särskilt bör obser- vera i denna konvention är, att den
            främst vill förhindra uppkomsten av medborgarskapslöshet. Sedan
            konventionen den 1 juli 1937 trätt i kraft, är ett av de största
            hindren undanröjt för en sådan revision av den svenska medborgarskapslagen
            som nyss antytts. Risken för medborgarskapslöshet framhölls under
            förarbetena till 1924 års lag som ett starkt skäl emot in- förandet
            av principen om full självständighet för kvinnan.
          </p>
          <p>
            Bihang till riksdagens protokoll 1944. 4 saml. Nr 82—91. 1
          </p>
          <pb facs="riksdagen-motions-pdf/data/1944/mot_1944__ak__82/mot_1944__ak__82-002.pdf"/>
          <p>
            2 Motioner i Andra kammaren, nr 82.
          </p>
          <p>
            Haagkoniferensen 1930 uppmanade vidare de enskilda staterna att
            ut- reda, huruvida det vore möjligt att i de nationella lagarna
            fastslå grund- satsen om könens likställighet i nationalitetshänseende
            med särskilt beak- tande av barnens intresse samt att fastställa,
            att kvinnas medborgarskap i princip icke utan hennes medgivande
            skulle kunna ändras. År 1932 var frågan föremål för diskussion
            inom Nationernas förbunds generalförsamling. Härvid antogs en
            resolution, som erinrade om möjlig- heten att i den nationella
            lagstiftningen i större utsträckning tillfredsställa kvinnoorganisationernas
            krav på likställighet mellan könen. Samtidigt upp- manades generalsekreteraren
            att hos regeringarna hålla sig underrättad om i vilken utsträckning
            de skilda staterna efterkommit Haagkonferensens nyssnämnda uppmaning
            av år 1930. År 1935 var frågan åter uppe inom Nationernas förbund.
            En resolution antogs, varigenom N. F:s medlemmar gjordes uppmärksamma
            på att alla stater kunna biträda den s. k. Montevideokonventionen,
            antagen år 1933 vid panamerikanska konferensen och byggande på
            full likställighet mellan könen i avseende å medborgarskap. Rådet
            uppmanades att följa frågan nationellt och internationellt för
            att avgöra, när utvecklingen nått en sådan punkt som tillåter
            vidtagande av ytterligare samfällda åtgärder av inter- nationell
            art. Genom krigsutbrottet 1939 kom hela denna fråga naturligtvis
            i bakgrun- den, men å andra sidan har kriget skapat situationer
            som gjort den aktuell för individerna. Av intresse i detta sammanhang
            är att i vissa delar rekapitulera frågans behandling under förarbetena
            till 1924 års lag. Då lagförslaget, som i vä- sentliga delar betraktade
            gift kvinna som biperson, behandlades i lagrådet år 1922, uttalade
            sig dess majoritet för den principen, att »kvinnans stats- borgarskap
            icke måtte undergå ändring allenast på grund därav, att hon ingår
            äktenskap med en man som icke innehar samma statsborgarskap»&gt;.
            I stället skulle å ena sidan svensk kvinna som gifter sig med
            utlänning ha rätt att bli befriad från sitt svenska statsborgarskap,
            och å andra sidan ut- ländsk kvinna som gifter sig med svensk
            man tillerkännas vissa lättnader vid ansökan om naturalisation.
            Departementschefen genmälte i fråga om utländsk kvinnas giftermål
            med svensk man, att många fall av medborgar- skapslöshet kunde
            uppstå om lagrådets förslag bleve lagfäst. 1923 års kon- stitutionsutskott
            däremot ansåg, att huvudregeln om utländsk kvinnas ovill- korliga
            förvärv av svenskt medborgarskap vid giftermål med svensk man
            borde modifieras. Proposition framlades vid 1923 års riksdag men
            föll, delvis beroende på olika meningar om den gifta kvinnans
            medborgarrätts- liga ställning. Efter förnyat skandinaviskt samarbete
            tog dåvarande justitieminister Ekeberg åter upp frågan 1924. I
            proposition till 1924 års riksdag uttalar
          </p>
          <pb facs="riksdagen-motions-pdf/data/1944/mot_1944__ak__82/mot_1944__ak__82-003.pdf"/>
          <p>
            Motioner i Andra kammaren, nr 82. 3
          </p>
          <p>
            departementschefen, att om det — på grund av ändrad lagstiftning
            i utlan- det eller eljest — skulle framstå som lämpligt att, på
            sätt lagrådets majori- tet ifrågasatt, tillerkänna den gifta kvinnan
            en mera självständig ställning i medborgarrättsligt hänseende,
            »så har lagrådets yttrande visat, att de änd- ringar i lagtexten,
            som därav skulle påkallas, utan vidare låta inpassa sig i det
            nu föreliggande lagförslaget».
          </p>
          <p>
            Vi anse att tiden nu är inne för sådana ändringar i vår medborgarskaps-
            lag, att kvinnan tillerkännes samma rätt att bestämma över sitt
            medbor- garskap som en man, så att icke giftermålet i och för
            sig medför en för- ändring. En svenska som gifter sig med en utlänning
            skall ha möjlighet att, även om hon erhåller medborgarskap i mannens
            hemland och tar sitt hemvist där, trots detta bibehålla sitt svenska
            medborgarskap. Detta kan i synnerhet i orostider vara ett värdefullt
            skydd för henne. Svenska be- skickningar och konsulat kunna visserligen
            anse sig ha en moralisk skyl- dighet att bispringa en kvinna,
            som är född i Sverige men som genom äktenskap med en utlänning
            gått förlustig sitt svenska medborgarskap, men först om hon bibehållit
            sitt svenska medborgarskap ha de fullt ut både möjlighet och plikt
            att hjälpa henne. I detta sammanhang vilja vi framhålla att ordalydelsen
            av $ 8, »tager sitt hemvist» visat sig innebära ett osäkerhetsmoment
            för svenskor som för kortare eller längre tid besöka sin utländske
            makes hemland.
          </p>
          <p>
            Å andra sidan torde det vara otvivelaktigt, att såväl före som
            i ökad utsträckning under detta krig rena skenäktenskap ingåtts
            för att på grund av bestämmelsen, att utländsk kvinna genom giftermål
            med svensk man förvärvar svenskt medborgarskap, på så sätt genom
            äktenskap förskaffa en kvinna svenskt medborgarskap som i normala
            fall icke kunnat erhålla sådant utan kanske rent av riskerat att
            bliva utvisad.
          </p>
          <p>
            För närvarande hava vi ju öppnat våra gränser åtminstone för
            medbor- gare från våra grannländer utan att pröva. Villkoren för
            att upptagas till svensk medborgare hava däremot skärpts. Det
            torde böra förhindras, att myndigheterna undandragas varje bestämmelserätt
            genom att vederbörande helt enkelt finner en man som är villig
            att ingå ett skenäktenskap. Man kan ju inte begära, att en vigselförrättare
            skall kunna pröva arten av äk- tenskapet, och även om avsikten
            med giftermålet i ett sådant fall vore vigselförrättaren fullt
            klar, äger han icke rätt att neka att viga. Man kan för övrigt
            tänka sig motsatt fall, nämligen att den utländska kvinnan icke
            önskar erhålla svenskt medborgarskap. Enligt ett flertal utländska
            lagar förlorar en kvinna icke sitt medborgarskap, om hon icke
            genom gifter- målet förvärvat mannens. Genom den svenska lagens
            bestämmelse om automatiskt förvärv av svenskt medborgarskap hindras
            hon i detta fall från att bibehålla sitt gamla medborgarskap,
            även om hon skulle kvarbo i sitt eget hemland. Enligt åtskilliga
            andra länders lagar förlorar hon över-
          </p>
          <pb facs="riksdagen-motions-pdf/data/1944/mot_1944__ak__82/mot_1944__ak__82-004.pdf"/>
          <p>
            4 Motioner i Andra kammaren, nr 82.
          </p>
          <p>
            huvudtaget icke genom giftermålet sitt medborgarskap och har
            kanske icke alls något intresse av att samtidigt bli svensk medborgare.
            Vill hon emel- lertid detta, bör naturalisation underlättas i
            ett sådant fall. Risken för medborgarskapslöshet, vilken brukar
            anföras som skäl mot bestämmelser i denna riktning, är icke längre
            så stor. Dels har 1930 års Haagkonvention enligt vad ovan sågts
            trätt i kraft och ratificerats av bl. a. Sverige, och dels ha
            numera vissa länder i sina lagstiftningar infört prin- cipen om
            en större självständighet för gift kvinna i nationalitetshänseende.
            Enligt lagen i Amerikas förenta stater och i Sovjetrepubliken,
            Kina och de sydamerikanska staterna inverkar icke giftermål på
            förlust eller för- värv av medborgarskap. Enligt fransk lag fordras
            det en skriftlig förkla- ring av kvinnan före vigseln både för
            att förvärva och förlora franskt medborgarskap. I Belgien är samma
            sak konstruerad litet annorlunda; där fordras det en skriftlig
            förklaring för att hon icke automatiskt skall förvärva eller förlora
            belgiskt medborgarskap. Det är alltså tydligt i vilken riktning
            utvecklingen går. Sverige har på skilda områden visat sig vara
            ett föregångsland, när det gällt kvinnans rättsliga ställning.
            Vi behöva endast peka på likställigheten med mannen beträffande
            politisk och kommunal valrätt och valbarhet, beträffande an- ställning
            i statens tjänst samt den gifta kvinnans frigörelse i personligt
            och förmögenhetsrättsligt avseende. Det borde vara en hederssak
            för Sverige att fortfarande arbeta i denna riktning. Ett annat
            skäl emot utvidgning av gift kvinnas självständighet i med- borgarrättsligt
            hänseende, som brukar dragas fram i detta sammanhang, är det dubbla
            medborgarskapet. Olägenheterna av ett sådant torde emel- lertid
            vara överskattade och äro i varje fall av mindre betydelse för
            kvinnan än för mannen, där medborgarskapet i regel medför värnpliktsskyldighet.
            Risken av dubbelt medborgarskap har för övrigt den svenska lagen
            redan i sin nuvarande lydelse tagit i ganska stor utsträckning,
            och man torde ej hava erfarit några nackdelar därav. Ty dels kan
            sådant inträffa i ett be- tydande antal fall, då en kvinna, som
            är medborgare i ett land där hon vid giftermål behåller sitt gamla
            medborgarskap, gifter sig med svensk man. Och dels kan svensk
            kvinna, som gifter sig med utländsk medborgare men kvarbor i Sverige,
            tydligen också i många fall ha dubbelt medborgarskap.
          </p>
          <p>
            Vidare brukar det talas om den allt överskuggande betydelsen
            av att bibehålla familjens enhet. Å ena sidan vilja vi då åter
            betona, att kvin- nan enligt vårt förmenande bör ha självständig
            valrätt så att hon, om hon så önskar, kan med lätthet förvärva
            samma medborgarskap som mannen. Å andra sidan är bevarandet av
            familjens enhet beroende av helt andra omständigheter än statsborgarlagstiftningen,
            bl. a. rent personliga förut- sättningar. Och ha de genomgripande
            förändringarna i kvinnans rättsliga ställning kunnat genomföras
            i trots av hänsynen till familjens enhet, så
          </p>
          <pb facs="riksdagen-motions-pdf/data/1944/mot_1944__ak__82/mot_1944__ak__82-005.pdf"/>
          <p>
            Motioner i Andra kammaren, nr 82. 5
          </p>
          <p>
            borde denna icke nu utgöra något avgörande hinder för att giva
            kvinnan en fullt självständig ställning även på ifrågavarande
            viktiga område. Med stöd av vad ovan anförts få vi sålunda anhålla,
          </p>
          <p>
            att riksdagen i skrivelse till Kungl. Maj:t ville anhålla om
            skyndsam utredning angående önskvärdheten av sådan ändring i lagen
            om förvärvande och förlust av svenskt medborgarskap, att, såvitt
            på den svenska lagen beror, varje kvinna, gift eller ogift, beredes
            samma rätt som en man att bibehålla eller förändra sin nationalitet.
          </p>
          <p>
            Stockholm den 18 januari 1944. Hanna Rydh Munck af Rosenschöld.
            Kerstin Hesselgren.
          </p>
          <p>
            Ebon Andersson Disa Västberg. Hildur Nygren. i Stockholm.
          </p>
        </div>
      </div>
    </body>
  </text>
</TEI>
