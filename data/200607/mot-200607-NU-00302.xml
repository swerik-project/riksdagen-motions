<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00302">
  <teiHeader>
    <fileDesc>
      <titleStmt>
        <title>Bemyndigandesystemet</title>
        <author corresp="i-KktUCXax2JFL3tqFqQN9oq i-BoRLrCqi4prCw3N11EyJPF">av Birgitta Sellén och Solveig Hellquist (c, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bemyndigandesystemet</title>
          <idno type="rdwebb">GU02N302</idno>
          <rs type="number">N302</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N302/text</ref>
          <ref type="dokument_url_html">http://data.riksdagen.se/dokument/GU02N302</ref>
          <ref type="dokumentstatus_url_xml">http://data.riksdagen.se/dokumentstatus/GU02N302</ref>
          <ref type="doc">http://data.riksdagen.se/fil/72B4DE7B-1439-4FCB-9E77-FFE5AE65ED8D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4jweRsBUMjP3mAhxZewuyQ" type="signed"/>
        <correspContext corresp="i-4jweRsBUMjP3mAhxZewuyQ">
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction xml:id="i-Bt55sQ2J6EUeXT9ptE1xbQ" type="referral">
          <date when="2006-11-07"/>
        </correspAction>
        <correspAction xml:id="i-E4vue8qGEdBDWWUDPeLpCm" type="dismissal">
          <date when="2006-11-07"/>
        </correspAction>
        <correspAction xml:id="i-4Qpwi6DK7TytQYAdCnBpBZ" type="numbering">
          <date when="2006-11-02"/>
        </correspAction>
        <correspAction xml:id="i-NwP4rCoMCuAFbQ7irXoYdQ" type="submission">
          <date when="2006-10-31"/>
        </correspAction>
        <correspAction xml:id="i-P5Mk6hTjFPpnaqhisowkwj" type="transfer">
          <date when="2006-10-31"/>
        </correspAction>
        <correspAction xml:id="i-JtVepjyEch2e6HHSheB2Fu" type="assigned"/>
        <correspContext corresp="i-JtVepjyEch2e6HHSheB2Fu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RrY3rH2PTN7d7W7v9KN53g" type="motBody">
        <div xml:id="i-KH8eeKnX8eJ2VohVi9oEbq" type="motProposal" subtype="förslag">
          <head xml:id="i-PwLED6GLznPZEeJ7ASpV1U">
            Förslag till riksdagsbeslut
          </head>
          <list xml:id="i-3GohkhQfcPAw9csFzJe2jp" style="ol">
            <item xml:id="i-8idhiSF7C2EaEsbvvd4dEa">
              Riksdagen tillkännager för regeringen som sin mening vad i motionen
              anförs om att regeringen bör se över bemyndigandesystemet när
              det gäller anslaget 33:1.
            </item>
            <item xml:id="i-LAMUfzSss1JxLArV4YkvP3">
              Riksdagen tillkännager för regeringen som sin mening vad i motionen
              anförs om att se över möjligheterna att införa ett budgetsystem
              som inte riskerar att försvåra myndigheternas möjligheter att
              effektivt stödja företag inom ramen för det regionalpolitiska
              stödsystemet.
            </item>
          </list>
        </div>
        <div xml:id="i-NJGidwDRwtoxPYXxWEvFvD" type="motContent">
          <head xml:id="i-5NxX34o3iVkuqzijbGcqYj" type="h1">
            Bemyndigandesystemet
          </head>
          <head xml:id="i-Jc5VoADdKjJaEE2dr6Fi8A" type="h1">
            Motivering
          </head>
          <p xml:id="i-96sY5fVZLG2MFvjh3wXCh7">
            Det tidigare systemet för bl.a. det allmänna regionalpolitiska
            anslaget följde den s.k. täckningsprincipen och innebar att anslaget
            skulle täcka utbetalningar både under beslutsåret och kommande
            budgetår. Genom budgetlagens införande 1997 och den nya budgetprocessen
            ställdes av bl.a. uppföljningsskäl krav från riksdagens sida på
            att inordna också regionalpolitikens anslag i ett bemyndigandesystem.
            Så gjordes och anslagssparandet drogs in och ersattes av bemyndiganden.
            Det ansågs dessutom naturligt att använda sig av bemyndiganden
            eftersom länsstyrelsernas och självstyrelseorganens projekt vanligen
            är fleråriga. Budgetlagen förespråkar ävenledes att anslagen skall
            återspegla vilka utgifter myndigheterna har ett visst år och inte
            beslutskapaciteten.
          </p>
          <p xml:id="i-3VfRMsB8jFvJQzNy1ewKaM">
            Bemyndigandesystemet sågs inledningsvis som en fördel för de
            regionala myndigheterna eftersom det t.ex. skulle kunna öka beslutsutrymmet
            ett visst år utan att detta skulle påverka detta års anslagsnivå.
            Men självklart insågs att systemet skulle ställa ökade krav på
            länsstyrelsens planerings- och prognoskapacitet, något som mer
            än väl uppfyllts.
          </p>
          <p xml:id="i-JQAUsPNvL3uy61nYuhTDUJ">
            Systemet är generellt välmotiverat. Men till skillnad mot vanliga
            förvaltningsanslag visar nu erfarenheten att den typ av sakanslag
            som regionalpolitikens anslag 33:1 inom utgiftsområde 19 representerar
            fungerat mindre bra. Ett betydande osäkerhetsmoment har förts
            in eftersom det tänkta sambandet mellan bemyndigandenivå och anslag
            har spräckts och i systemet initialt avsedda möjligheter till
            anslagssparande inte längre föreligger.
          </p>
          <head xml:id="i-DD9KZoGyPCo9Sx434e4YJd" type="h2">
            Argument
          </head>
          <p xml:id="i-CQyHCWg5ZqyaeFXfjhubSH">
            Bemyndigandesystemet innebär att länsstyrelsen när det gäller
            anslag 33:1 har möjlighet att fatta beslut inom en given ram.
            De beslut som avses är företagsstöd i form av investeringsstöd
            eller delfinansiering av projekt, och regeringen bör se över hur
            systemet fungerar.
          </p>
          <p xml:id="i-4woxFpHqtMC9fKfH73dVjY">
            Beslutets innebörd är att företaget eller projektägaren erhåller
            medfinansiering med en viss procent av investeringens eller projektets
            kostnad. Utbetalning sker dock först när investeringen är gjord
            eller när kostanden uppkommit i projektet. Det betyder att utbetalning
            sker efter det att beslutet tagits. I praktiken kan det dröja
            flera år innan utbetalning sker. Ett projekt pågår normalt under
            tre år, och ofta sker rekvisition av pengar sent i projektet.
            Det är dessutom så att 20 % av det beviljade beloppet innehålls
            till dess projektet slutredovisats och slutrapport kommit in.
            När det gäller investeringsstöd inträffar det också att utbetalningen
            sker ett eller flera år efter det att beslutet att bevilja stöd
            tagits. Sammantaget innebär detta att utbetalningarna till fattade
            beslut sprids över en längre tidsperiod, och det är i varje enskilt
            ärende omöjligt att veta när pengar kommer att rekvireras.
          </p>
          <p xml:id="i-JpaMdwkQgb26eRHsCdCM9L">
            För utbetalningarna har länsstyrelsen ett anslag som fastställs
            för ett år i taget. Med hänsyn till att utbetalningarna inte automatiskt
            följer besluten varken i tid eller i omfattning innebär det att
            utbetalningarna ibland är lägre än anslaget, ibland överskrider
            anslaget. Det betyder att de år när anslaget inte utnyttjas fullt
            ut uppstår ett anslagssparande. Detta anslagssparande behöver
            utnyttjas de år när utbetalningarna överskrider anslagsramen.
          </p>
          <p xml:id="i-RDUNJkbvYzKxptX8YpL9eu">
            Det är tillåtet med ett anslagssparande på 3 %. Vid ett större
            belopp prövar regeringen om myndigheten får behålla anslagssparandet.
            Ett indragande av anslagssparandet kan innebära att myndigheten
            saknar medel att infria de åtaganden man gjort i beslut som kan
            ligga flera år tillbaka i tiden.
          </p>
          <p xml:id="i-TTVcAjQFCtnhTGUrSz2aBB">
            En myndighet har inte möjlighet att reservera medel för framtida
            betalningar. Ett sådan system skulle emellertid ge myndigheten
            en säkerhet i att man hade medel tillgängliga för framtida betalningar.
          </p>
          <p xml:id="i-MTH7dNufD1RwEzFe2rF8RR">
            Den beskrivna situationen är otillfredsställande. Den kan innebära
            att ett företag som beviljats stöd för att genomföra en investering,
            i slutändan inte kan få det beslutade beloppet eftersom myndigheten
            inte har medel inom sitt anslag som möjliggör utbetalning.
          </p>
          <p xml:id="i-5D2Y83484iit9pyQKDrbb1">
            Systemet med bemyndiganderam är inte lämpligt för den typ av
            anslag som det här är fråga om. Den tilldelade ramen är långt
            över det anslag som utgår. Konstruktionen är dessutom sådan att
            om det sker utbetalningar i anledning av ett fattat beslut utökas
            bemyndiganderamen med det belopp som utbetalas. En myndighet kan
            alltså, utan att bryta mot reglerna kring bemyndigandet, fatta
            beslut som inte går att realisera inom anslagsramen.
          </p>
          <p xml:id="i-FTLt2ZeyfrN82CuWnZtYTP">
            Ett bättre sätt vore att ta bort bemyndigandet i den här typen
            av fall och i stället lägga fast en fast ram för myndighetens
            beslutsnivå, och därefter låta myndigheten disponera anslagsöverskottet
            i form av en reservation för att klara framtida utbetalningar.
            En annan möjlighet är att regeringen i samband med indragningen
            av ett anslagssparande säkerställer att myndigheten har möjlighet
            att infria sina förpliktelser. Konsekvensen av det nuvarande systemet
            är att myndigheter, av rädsla för att inte i framtiden ha medel
            för att klara utbetalningar till följd av tidigare beslut, blir
            mer restriktiva i att bevilja stöd till företagen. Det leder i
            sin tur till att regionalpolitiska åtgärder inte får full effekt
            eller att nödvändigt stöd till företag i stödområden uteblir.
          </p>
        </div>
        <div xml:id="i-WVgZ5uBL3DRhvL1CN45rSC" type="signatureBlock">
          <list xml:id="i-6mXL81gY4sTGXWYEFzkqz3">
            <item xml:id="i-S4kmFzSjDem587MmnmQ9C7" who="i-KktUCXax2JFL3tqFqQN9oq" type="signature">
              Birgitta Sellén (c)
            </item>
            <item xml:id="i-7BJGUPxbeGnbrbZYxGyQKq" who="i-BoRLrCqi4prCw3N11EyJPF" type="signature">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
