<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00375">
  <teiHeader>
    <fileDesc>
      <titleStmt>
        <title>Rovdjurspolitik</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rovdjurspolitik</title>
          <idno type="rdwebb">GV02MJ375</idno>
          <rs type="number">MJ375</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ375/text</ref>
          <ref type="dokument_url_html">http://data.riksdagen.se/dokument/GV02MJ375</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ375</ref>
          <ref type="doc">http://data.riksdagen.se/fil/ED4E53CB-763B-48A6-AA0D-0E92FC50AAC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LwacrVmaeABN1ZxejNBSnb" type="signed"/>
        <correspContext corresp="i-LwacrVmaeABN1ZxejNBSnb">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-9CmSJZqBacVj4RmKapiU5f">
          <date when="2007-10-16"/>
        </correspAction>
        <correspAction type="dismissal" xml:id="i-RNND5Zqd2T1Ferref69tML">
          <date when="2007-10-16"/>
        </correspAction>
        <correspAction type="numbering" xml:id="i-N3KhakgrnkothRXBrkxAYQ">
          <date when="2007-10-08"/>
        </correspAction>
        <correspAction type="submission" xml:id="i-BbJ4ahVromt9s7dXRHwrUd">
          <date when="2007-10-04"/>
        </correspAction>
        <correspAction type="transfer" xml:id="i-5iwajXLha1PBMVTPEJSabq">
          <date when="2007-10-04"/>
        </correspAction>
        <correspAction type="assigned" xml:id="i-SAarKvwZWbuakRG77314Ys"/>
        <correspContext corresp="i-SAarKvwZWbuakRG77314Ys">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-QjzUvyvojoTrKLgdXee7xV">
          <head xml:id="i-UmVJZqF4U8rpDpjTX1zQrR">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Rovdjursstammarna i Sverige 3
            </item>
            <item>
              5 Acceptansen för rovdjurspolitiken 4
            </item>
            <item>
              6 Förebyggande åtgärder mot rovdjursangrepp på tamdjur 5
            </item>
            <item>
              7 Illegal jakt 6
            </item>
            <item>
              8 Aktiva insatser för att motverka inavel 7
            </item>
            <item>
              9 Fördjupat samarbete med Norge och Finland 8
            </item>
            <item>
              10 Översyn av snöskoteranvändningen 8
            </item>
          </list>
        </div>
        <div type="motProposal" subtype="förslag">
          <head xml:id="i-E91tE2MUs9LnF31cHv1ufD">
            2 Förslag till riksdagsbeslut
          </head>
          <list style="ol">
            <item xml:id="i-FfiBtZArGAUeGEw8ykjTkd">
              Riksdagen tillkännager för regeringen som sin mening vad som
              anförs i motionen om att satsa ökade resurser på upprättande av
              fler rovdjurssäkra stängsel.
            </item>
            <item xml:id="i-Xe4oKAjexiSo2ZEMdudBzP">
              Riksdagen tillkännager för regeringen som sin mening vad som
              anförs i motionen om att ge Naturvårdsverket och Jägarförbundet
              i uppdrag att utreda möjligheterna att minska antalet rovdjursdödade
              hundar.
            </item>
            <item xml:id="i-o6TLiz4cDe4W4hKP3V1iH">
              Riksdagen tillkännager för regeringen som sin mening vad som
              anförs i motionen om att ställa ökade krav på att organisationer
              för jägare, renskötare och markägare ska agera kraftfullt mot
              illegal jakt.
            </item>
            <item xml:id="i-DZ2iRtZL6fv9B3VGWSUrwi">
              Riksdagen tillkännager för regeringen som sin mening vad som
              anförs i motionen om att en total översyn av jaktlagstiftningen
              behövs, att den bör ske mot bakgrund av den omfattande illegala
              jakten och att den bör syfta till att ge ett starkt skydd för
              rovdjuren.
            </item>
            <item xml:id="i-TmwnXXLzD5iTmq2iG9L7N7">
              Riksdagen tillkännager för regeringen som sin mening vad som
              anförs i motionen om att göra en noggrann utvärdering av vilka
              effekter på rovdjursstammarna förändringen av 28 § jaktförordningen
              har lett till.
            </item>
            <item xml:id="i-SETCQLB6HKhXRmXvMh2TGk">
              Riksdagen tillkännager för regeringen som sin mening vad som
              anförs i motionen om att efter det att Rovdjursutredningen har
              redovisats vidta åtgärder för att stärka inflödet av individer
              med annan genetisk bakgrund för att motverka inavel inom vargstammen.
            </item>
            <item xml:id="i-RBeYKJvfRxTWs9U1obhX5r">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              kartlägga påståenden om inplantering av vargen i Sverige i dialog
              med de organisationer som företräder jägare, renskötare och markägare
              samt företrädare för miljö- och rovdjursgrupper.
            </item>
            <item xml:id="i-AaWFaQKZYNTBzb6myi8dtA">
              Riksdagen tillkännager för regeringen som sin mening vad som
              anförs i motionen om att ge Naturvårdsverket i uppdrag att fördjupa
              rovdjurssamarbetet med Norge och Finland.
            </item>
            <item xml:id="i-EFMUFrRmEGDNkpG8TtdpBr">
              Riksdagen tillkännager för regeringen som sin mening vad som
              anförs i motionen om att se över och begränsa snöskoteranvändningen
              i fjällvärlden med syfte att motverka den illegala jakten.
            </item>
          </list>
        </div>
        <div type="motContent">
          <head type="h1" xml:id="i-4YXLrkvc1qpAgtyYf3JWJd">
            3 Bakgrund
          </head>
          <p xml:id="i-XVoZhrUKfzrsbeVgGEfTXd">
            Riksdagen antog år 2001 beslut om en ny rovdjurspolitik med mål
            för hur stammarna av de stora rovdjuren ska växa och var i landet
            det ska finnas rovdjur (Sammanhållen rovdjurspolitik, prop. 2000/01:57).
            Vänsterpartiet står bakom den nuvarande rovdjurspolitikens mål
            och anser att de stora rovdjuren skall värnas och att stammarna
            skall öka till livskraftiga nivåer.
          </p>
          <p xml:id="i-7HBAzs9PyBmqmhFVbp2CrP">
            Bevarandet av de stora rovdjuren är en viktig miljöfråga. Rovdjur
            står som toppredatorer överst i näringskedjan och har således
            en viktig roll i ekosystemet. Forskning visar dessutom att rovdjurens
            betydelse för biologisk mångfald är mycket större än vad man tidigare
            bedömt vara fallet. Utdöendet av en enda toppredator kan få ett
            helt ekosystem att kollapsa, speciellt om artrikedomen är låg.
            Bristen på rovdjur kan göra att växtätare som hjort och älg ökar
            i antal, med följden att växtarter betas ned och försvinner. Då
            minskar den energiproduktion som utgör basen för hela ekosystemet,
            vilket i sin tur utlöser en kaskad av effekter uppåt i näringskedjan.
            I den amerikanska nationalparken Yellowstone betades växtligheten
            ned av hjortdjur och hela ekosystemet förändrades efter att vargen
            fördrivits av människan. Sedan vargen återinfördes 1995 har situationen
            gradvis återgått till det normala (Borrvall, Biodiversity and
            Species Extinctions in Model Food Webs, 2006). Även i Sverige
            ser vi att många betande djur och väldigt få stora rovdjur leder
            till negativa effekter för den biologiska mångfalden. Föryngringen
            av många lövträd är nästan obefintlig i dag, och betningsskadorna
            i skogsbruket värderas årligen till miljardbelopp.
          </p>
          <head type="h1" xml:id="i-WsPdTwAEBmT46HLXophD9w">
            4 Rovdjursstammarna i Sverige
          </head>
          <p xml:id="i-CwkxiEiqMerjqgRRcqAyMp">
            De stora rovdjuren har jagats så hårt i Sverige att det till
            slut ansågs finnas endast en spillra kvar av dem. Idag ser utvecklingen
            tillfredsställande ut när det gäller björn och lo. Björnstammen
            bedöms i sin helhet som stabil. Lodjuret har i stort sett en positiv
            utveckling men bedöms fortfarande som sårbart. När det gäller
            järv och varg har utvecklingen gått långsammare. Järven anses
            fortfarande vara starkt hotad och är globalt rödlistad som en
            sårbar art. Den hotas av illegal jakt och matbrist (främst kadaver).
            Vargstammen är fortfarande akut hotad. En art tillhör kategorin
            akut hotad när den löper en extremt stor risk att dö ut i vilt
            tillstånd inom en mycket nära framtid. Vargstammen är hårt inavlad
            och den genetiska variationen är åter i avtagande. Det borde finnas
            ett naturligt flöde av varg med nya gener österifrån men hittills
            har, vad man vet, alla vargar som kommit invandrade österifrån
            försvunnit eller dödats innan de nått fram till den norsk/svenska
            populationen. Den illegala jakten har också vuxit till ett omfattande
            hot mot vargstammen.
          </p>
          <head type="h1" xml:id="i-BLS33qC4gAckvyNkT3puuW">
            5 Acceptansen för rovdjurspolitiken
          </head>
          <p xml:id="i-Kv33hE6jVrzbF1Yo7jiT1o">
            Majoriteten av svenska folket, inklusive de boende i rovdjurstäta
            områden, är enligt en omfattande forskningsrapport överväldigande
            positiv till rovdjur samt rovdjursförvaltningen (Fjäll-Mistrarapport
            nr 10, 2005). Samtidigt visar forskningen att det på rovdjurstäta
            orter finns betydande minoriteter som är kritiska till rovdjurspolitiken.
            I medierna framkommer också ofta ett stort missnöje. Helt klart
            finns det betydande åsiktsskillnader om rovdjurspolitiken mellan
            olika samhällsgrupper.
          </p>
          <p xml:id="i-ShxFgeWDnEAsRTRXeqLh3N">
            Rovdjurspolitiken är en komplicerad miljöfråga. Rovdjuren rör
            sig över väldigt stora områden, och därför är det svårt att finna
            en bra beslutsnivå för rovdjurspolitiken. Den centrala nivån anses
            bäst lämpad att förvalta rovdjuren eftersom rovdjuren vanligtvis
            lever i glesa populationer, är spridda över mycket stora områden,
            och är förknippade med såväl ekonomiska som sociala konflikter.
            Det har medfört att de som lever nära rovdjuren upplever att de
            har små möjligheter att påverka politikens och förvaltningens
            utformning.
          </p>
          <p xml:id="i-Fx6TFaoY4dPxZzkq2vtF3h">
            I en ny rapport av Brottsförebyggande rådet (Illegal jakt på
            stora rovdjur. Konflikt i laglöst land, 2007) framgår att det
            inom vissa grupper finns ett mycket starkt missnöje över rovdjurspolitiken.
            Brås intervjuer med jägare, renskötare och lantbrukare i rovdjurstäta
            områden ger bilden av tre konfliktteman kring frågan om rovdjurens
            återutbredning: rovdjuren som hot mot en livsstil, främst som
            konkurrenter om jaktbart vilt men också på grund av rädsla för
            personlig säkerhet; rovdjuren som hot mot en näring, och då främst
            rennäringen men också yrkesjakten; rovdjuren som symbol för konflikten
            mellan styrande och styrda, där frågan om på vilken nivå beslut
            om skyddsjakt och rovdjurspopulationernas storlek i närmiljön
            ska fattas. Brå anger att jägare, renägare och lantbrukare anser
            att statsmakterna inte tar ett tillräckligt ansvar för rovdjurspolitikens
            negativa sidor och att besluten tas långt från de platser där
            problemen sedan uppstår. Detta är ett av grundproblemen för den
            omfattande illegala jakten på rovdjur och den tysta acceptansen
            för jaktbrott i rovdjurstäta områden. Brå anger att det krävs
            en dialog om rovdjurspolitiken för att acceptansen inom dessa
            grupper skall kunna öka.
          </p>
          <p xml:id="i-L1uCXoEMVQxZWNeW7gjmyn">
            Vänsterpartiet instämmer i att det krävs en förbättrad dialog
            för att acceptansen för rovdjurspolitik skall öka. En särskild
            utredning, Rovdjursutredningen (M 2006:01), tillsattes 2006 för
            att bl.a. redovisa hur problem och konflikter hanteras och för
            att vidareutveckla formerna för samverkan mellan olika intressenter
            samt se över rovdjursförvaltningens organisation. Under uppdragets
            utförande skall utredaren samråda med företrädare för berörda
            myndigheter, organisationer och aktuella intressegrupper i syfte
            att presentera förslag som vuxit fram i dialog med berörda intressenter.
            Vänsterpartiet bidrog till formuleringen av utredarens uppdrag.
            I väntan på utredningens resultat som kommer att redovisas i december
            2007 avvaktar vi med att föreslå ytterligare åtgärder (utöver
            dem som föreslås i denna motion) för att öka acceptansen för rovdjurspolitiken.
          </p>
          <head type="h1" xml:id="i-DLC43S81ps5M8D8khCFM57">
            6 Förebyggande åtgärder mot rovdjursangrepp på tamdjur
          </head>
          <p xml:id="i-KEB5eUHK5aw9rRhkLNCv4J">
            För att förbättra samexistensen mellan människor och rovdjur
            är det betydelsefullt att minimera rovdjursangrepp på tamdjur.
            Dessa kan i stor utsträckning åtgärdas genom förebyggande åtgärder.
            Antalet tamdjur som skadades eller dödades av rovdjur minskade
            med ca 40 procent under 2004 jämfört med året innan, tack vare
            förebyggande åtgärder och trots att rovdjuren växte i antal (Viltskadecenter).
            Rovdjursstängsel har visat sig vara särskilt effektiva för att
            minska antalet rovdjursangrepp på djur inom inhägnat område. Vi
            föreslår därför i vår motion med anledning av prop. 2007/08:1
            utgiftsområde 23 att det satsas 10 miljoner kronor per år under
            perioden 20082010 för att stödja upprättandet av fler rovdjurssäkra
            stängsel, samt som stöd för andra åtgärder som kan minska rovdjursangreppen
            på tamdjur. Stödet skall delas ut som ett bidrag till djurägare
            som vill vidta sådana förebyggande åtgärder. Vi föreslår att regeringen
            skall satsa ökade resurser på upprättande av fler rovdjurssäkra
            stängsel. Detta skall ges regeringen till känna.
          </p>
          <p xml:id="i-7UoRVQim4ruJYxYDHNpNgM">
            Rovdjur river och dödar jakthundar i samband med jaktsäsongen.
            Problemet är tämligen begränsat. Enligt statistik från Agria,
            som försäkrar bland annat jakthundar, och från Viltskadecenter,
            som redovisar rovdjursangrepp, vådaskjuts fler hundar till döds
            än som dödas av vargar. 2005 betalades 25 liversättningar ut för
            hundar som skjutits ihjäl. Samma år dödades 17 hundar av varg.
            De som ändå får sina hundar rivna av rovdjur får ersättning av
            staten, oavsett om hunden varit försäkrad eller inte. Trots att
            problemets omfattning är begränsad är frågan om att skydda sin
            hund mot rovdjursangrepp något som engagerar många människor.
            Därför är det är av stor vikt att finna metoder för att minska
            antalet rovdjursangrepp på hundar. Det kan handla om speciella
            jaktregler i rovdjurstäta områden, metoder att skrämma bort rovdjur
            i stället för att döda dem, full information om var vargar befinner
            sig, jakt utan frigående hund, utvecklandet av s.k. vargrena hundar
            etc. Regeringen bör ge Naturvårdsverket och Jägareförbundet inom
            ramen för sina allmänna uppdrag i uppdrag att utreda möjligheterna
            att minska antalet rovdjursdödade hundar. Detta skall ges regeringen
            till känna.
          </p>
          <p xml:id="i-PBq9Geg1KxsmTiqSExFFWe">
            Många djur skadeskjuts i samband med jakt. Under årets björnjakt
            har de många skadeskjutningarna stått i fokus. Hundar vådaskjuts
            också till döds i samband med jakt. Vi anser att det krävs en
            genomlysning av dagens jakt och goda initiativ, även internationellt,
            för att skadeskjutningarna skall bringas till ett minimum. Det
            är positivt att Jägareförbundet arbetar med informationskampanjer
            för att minska skadeskjutandet, men vi tror att det kan krävas
            fler åtgärder. För att nå dit kan det till exempel vara aktuellt
            att skärpa skjutproven samt införa krav på obligatoriska årliga
            skjutprov. Vi föreslår i motion 2008/07:MJ374 Skärpt djurskydd
            att regeringen skyndsamt skall införa åtgärder för att minska
            antalet skadeskjutningar.
          </p>
          <head type="h1" xml:id="i-2EmHTX6mD69rkWUmV1eXif">
            7 Illegal jakt
          </head>
          <p xml:id="i-7c5KkoedWJcwiRGvYLd6TD">
            Enligt Brås genomgång av forskning om dödsorsaker för varg visar
            den mest tillförlitliga beräkningen att varannan varg som dör,
            dör av illegal jakt. Kvoten illegalt dödade järvar beräknas vara
            ännu högre än för varg; två tredjedelar av vuxna järvar som dör,
            dör av illegal jakt. Uppskattningar visar att mellan 100 och 150
            lodjur skjuts illegalt varje år i Sverige. Sammanlagt dödades
            170225 vargar, lodjur och järvar illegalt under senaste året.
            Uppgifter saknas om björn och kungsörn.
          </p>
          <p xml:id="i-SkJw3x9WrYEkHTiT5APaP2">
            Trots att den illegala jakten är omfattande och utgör ett stort
            hot mot i synnerhet vargens och järvens överlevnad döms få personer
            för illegal jakt. Av 344 anmälningar av misstänkt illegal jakt
            respektive jakthäleri på stora rovdjur 19952005 fälldes 21 personer
            till ansvar i sammanlagt 19 fall av konstaterade brott. Antalet
            fällande domar under elva år uppgår till bara några få procent
            av det antal brott som beräknas ha begåtts endast under det senaste
            året. Jämfört med hur många rovdjur som dödas illegalt kan antalet
            dömda gärningspersoner räknas i promillen. Drygt hälften av de
            fall av illegal jakt respektive jakthäleri som klaras upp är anmälda
            av gärningspersonen själv eller av någon i samma jaktlag. Polisen
            möter stora svårigheter med att utreda brott som kännetecknas
            av att inte någon är villig att berätta och där spår snabbt försvinner.
            Brå skriver:
          </p>
          <p xml:id="i-KHHMDM1o1kKv2xAJv3RWEy">
            Efter en genomgång av resultatet från undersökningarna som ligger
            till grund för denna rapport har vi kommit till insikt om att
            det är svårt att göra som vanligt och inrikta sig på att formulera
            tämligen handfasta pragmatiska åtgärder. Orsaken är att den illegala
            jakten på rovdjur skiljer sig från annan brottslighet. Skillnaden
            är att den illegala jaktens gärningspersoner får anses ha stöd
            hos olika intressegrupper eller åtminstone få förståelse för de
            drivkrafter och motiv som ligger bakom de grova jaktbrotten. Troligen
            är det en helt unik situation i Sveriges moderna historia att
            det finns en sådan uppbackning för brott där minimistraffet trots
            allt är sex månaders fängelse. Det är samma minimistraff som för
            exempelvis grov stöld, grovt bedrägeri och grovt häleri, allvarlig
            brottslighet som helt saknar spår av samma förankring i samhället
            som de grova jaktbrotten.
          </p>
          <p xml:id="i-FYFJrXcg2cLYKu888zzetf">
            Enligt Brå är frågan om jaktbrott ett ansvar för jägare, renskötare
            och markägare, eftersom de som dömts för jaktbrott är jägare,
            markägare eller renskötare. Den illegala jakten är därför en fråga
            och ett ansvar för jägarna, renskötarna och markägarna som kollektiv
            och deras organisationer. Om vi ska minska den illegala jakten
            och om diskussionsklimatet ska sansas, måste de etablerade jägarna,
            renskötarna och markägarna ta sin del av ansvaret och både centralt
            och lokalt isolera dem som begår brott. Vänsterpartiet anser att
            regeringen skall ställa ökade krav på att organisationer för jägarna,
            renskötarna och markägarna skall agera kraftfullt mot illegal
            jakt. Detta skall ges regeringen till känna.
          </p>
          <p xml:id="i-WckXB1J5GZm93v1qam4SCB">
            Brå föreslår ett antal åtgärder för att komma tillrätta med den
            illegala jakten, t.ex. kriminalisering av förberedelse respektive
            försök till illegal jakt, för att underlätta polisens och åklagarnas
            arbete med att bekämpa den illegala jakten. Vidare anges att det
            är troligt att Säkerhetspolisens särskilda kompetens kan kopplas
            in p.g.a. de politiska inslag som finns i denna brottslighet.
            Brå gör vidare en egen uppdelning av de grova jaktbrotten i otillåten
            skyddsjakt och regelrätt illegal jakt. Med otillåten skyddsjakt
            avser Brå fall där småbrukare försvarar sina djur från rovdjursangrepp,
            medan den regelrätta illegala jakten är fall där syftet enbart
            är att döda rovdjur. Brå anger att man bör överväga att införa
            ett särskilt stadgande för otillåten skyddsjakt med en lindrigare
            straffskala än för den regelrätta illegala jakten. Detta skulle
            öka acceptansen för lagstiftningen medan de kännbara straffen
            sedan riktas mot rätt gärningspersoner.
          </p>
          <p xml:id="i-VyyEhNJYs7daVaM6s4bj2h">
            Med anledning av ovanstående anser Vänsterpartiet att en total
            översyn av jaktlagstiftningen behövs. Denna skall ske mot bakgrund
            av den omfattande illegala jakten och syfta till att ge ett starkt
            skydd för rovdjuren. Detta skall ges regeringen till känna.
          </p>
          <p xml:id="i-5o9MKm5ZdCQAZvvaMZ2at2">
            Vänsterpartiet vidhåller sin kritik mot att regeringen har ändrat
            28 § jaktförordningen så att en jägare kan skjuta ett rovdjur
            lagligt redan när denne befarar att rovdjuret skall angripa hans
            tamdjur oftast en jakthund utanför inhägnat område. Landets åklagarväsende
            har vid ett flertal tillfällen gett remissvar på olika förändringsförslag
            av jaktförordningen som alla pekar i samma riktning: en alltför
            lättvindig skrivning av paragrafen ökar risken för missbruk och
            försvårar eller omöjliggör bevisföringen för åklagarsidan. Nu
            har regeringen ändrat 28 § jaktförordningen, vilket vi befarar
            försvagar möjligheterna att få en livskraftig vargstam i Sverige.
            Med anledning av detta kräver vi att regeringen skall göra en
            noggrann utvärdering av vilka effekter på rovdjursstammarna den
            förändrade 28 § jaktförordningen har lett till. Detta ska ges
            regeringen till känna.
          </p>
          <head type="h1" xml:id="i-7zoBKiUJQJyCNDqFpd26D3">
            8 Aktiva insatser för att motverka inavel
          </head>
          <p xml:id="i-ABqCweK7RzPwLMXdPhzkvQ">
            Invandrande djur från öster måste tillåtas vandra ner genom norra
            Sverige. Ökad bevakning och skydd av dessa djur är nödvändig.
            Den pågående Rovdjursutredningen analyserar behovet av ökad genetisk
            variation i den mellanskandinaviska vargpopulationen och överväger
            åtgärder för detta. Vi anser att regeringen efter att Rovdjursutredningen
            har redovisats skall vidta åtgärder för att stärka inflödet av
            individer med annan genetisk bakgrund för att motverka inavel
            inom vargstammen. Detta skall ges regeringen till känna.
          </p>
          <p xml:id="i-XQsL71TGC7fYrb7dEkiRA3">
            Enligt Brås rapport tror mer än hälften av jägarkåren i områden
            med vargrevir att rovdjur har inplanterats i smyg av myndigheter.
            Den breda uppfattningen om inplanteringen och myndigheternas svek
            underlättar den illegala jakten för gärningspersoner som kan motivera
            och neutralisera sina gärningar med att ta bort något främmande
            som inte hör hemma i den svenska faunan. Enligt Brå vore ett viktigt
            steg för att minska den illegala jakten att utreda påståendena
            om inplantering. Frågan bör enligt Brå diskuteras med de organisationer
            som företräder jägare, renskötare och markägare. Metoden för utredningen
            kan vara att sammanställa och bedöma det material som finns och
            som pekar i den ena eller andra riktningen. Mot inplantering talar
            de genetiska data som finns om rovdjuren och som gör det möjligt
            att spåra deras härkomst. Vi föreslår därför att regeringen tillsätter
            en utredning som skall kartlägga påståenden om inplantering av
            vargen i Sverige och att detta görs i dialog med de organisationer
            som företräder jägare, renskötare och markägare samt företrädare
            för miljö- och rovdjursgrupper. Detta skall ges regeringen till
            känna.
          </p>
          <head type="h1" xml:id="i-S2JGxViWjBU87ySpVoZdWw">
            9 Fördjupat samarbete med Norge och Finland
          </head>
          <p xml:id="i-2g6FqWcHRg1fyhcgHPw59x">
            Forskning visar att stammarna av rovdjur i många fall är gemensamma
            i Norge och Sverige och ibland även i Finland. Radiopejling har
            visat att det finns både björnar och vargar som har vandrat sträckor
            som räcker för att förflytta sig mellan de tre länderna. Naturvårdsverket
            har tidigare fått till uppgift att utveckla samarbetet med Norge
            och Finland beträffande rovdjursfrågor. Det har hittills inte
            varit helt lyckat. Eftersom det är samma arter och i de flesta
            fall samma stammar borde samarbetet fördjupas ytterligare. Vänsterpartiet
            anser att regeringen skall ge Naturvårdsverket i uppdrag att fördjupa
            rovdjurssamarbetet med Norge och Finland. Detta skall ges regeringen
            tillkänna.
          </p>
          <head type="h1" xml:id="i-Bwp86fTmfG9oybQnmLxExW">
            10 Översyn av snöskoteranvändningen
          </head>
          <p xml:id="i-Y3b29YniChshZ8WsWztjdY">
            Ett stort problem i arbetet med att minska illegal jakt är svårigheten
            att begränsa skoteranvändningen. De stora rovdjuren rör sig ofta
            i terränger långt ifrån bebyggelse och vägar, men genom snöskotern
            blir även dessa miljöer tillgängliga för människor, däribland
            människor som bedriver illegal jakt. Enligt Brå har snöskoter
            använts för att jaga rovdjur i nästan var femte anmälan om illegal
            jakt.
          </p>
          <p xml:id="i-85oFNSQURV8wDwVatDjdUs">
            Vid snöskoterns stora genombrott i Sverige minskade flera av
            de svenska rovdjurens antal kraftigt, vilket tydligt visar på
            sambandet. Flera av de mest uppmärksammade och mest oetiska fallen
            av illegal jakt har skett genom användning av snöskoter. I Norge
            finns starka begränsningar av snöskoteranvändningen i fjällvärlden.
            I Sverige kompliceras ett förbud av rennäringens behov av snöskotrar.
            Begränsningar genom att hänvisa viss snöskoteråkning till särskilda
            leder i vissa områden torde dock vara möjligt. Det underlättar
            också identifiering av enskilda skotrar om krav på märkning av
            skotermattor införs. Vänsterpartiet anser att regeringen bör se
            över och begränsa snöskoteranvändningen i fjällvärlden med syfte
            att motverka den illegala jakten. Detta ska ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-VvJtVnTyPTustKEQpSER4B">
              Wiwi-Anne Johansson (v)
            </item>
            <item xml:id="i-8ARApC7qJvke6XWbzsR6Mx">
              Ulla Andersson (v)
            </item>
            <item xml:id="i-W1acbSLTc5dkKXxoczjfau">
              Marie Engström (v)
            </item>
            <item xml:id="i-Jq37MX33zAPBgt163Tmy2y">
              Jacob Johnson (v)
            </item>
            <item xml:id="i-23s3R2aE7WUnRjY3Y9dEU5">
              Peter Pedersen (v)
            </item>
            <item xml:id="i-4kTNDF99i87oCwEFKuQyAN">
              Kent Persson (v)
            </item>
          </list>
        </div>
      </div>
    </body>
  </text>
</TEI>
