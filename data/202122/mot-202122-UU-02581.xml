<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02581">
  <teiHeader>
    <fileDesc>
      <titleStmt>
        <title>Mänskliga rättigheter i utrikespolitiken</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2581 av Markus Wiechel m.fl. (SD)</title>
          <idno type="rdwebb">H9022581</idno>
          <rs type="number">2581</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022581/text</ref>
          <ref type="dokument_url_html">http://data.riksdagen.se/dokument/H9022581</ref>
          <ref type="dokumentstatus_url_xml">http://data.riksdagen.se/dokumentstatus/H9022581</ref>
          <ref type="docx">http://data.riksdagen.se/fil/E9AF4DD5-4C2F-4FA5-A830-281CD56BB861</ref>
          <ref type="pdf">http://data.riksdagen.se/fil/5E51FF76-5EBD-47D4-B771-61E4E9060777</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3sY6fAgFwwQPrwe5iwyo9r" type="signed"/>
        <correspContext corresp="i-3sY6fAgFwwQPrwe5iwyo9r">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-Un4Y2xqtvcY6Ghg5qCV1yd" type="submitted">
          <date when="2021-10-01"/>
          <time when="18:57:09"/>
        </correspAction>
        <correspAction xml:id="i-33mnqbGym3EuCKCsiqGE2Z" type="reviewed">
          <date when="2021-10-04"/>
          <time when="11:55:56"/>
        </correspAction>
        <correspAction xml:id="i-2c27N9nnToMDsGcfKvpFdo" type="referred">
          <date when="2021-10-14"/>
        </correspAction>
        <correspAction xml:id="i-5ruaS3CNYkXzW4Zxj2fUCX" type="assigned">
          <date when="2022-10-05"/>
          <time when="11:47:46"/>
        </correspAction>
        <correspContext corresp="i-5ruaS3CNYkXzW4Zxj2fUCX">
          <ref type="assignedTo">Utrikesutskottet</ref>
        </correspContext>
        <correspAction xml:id="i-9oxV4qDRqoUyrPtosyDYAV" type="behandlas_i"/>
        <correspContext corresp="i-9oxV4qDRqoUyrPtosyDYAV">
          <ref type="uppgift">2021/22:UU1</ref>
          <ref type="ref_dok_id">H901UU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GSRMdWNud2dWMycJhKK2En" type="behandlas_i"/>
        <correspContext corresp="i-GSRMdWNud2dWMycJhKK2En">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-iM7Xtxfj6dg4L8dDyDHmw" type="behandlas_i"/>
        <correspContext corresp="i-iM7Xtxfj6dg4L8dDyDHmw">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Rqb5w2sVJ6XJuLvQm2tbHL" type="behandlas_i"/>
        <correspContext corresp="i-Rqb5w2sVJ6XJuLvQm2tbHL">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KYggY14DcQ27NpVJWd1277" type="behandlas_i"/>
        <correspContext corresp="i-KYggY14DcQ27NpVJWd1277">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6duQoWX7pk2ZpPvoHjncTe" type="motHeader">
        <div xml:id="i-568vmzcP3LV2k1nsLVJ5w7" type="motTitle">
          Motion till riksdagen 2021/22:2581 av Markus Wiechel m.fl. (SD)
          Mänskliga rättigheter i utrikespolitiken
        </div>
      </div>
      <div xml:id="i-5bu4prDp9YiyFox5GTZcsD" type="motBody">
        <div xml:id="i-PRh4yhbFNK4HKYZGYfM9pt" type="motProposal" subtype="förslag">
          <head xml:id="i-T45EQwhJMuVWREDHqVZ3eD">
            Förslag till riksdagsbeslut
          </head>
          <list xml:id="i-Qw18eGzZNw7aA7Cf3pivLb" style="ol">
            <item xml:id="i-71gtsKov6UL7YfH4GE1KBj">
              Riksdagen ställer sig bakom det som anförs i motionen om att
              arbetet med mänskliga rättigheter i utvecklingsländer i högre
              grad ska prioritera de sociala och ekonomiska rättigheterna och
              tillkännager detta för regeringen.
            </item>
            <item xml:id="i-PEZMQAXPhcVoX6LAXYaFRB">
              Riksdagen ställer sig bakom det som anförs i motionen om att
              verka för att fler stater lever upp till FN:s allmänna förklaring
              om mänskliga rättigheter, och detta tillkännager riksdagen för
              regeringen.
            </item>
            <item xml:id="i-BtoUiNE7qdDzQ2FSDUoJ7c">
              Riksdagen ställer sig bakom det som anförs i motionen om att
              bevara tyngden i begreppet mänskliga fri- och rättigheter och
              tillkännager detta för regeringen.
            </item>
            <item xml:id="i-ZizBzxtgJt8w7XUjXJxe9">
              Riksdagen ställer sig bakom det som anförs i motionen om att
              i arbetet för jämställdhet i högre grad verka för och lyfta upp
              sambandet mellan att skapa grundläggande förutsättningar för kvinnor
              och deras möjlighet till utveckling och tillkännager detta för
              regeringen.
            </item>
            <item xml:id="i-Pa7svCtKRE6eMPieQQsBi7">
              Riksdagen ställer sig bakom det som anförs i motionen om att
              i arbetet för jämställdhet ge högre prioritet åt satsningar för
              att bekämpa könsrelaterat och hedersrelaterat våld samt människohandel
              och tillkännager detta för regeringen.
            </item>
            <item xml:id="i-HxmpKgVXAc8ybpZnLKtAET">
              Riksdagen ställer sig bakom det som anförs i motionen om att
              Sverige i arbetet för flickors rättigheter i högre grad bör stödja
              insatser för att minska antalet flickaborter och tillkännager
              detta för regeringen.
            </item>
            <item xml:id="i-UMmM6nmdWxmnszkEDc8mcy">
              Riksdagen ställer sig bakom det som anförs i motionen om att
              i högre grad uppmärksamma och verka för barns rättigheter och
              tillkännager detta för regeringen.
            </item>
            <item xml:id="i-86MGFDPVVstwJtqxUFTQWL">
              Riksdagen ställer sig bakom det som anförs i motionen om att
              visa tydligt stöd för utsatta minoriteter och tillkännager detta
              för regeringen.
            </item>
            <item xml:id="i-JJBx2myATqFSqF5N3sQdYq">
              Riksdagen ställer sig bakom det som anförs i motionen om att
              regeringen ska ta initiativ till förhandlingar om ramverk för
              diplomatiska garantier om human behandling, efter brittisk modell,
              och tillkännager detta för regeringen.
            </item>
            <item xml:id="i-UtKVzjGBadt6BxN3CxVtKK">
              Riksdagen ställer sig bakom det som anförs i motionen om att
              regeringen ska ta initiativ till en internationell koalition med
              syftet att granska ledare som bistått Islamiska staten, och detta
              tillkännager riksdagen för regeringen.
            </item>
            <item xml:id="i-TCWiMypwFGS3Cuen4qcwQR">
              Riksdagen ställer sig bakom det som anförs i motionen om att
              särskilt beakta bistånd och stöd till minoriteter och tillkännager
              detta för regeringen.
            </item>
            <item xml:id="i-qdFWkn723SbsRRBbJyyFM">
              Riksdagen ställer sig bakom det som anförs i motionen om att
              verka för att Kina och andra länder ansluter sig till Santiagokonventionen
              och tillkännager detta för regeringen.
            </item>
          </list>
        </div>
        <div xml:id="i-RPqo3H13hSvsxiofDRPCN8" type="motContent">
          <head xml:id="i-Yafq1KALh86mCrDYJpNsER" type="h1">
            Sociala och ekonomiska rättigheter
          </head>
          <p xml:id="i-2e8LucF33iwiq68fKn1FEa">
            I regeringens arbete med mänskliga rättigheter finns ett tydligt
            fokus på medborgerliga och politiska rättigheter, vilket är ett
            viktigt och bra arbete som Sverigedemokraterna stödjer. När det
            handlar om mänskliga rättigheter för människor i de minst utvecklade
            länderna menar vi att det kanske allra viktigaste arbetet är att
            verka för att ge människor fundamentala och grundläggande förutsättningar
            att över huvud taget ha möjlighet att förändra sin livssituation
            på olika områden.
          </p>
          <p xml:id="i-SPwV12ZSB1jTdhRbuEH7o8">
            Flertalet fattiga människor lever på landsbygden där tillgång
            till livsmedel, rent vatten och säker sanitet kan vara avgörande
            för att nå en utveckling på andra områden och att själv kunna
            kämpa för andra viktiga mänskliga rättigheter. Vi anser det därför
            viktigt att komma ihåg att även rätten till en skälig levnadsstandard,
            rätten till utbildning och rätten till hälsa är grundläggande
            mänskliga rättigheter enligt såväl FN:s allmänna förklaring av
            mänskliga rättigheter som den internationella konventionen om
            ekono­miska, sociala och kulturella rättigheter. Insatser för
            till exempel jordbruksutveckling för ökad livsmedelssäkerhet,
            rent vatten, grundläggande sanitet, utbildning och hälsa är också
            viktiga delar av arbetet för att främja mänskliga rättigheter.
          </p>
          <head xml:id="i-Y5qNeJs7e2pZKo4N72ce3g" type="h1">
            Universella mänskliga fri- och rättigheter och upprätthållande
            av begreppet
          </head>
          <p xml:id="i-3JpCYH6C67xGZD1RypSWQh">
            Vi anser att grundläggande mänskliga fri- och rättigheter är
            universella, lika viktiga och gällande för alla människor oavsett
            var de bor. Med den utgångspunkten vill vi exem­pelvis verka för
            att fler länder lever upp till hela FN:s deklaration om mänskliga
            rättig­heter, istället för att med hänvisning till islam begränsa
            dessa i enlighet med Kairo­deklarationen som år 1990 antogs av
            ett antal muslimska länder. I ett mer svenskt sammanhang ser Sverigedemokraterna
            däremot risken att begreppet mänskliga rättig­heter urvattnas
            när det flitigt används för att beskriva rättigheter som svenska
            politiska partier ser som i och för sig önskvärda, men vilka saknar
            grund i internationell rätt. Vi vill därför reservera det här
            begreppet för rättigheter som är internationellt erkända enligt
            exempelvis Europakonventionen.
          </p>
          <head xml:id="i-SjST4WX18m39NtPVEPcKjm" type="h1">
            Förutsättningar för jämställdhet
          </head>
          <p xml:id="i-8qTED7gQMmrTKSYzdYv5vs">
            I regeringens jämställdhetsarbete framhålls kvinnors deltagande
            på den formella arbets­marknaden och utmaningen i att motverka
            ekonomiskt utanförskap. I jämställdhets­arbetet i utvecklingsländer
            anser vi det viktigt att ge kvinnor de förutsättningar som behövs
            för att de över huvud taget ska ha en möjlighet att kunna delta
            i utbildning och bli tillgängliga för den formella arbetsmarknaden.
          </p>
          <p xml:id="i-PnxXwcVvX6W1wE7CxqHxGS">
            Idag ägnar många kvinnor i utvecklingsländer en stor del av sin
            tid åt överlevnad i form av att exempelvis hämta vatten och ved
            och trygga livsmedelsförsörjningen för familjen, vilket ofta sker
            under bristande sanitetsförhållanden som bidrar till ohälsa. Allt
            detta hindrar utvecklingen för kvinnor. Flickor måste stanna hemma
            för att hjälpa till med hushållsarbete istället för att gå till
            skolan och många barn blir sjuka och dör på grund av förorenat
            vatten. Flickor väljer till exempel hellre att stanna hemma än
            att gå till skolan på grund av avsaknad av grundläggande sanitet
            på skolan.
          </p>
          <p xml:id="i-2BqMUG72XRT8MjhJzoV145">
            Regeringen bör i det svenska jämställdhetsarbetet och i internationella
            sammanhang tydligare lyfta fram detta samband i arbetet att skapa
            förutsättningar för kvinnor att kunna förbättra sina levnadsvillkor
            och utvecklas på samma villkor som män.
          </p>
          <head xml:id="i-N3YDdczryTz2Ypw5cAyK4z" type="h1">
            Våld mot kvinnor
          </head>
          <p xml:id="i-E55rpAL7ed4ANYzA2BPkkC">
            I många länder har kvinnor en särskilt utsatt situation och utsätts
            för sexuella övergrepp och andra former av våldsyttringar, samtidigt
            som de ofta har dålig tillgång till rätts­väsendet. Att kvinnor
            riskerar att utsättas för hedersmord, lynchning eller offentlig
            avrättning på grund av våldtäkt eller sex utanför äktenskapet
            är oacceptabelt och något som vi i Sverige bör ta starkt avstånd
            ifrån och rikta insatser för att bekämpa. Att det dessutom saknas
            skydd och rättssäkerhet för kvinnor när de utsätts för dylika
            övergrepp gör naturligtvis saken ännu sämre. Människohandel för
            sexuella ändamål innebär en grov kränkning av de drabbade. Att
            kvinnor och även män genom människohandel utnyttjas för sexuella
            ändamål är något som måste motverkas bl.a. genom internationell
            samverkan. Därför är detta insatser som i än högre grad bör prioriteras
            inom jämställd­hetsarbetet.
          </p>
          <head xml:id="i-VGujRipEYt6hnazq7rKqwr" type="h1">
            Flickaborter
          </head>
          <p xml:id="i-PZZucnvcJnYixM7Xjcd71Q">
            Enligt de grundläggande principerna i FN:s barnkonvention ska
            barnets rätt till liv och utveckling och barnets bästa vara vägledande
            i alla beslut som rör barn. I flera länder i världen, bland annat
            Kina och Indien, är det dock vanligt förekommande att flickor
            väljs bort genom aborter. Könsselektiva aborter är fenomen som
            har sina rötter i ett klimat av diskriminering av kvinnor som
            strider mot grundläggande jämställdhetsvärderingar. Det kan också
            skapa obalans i antalet flickar och pojkar i de länder där könsselektion
            är vanligt förekommande. Kina har som bekant stora problem med
            detta. Situationen kommer förhoppningsvis förbättras efter att
            Kina slopat ettbarnsregeln men preferensen för pojkar är fortfarande
            djupt kulturellt rotad.
          </p>
          <p xml:id="i-BdKSMzCkuhWnFkjo2Nhb6v">
            Sverigedemokraterna anser att Sverige i dialog med länder som
            exempelvis Kina, samt internationella aktörer som Unicef, bör
            verka för att minska antalet flickaborter. Sverigedemokraterna
            anser att det är en oacceptabel könsdiskriminering att flickor
            aborteras på grund av att de är just flickor och att detta ska
            motverkas. I arbetet för mänskliga rättigheter och barnens rättigheter
            för flickor borde det vara en mänsklig rättighet att inte aborteras
            för att man är av ”fel” kön.
          </p>
          <head xml:id="i-SCCFDPdnAo5eaJnH4cemTV" type="h1">
            Barnens rättigheter
          </head>
          <p xml:id="i-8wTU8T7F7mxKvAkEAXDdsM">
            Sverigedemokraterna anser även att barnens rättigheter bör få
            ta en mycket större plats i utrikespolitiken än vad de har idag.
            Enligt organisationen Water Aid dör nästan 290 000 barn under
            fem år varje år av diarrésjukdomar orsakade av smutsigt vatten
            och dålig sanitet. Det är runt 800 barn per dag, 33 barn i timmen,
            ett barn varannan minut. Många barn är offer för de värsta formerna
            av barnarbete, sexuellt utnyttjande, olika former av våld och
            diskriminering, barnäktenskap och könsstympning. Att barn ska
            behöva ut­sättas för sådan behandling är ofattbart och något som
            måste motverkas. De grund­läggande principerna i FN:s barnkonvention
            om barnets rätt till liv och utveckling, och att barnets bästa
            ska vara vägledande i alla beslut som rör barn, ska vara centralt
            i arbetet för mänskliga rättigheter i andra länder.
          </p>
          <head xml:id="i-AK2TNh8GXMUQyx3Vs5tTd6" type="h1">
            Diplomatiska garantier om human behandling
          </head>
          <p xml:id="i-7aCBhHGzpzqqDzsyKo8yAt">
            I januari 2016 biföll Europarådets parlamentariska församling
            resolution 2091 och rekommendationer till ministerrådet 2084 om
            resande stridande i Syrien och Irak. I sina rekommendationer uppmanas
            medlemsstaterna att upprätta instrument för att underlätta återsändning
            av misstänkta såväl som dömda terrorister.
          </p>
          <p xml:id="i-MN1vQEnAU6hFwAYtsbrZSb">
            Utdrag från rekommendationerna till ministerrådet, ”Foreign Fighters
            in Syria and Iraq 2084”:
          </p>
          <p xml:id="i-HBj4AVNxu2BSF1jsMws6NL">
            The Assembly invites the member States to work towards concluding
            agreements with third countries, the terms of which would guarantee:
          </p>
          <p xml:id="i-U8rPezkmF68fm8eKnGibaH">
            6.1. that they stand ready to receive their nationals who have
            been expelled from Council of Europe member States on account
            of terrorist offences;
          </p>
          <p xml:id="i-5ama2kQUycrjZuct8wUJuB">
            6.2. that, in accordance with international law, such persons
            will not be subjected to torture or capital punishment.
          </p>
          <p xml:id="i-Q4C3pGVU8fGWpf5izadCus">
            Även om utländska medborgare döms för mycket allvarliga brott
            eller misstänks utgöra ett hot mot rikets säkerhet finns det en
            överhängande risk att gärningsmannen ändå inte utvisas eftersom
            Sverige upprätthåller principen om non-refoulement, det vill säga
            att vi inte utvisar personer till länder där det råder osäkerhet
            kring huruvida den utpekade skulle utsättas för tortyr eller kränkande
            behandling om utvisningen verkställdes. Denna princip kan i sig
            anses vara sund och i allra högsta grad försvarbar.
          </p>
          <p xml:id="i-QXSSu8zpJyxfLayNCnv9gw">
            Problemet som uppstår till följd av denna princip har uppmärksammats
            i ett flertal fall då bland annat irakisk säkerhetstjänst skarpt
            har kritiserat den svenska säkerhets­polisen för att den senare
            inte delat med sig av information om misstänkta IS-terrorister
            som rest från Sverige till Irak. Bakgrunden till att Säpo inte
            har velat dela denna information är att personer som döms för
            terrorbrott i Irak riskerar dödsstraff och att detta i så fall
            strider mot ovan nämnda princip.
          </p>
          <p xml:id="i-K1cEbLc8rDf9RaYDArWLUY">
            Sverige låter sig på så sätt utnyttjas som en ”safe haven” av
            IS-terrorister, och dessutom riskerar vi att bli ett hot mot andra
            länder (som kanske lägger stora resurser i arbetet mot terrorn),
            eftersom vi i praktiken blir en fristad för terroristerna.
          </p>
          <p xml:id="i-4KVcSDiBRj2zj9mEEaGk3d">
            I Europadomstolens mål Abu Qatada mot Storbritannien hävdade
            gärningsmannen att utvisningen till Jordanien inte kunde verkställas
            eftersom han skulle utsättas för tortyr i hemlandets fängelse.
            Att tortyr är vanligt förekommande i jordanska fängelser var ostridigt
            i målet, men verkställighet accepterades ändå eftersom Jordanien
            utfärdade en diplomatisk garanti om human behandling av gärningsmannen.
            Domstolen har vid flera tillfällen avvisat sådana garantier eftersom
            de inte ansetts trovärdiga, men i detta fall accepterades dessa
            garantier bland annat eftersom de var transparenta och detaljerade
            och utfärdade av högsta myndighet, och eftersom det fanns mekanismer
            för kontroll och uppföljning av deras efterlevnad.
          </p>
          <p xml:id="i-QfJGFPU66GRLM5Rwjaz7zM">
            Sverige måste därför följa Europarådets resolution och ta initiativ
            till ett bi- eller multilateralt ramavtal för utfärdande av sådana
            garantier, något som skulle möjliggöra ett svenskt återsändande
            av IS-terrorister som idag hindras.
          </p>
          <head xml:id="i-6t3PXsfN1rMrQ7vkyaP8XR" type="h1">
            Internationell koalition för att granska ledare som bistått Islamiska
            staten
          </head>
          <p xml:id="i-EGhr99QtFYQVGhKXmhW2bR">
            Det är sedan länge känt att Turkiet under sitt nuvarande auktoritära
            styre har agerat antidemokratiskt och systematiskt förtryckt minoriteter
            och oliktänkande grupper inom sitt lands territorium. Det är även
            vida känt att den turkiska staten har brutit mot interna­tionell
            rätt genom militära interventioner i sina grannländer och att
            deras agerande i Syrien närmast är att betrakta som imperialism.
            Erdoğans maktambitioner i det södra grannlandet går det således
            inte att ta miste på.
          </p>
          <p xml:id="i-3fVNm4Hd9qKazoPCdshs1P">
            Under det syriska inbördeskriget har Turkiets samarbeten med
            och kopplingar till hårdföra islamistiska grupper successivt blivit
            allt tydligare, inte minst avseende al‑Qaida-allierade grupper
            i Idlibprovinsen. Utländska jihadister har frekvent använt sig
            av Turkiet som transitland för att till slut nå sitt så kallade
            kalifat och ansluta till terror­gruppen. Syriska, och i huvudsak
            kurdiska, civila som önskat fly IS har stoppats vid den turkiska
            gränsen, och några har till och med skjutits ihjäl av turkiska
            gränsvakter. Kanske det främsta exemplet på detta var när civila
            kurder i gränsstaden Kobane lämnades att dö när de attackerades
            av IS från tre olika håll. Skadade IS-terrorister har vårdats
            på turkiska sjukhus för att sedan återvända till slagfältet med
            oförändrad lojalitet. Anklagelser har även riktats mot Turkiet
            för att ha rekryterat tidigare IS- eller al-Qaida-krigare för
            att fylla behovet av nya rebellkrigare i det syriska proxykriget.
            Olja och mycket mer har sålts till och via Turkiet från Islamiska
            staten, vilket också under åren har varit terrorgruppens främsta
            inkomstkälla.
          </p>
          <p xml:id="i-BpG6ePVqq9KDrHFTqbrUbo">
            Efter att Turkiet i strid mot internationell rätt invaderade
            norra Syrien har fängslade IS-terrorister dessutom lyckats fly,
            och många har inte helt oväntat tagit sig till friheten i Turkiet.
            Det har med andra ord under en lång period funnits skäl att ifrågasätta
            Turkiets inblandning i inbördeskriget och landets kopplingar till
            hårdföra islamister. Att belägrade IS-krigare återkommande vädjat
            om fri lejd till Turkiet visar också på vilka kopplingar som finns.
          </p>
          <p xml:id="i-Cv7wD1EzVMc5wjiW484RUf">
            Om det bara var Turkiet och turkiska ledare som misstänktes för
            den här typen av kopplingar skulle det vara illa nog, men så är
            inte fallet. Stöd till vår tids brutalaste terrororganisation
            har funnits i en lång rad länder. Regeringen bör därför ta initiativ
            till en internationell koalition med syftet att granska länder
            och ledare som bistått Islamiska staten för att det internationella
            samfundet sedan ska kunna vidta lämpliga åtgärder.
          </p>
          <head xml:id="i-AH5kKQpXUcNmT3ANMgVLzP" type="h1">
            Minoriteter
          </head>
          <p xml:id="i-Afk4njaXYzmHBFFjYPny7h">
            Ofta lyckas människor överleva svåra situationer för att de håller
            ihop. Det handlar om att de med gemensamma intressen väljer att
            samverka för sin egen, sin familjs och sitt folks skull. Det är
            inte heller särskilt konstigt, eftersom samarbete i alla tider
            gjort att människor har lyckats komma längre. Det finns dock ett
            betydande problem för minori­teter eftersom de, inte minst i länder
            med en stor etnisk, religiös eller kulturell mång­fald, är betydligt
            färre till antalet jämfört med majoritetsfolket och därför ibland
            betraktas som något annat än tillhörande det aktuella landet.
          </p>
          <p xml:id="i-4Maw7kThwJ9H18F9znmWi9">
            Som exempel på utsatta minoriteter som är betydligt färre till
            antalet än andra i grupper i sitt land kan nämnas exempelvis yazidier,
            mandéer, turkmener, armenier, syrianer, judar, romer och shabaker
            i Irak och Syrien. Dessa tvingas idag utstå fruktans­värt förtryck.
            Kristna kan i många fall tillfälligt klara sig undan flykt, död
            eller att konvertera genom att betala ”jizya”, den muslimska skatt
            som exempelvis Islamiska staten inrättade när de erövrat olika
            områden. Yazidier är extra utsatta, eftersom de ses som djävulsdyrkare,
            vilket legitimerar de mest fanatiska islamisterna att använda
            unga flickor och kvinnor som sexslavar och småpojkar som barnsoldater.
            I grund och botten har yazidier, enligt Islamiska staten, inte
            rätt att leva. Just minoriteter har därför, oavsett vilket land
            de kommer ifrån, det i många fall extra svårt när extremistgrupper
            far fram eller när landet styrs av totalitära, intoleranta och
            hänsynslösa ledare. Regeringen bör därför visa sitt tydliga stöd
            för utsatta minoriteter och särskilt beakta bistånd (och annat
            stöd) till minoriteter.
          </p>
          <head xml:id="i-RYzFtFarTPzR5RWgdimVx1" type="h1">
            Organstöld
          </head>
          <p xml:id="i-H3UjixTaPgubj9QXXPnqS5">
            I Europa råder det en bred enighet kring vikten av att bekämpa
            handel av stulna mänsk­liga organ. 2015 inrättades därför den
            öppna Europarådskonventionen mot människo­handel (CETS nr 216),
            även känd som Santiagokonventionen, som trädde i kraft 2018 och
            som en klar majoritet av Europarådets medlemsstater har undertecknat
            eller ratifi­cerat. Trots detta faktum är organhandel fortfarande
            ett reellt problem varför det är många som med rätta oroas över
            de uppgifter som tyder på systematisk organstöld.
          </p>
          <p xml:id="i-8JXs9Snt562xZTgN1eAyM6">
            Kinesiska kliniker är flitiga med att marknadsföra sina tjänster
            världen över för att locka kunder till sina organtransplantationer.
            Det är för en enskild med internetupp­koppling lätt att finna
            kinesiska prislistor där utländska spekulanter kan erbjudas olika
            organ – en tämligen unik företeelse eftersom mänskliga organ är
            en akut bristvara världen över, även i länder där många är villiga
            att donera sina organ efter sin död.
          </p>
          <p xml:id="i-CXTQLgdSWGg53GAcY2LuQR">
            I Kina ser vi dock närmast obefintliga väntetider och den som
            är villig att betala kan få ett operationsdatum inplanerat i detalj.
            Otaliga vittnesmål har kunnat peka på en fasansfull verklighet
            för offren för denna organstöld, som inte bara utgörs utav döds­dömda
            brottslingar, utan även av samvetsfångar fängslade på basis av
            vilken grupp de råkat tillhöra. Så kallade Falun Gong-anhängare,
            kända för att vara extra hälsosamma, har på flera håll pekats
            ut som särskilt utsatta då deras organ är extra lukrativa. I likhet
            med andra offer för detta barbari tvingas de till vävnads- och
            blodtest redan innan de mördas, i syfte att säkerställa att organen
            som ska stjälas passar köparen. Smärtstillande preparat under
            processen lyser, enligt vittnen, även med sin frånvaro.
          </p>
          <p xml:id="i-RpyEtWhm1FpT7n7JXHyA1">
            Som en konsekvens av de rapporter vi sett på senare tid valde
            den amerikanska kongressen att under 2020 ta fram en lagstiftning
            (Stop Forced Organ Harvesting Act of 2020) och en liknande lagstiftning
            antogs i det brittiska parlamentet. Därtill har länder som Israel,
            Spanien och Italien kriminaliserat så kallade organresor. I samtliga
            fall har man kunnat konstatera att det handlar om en institutionaliserad
            verksamhet som är väl­dokumenterad. Det finns med andra ord inte
            något tvivel om dess existens.
          </p>
          <p xml:id="i-YEx1sEQG5JiGG52WUsbgRV">
            Organhandel, så även den mest hänsynslösa typen som vi får höra
            om från Kina, förekommer också i andra länder. Det finns därför
            goda skäl att återkommande lyfta detta problem inom det internationella
            samfundet i syfte att samla gemensamma ansträngningar mot denna
            fruktansvärda företeelse. Det minsta vi kan förvänta oss är att
            länder som motsätter sig detta verkar för att samtliga länder,
            inte minst Kina, ansluter sig till Santiagokonventionen. Regeringen
            bör verka för det.
          </p>
        </div>
        <div xml:id="i-PAQyKchMkax5FrMdoiMyHy" type="signatureBlock">
          <list xml:id="i-BgDquuV6D9ALWVXwdRdw16">
            <item xml:id="i-DNJcPYRZfvnGPA2SuFzT8G" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-53P4q1LrnrZ3UtHvvMieAV" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-RetbNmSmitgrg5GSgocurb" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
