<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__4/mot_1964__ak__4-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 4 år 1964 11
          </p>
          <p>
            Nr 4
          </p>
          <p>
            Av herr Hagberg m. fl., om ett ställningstagande mot utrustning
            av det svenska försvaret med atomvapen.
          </p>
          <p>
            (Lika lydande med motion nr 4 i Första kammaren)
          </p>
          <p>
            Säg nej till svenska atomvapen! I många år har frågan om skapandet
            av ett svenskt atomvapen spelat en väsentlig roll i den inrepolitiska
            debatten. Vid den betydande ökningen 1960 av anslagen till försvarets
            forskningsanstalt betonades bland annat att en del av ökningen
            skulle användas »för forskning för underlag för konstruk- tion
            av atomladdningar»&gt;. I årets IV huvudtitel erinras om den snabba
            utbyggnaden av forsknings- anstalten och de problem detta medför.
            Vi måste — heter det — »ägna be- tydande insatser åt studium av
            kärnvapen och biologiska och kemiska stridsmedel&gt;. Detta innebär
            dock ännu inte att frågan om att anskaffa svenska kärn- vapen
            är avgjord. Formellt sett är den helt oavgjord. Avgörandet kunde
            en- ligt 1958 års riksdagsbeslut med fördel anstå till 1963 utan
            att själva fram- ställningen av kärnvapen försenades en enda dag.
            Under tiden kunde forsk- ningen åstadkomma de materiella förutsättningarna
            för framställning av svenska atombomber. Fr. o. m. 1963 skulle
            enligt samma resonemang hand- lingsfriheten begränsas av »risken&gt;
            för förseningar när det gällde själva framställningen av den färdiga
            bomben. Den 4 november 1958 tillsatte ledningen för regeringspartiet
            en studie- grupp under statsministerns ordförandeskap med uppgift
            att studera hela frågan. Ett år senare framlades ett betänkande
            som den 14 december 1959 godkändes av partistyrelsen och vid kongressen
            i juni 1960 avgjordes. även där utgick man från att 1963 och i
            vart fall mitten av 1960-talet var den tidpunkt, när ett beslut
            för eller mot svenska atomvapen måste fattas. Det har därefter
            i olika sammanhang talats om 1964 som det kritiska årtalet och
            på sistone även om 1965, då 1964 som bekant är valår och från
            denna synpunkt inte vore så fördelaktigt för ett äventyrligt beslut
            om svenska atomvapen.
          </p>
          <p>
            Militärledningen räknar med atomvapen I sammanhanget bör också
            påminnas om att den svenska militärledning- en utgår från att
            det i fjol fastställda försvarsprogrammet endast med svenska atomvapen
            kan få full effekt.
          </p>
          <pb facs="riksdagen-motions-pdf/data/1964/mot_1964__ak__4/mot_1964__ak__4-002.pdf"/>
          <p>
            12 Motioner i Andra kammaren, nr 4 år 1964
          </p>
          <p>
            I riksdagsbesluten för forskningsanstalten har bl. a. frågan
            om skydds- forskning för att motverka kärnvapnens förödande effekt
            betonats. Detta har även haft till syfte att dämpa det svenska
            folkets oro. Denna oro har sin grund i medvetandet att om Sverige
            skaffar egna kärnvapen skulle en even- tuell fiende under krig
            mot vårt land anse det moraliskt berättigat och militärt nödvändigt
            att insätta kärnvapen mot svenska stridskrafter och svenskt område.
            Detta är självklart för det svenska folket.
          </p>
          <p>
            Skyddsforskningen förbereder atombomber!
          </p>
          <p>
            Det var ingen tillfällighet att regeringspartiet ansåg 1963 eller
            mitten av 1960-talet som den tidpunkt när ett avgörande bör ske.
            Då har nämligen forskning och experiment liksom framställningen
            av plutonium överskridit det förberedande stadiet för att det
            slutliga konstruktionsstadiet skall kun- na inledas. Det heter
            härom i en sammanfattning av regeringspartiets ut- redning av
            frågan: Det är oundvikligt att upplysningar av värde för en eventuell
            svensk till- verkning av atomvapen framkommer som en biprodukt
            av skyddsforsk- ningen. Över huvud taget är det knappast möjligt
            att dra upp en skarp gräns mellan å ena sidan skyddsforskning
            och å andra sidan forskning med sikte på konstruktion av atomvapen
            ... Därtill kommer att de senaste årens erfarenheter givit ökad
            vikt ur skyddssynpunkt åt vissa frågor som hittills hänförts till
            konstruktionsforskningen. Framför allt gäller detta mera ingående
            studier beträffande kärnfysikalisk initiering och kritikalitet
            vid små mängder klyvbart material.
          </p>
          <p>
            Innebörden av detta resonemang är: att om man skyddsforskar skapar
            man möjlighet framställa kärnvapen, att det inte går att dra upp
            en gräns mellan de båda forskningsuppgifter- na, samt att just
            konstruktionsforskningen för att framställa atomvapen ger det
            nödvändiga underlaget för att förstå de s. k. skyddsfrågorna.
            Man kunde alltså förändra den officiella vokabulären för att nå
            närmare verkligheten och sanningen genom att säga, att om man
            vill skyddsforska med framgång måste man konstruera atombomber.
            Detta ger en bedräglig innebörd åt det myckna talet om skyddsforskning.
            För övrigt, kan man som regeringspartiets utredning samtidigt
            tala om skyddsforskning och fastställa att områden för kärnvapenkrig
            blir obe- boeliga? Om krig med kärnvapen inte kan ge någon vinnare
            utan bara för- lorare på båda sidorna och »utgör ett hot mot själva
            grundvalarna för mänsklig tillvaro» måste väl talet om skyddsforskning
            och skydd förut- sätta både en moralisk och en intellektuell oredlighet.
            Den enkla sanningen är den, att det inte finns något skydd mot
            kärn- vapen inom de områden där kärnvapen kommer till användning.
            När väte- bomberna pressar ihop granitberg och förvandlar deras
            massa på stort djup till smält materia måste talet om skyddsåtgärder
            och skyddsforsk-
          </p>
          <pb facs="riksdagen-motions-pdf/data/1964/mot_1964__ak__4/mot_1964__ak__4-003.pdf"/>
          <p>
            Motioner i Andra kammaren, nr 4 år 1964 13
          </p>
          <p>
            ning tystna. Det saknar varje mening, varje avlägsen kontakt
            med kärn- vapenkrigets verklighet.
          </p>
          <p>
            Sverige kan inte överleva kärnvapenkrig Militärledningen motiverar
            kraven om svenska atomvapen med att Sve- rige måste följa med
            i den militärtekniska utvecklingen och att Sverige utan atomvapen
            inte kan upprätthålla styrkerelationen visavi en eventuell motståndare.
            En superbomb beräknas direkt förgöra allt levande inom ett område
            som är en halv gång större än Gotland. Dess följdverkningar kan
            samtidigt uppskattas som förödande i ett område som Svealand.
            Den förstörande effekten är så omfattande och ohygglig att det
            för en kärnvapenmakt blev dyrbart att avstå från dem och begränsa
            sig till atomvapen, låt vara att dessas effekt blivit 20 gånger
            större än Hiroshimabombens. Den amerikanska 24-megatonsbomben
            uppges döda hälften av männi- skorna inom ett område 500 km från
            explosionscentrum. En sådan krevad över Siljan skulle alltså få
            nämnda skadeverkningar i riktningen nord-syd från Piteälv i norr
            till Trelleborg i söder och i riktningen öst-väst från Tammerfors
            i Finland till Atlanten utanför den norska västkusten. Lik- nande
            återverkningar skulle en sådan bomb över Berlin få i Skåne, Ble-
            kinge, Småland och Halland. Samma bomb över Tallin skulle få dödliga
            verkningar för Stockholm ända fram till Eskilstuna. Numera fyller
            atomladdningen funktionen att utlösa vätebombens tusen- faldigt
            större förstörelseeffekt, liksom krutladdningens funktion bara
            är att sända iväg kulan, granaten eller karteschen mot sitt mål,
            icke att själv fungera som det förgörande medlet.
          </p>
          <p>
            Lagren av kärnvapen räcker för att utplåna jorden
          </p>
          <p>
            Enbart USA fördubblade under fjolåret sin kärnvapenstyrka. Det
            upp- ges ha 33 000 färdiga atom- och vätebomber på lager och har
            vid detta års slut ytterligare 15 000 kärnladdningar. Det har
            11000 vätebomber som kan sändas till vilken del av jorden som
            helst med raketer, överljudsplan och atomubåtar samt andra fartyg.
            Detta räcker för att flera gånger om för- inta allt levande på
            jorden. Man kan anta att Sovjetunionen har tillräck- liga resurser
            för att ta upp kampen mot denna helvetesarsenal. Det kan till-
            läggas att dessa båda länder jämte Kanada, Australien, Brasilien
            och Kina är de enda som åtminstone delvis kan överleva ett kärnvapenkrig.
            Alla län- der med mindre geografiskt utrymme skulle förintas.
            Sett från dessa synpunkter verkar den svenska militärledningens
            tal om att Sverige måste följa med i den tekniska utvecklingen
            och bevara styrke- relationerna spöklikt verklighetsfrämmande.
          </p>
          <pb facs="riksdagen-motions-pdf/data/1964/mot_1964__ak__4/mot_1964__ak__4-004.pdf"/>
          <p>
            14 Motioner i Andra kammaren, nr 4 år 1964
          </p>
          <p>
            Det är på tiden att skuggspelet och låtsasleken kring problemet
            svenska atomvapen upphör. Förre utrikesministern Undén har fullständigt
            rätt när han skriver att tillkomsten av svenska atomvapen skulle
            vara en orimlig belastning för vårt land. Lika rätt har de 23
            motioner som till den social- demokratiska partikongressen 1960
            formulerade ett kategoriskt nej till kraven om svenska atomvapen.
            Naturligtvis är det också riktigt när sam- ma kongress förklarade
            att: Det skulle vara en belastning för nedrustningssträvandena
            om vårt land nu beslöt tillverka atomvapen. När försvarsministern
            i ett uttalande — Stockholms-Tidningen den 28/10 1963 — säger
            »att i dagens läge övervägande skäl talar mot beslut om en tillverkning
            av svenska atomvapen» och att både »de militärpoli- tiska och
            utrikespolitiska synpunkterna talar för att statsmakterna upp-
            skjuter sitt ställningstagande till frågan om en eventuell svensk
            atombe- väpning&gt; så är härtill att säga, att inget läge kan från
            fredssynpunkt, från neutralitetslinjens synpunkt, från den nationella
            och den fysiska själv- bevarelsens synpunkt åberopas för att Sverige
            någon gång skulle anskaffa atombomber. Det är nödvändigt att nu
            äntligen klargöra detta. än mer, det är en livsfråga att förberedande
            forskning för att framställa svenska kärn- vapen inställs och
            att talet om skyddsforskning tystnar, eftersom det inte handlar
            om skyddsforskning.
          </p>
          <p>
            Årets riksdag, inte den socialdemokratiska partikongressen bör
            avgöra frågan Om en folkomröstning skulle ta ställning till frågan
            för eller mot svenska atomvapen, tyder allt på att svaret skulle
            bli nej. I ett egendomligt utta- lande från den socialdemokratiska
            partikongressen 1960, där förslag om folkomröstning förkastades,
            förklaras att den socialdemokratiska parti- kongressen 1964 är
            den enda instans som kan få avgöra frågan om svenska atomvapen
            och att ett definitivt avgörande inte bör få ske före denna kon-
            gress. Den egendomliga uppfattning om riksdagens funktion och
            rättighe- ter som genomlyser nämnda uttalande befriar inte riksdagen
            från dess plikt och rättigheter. Vi anser sålunda att årets riksdag
            är den behöriga in- stansen för att avgöra saken. Vi anser också
            ett uppskov med avgörandet till 1965, så att frågan inte kommer
            inför folkets bedömande i årets val, vara en kränkning av folkets
            demokratiska rätt. Det vore att beröva folket avgörandet över
            denna tids viktigaste fråga. Vi föreslår med hänvisning härtill,
            att riksdagen för sin del förklarar, att Sverige inte skall framställa
            atomvapen eller utrusta sin krigsmakt med så- dana och att därför
            de förberedelser till framställning av atomvapen, som forskningsanstalten
            bedriver under skyl- ten skyddsforskning, inställs samt
          </p>
          <pb facs="riksdagen-motions-pdf/data/1964/mot_1964__ak__4/mot_1964__ak__4-005.pdf"/>
          <p>
            Motioner i Andra kammaren, nr 4 år 1964 15
          </p>
          <p>
            att riksdagen i skrivelse till regeringen hemställer om nödvändiga
            åtgärder i detta syfte.
          </p>
          <p>
            Stockholm i januari 1964 Hilding Hagberg
          </p>
          <p>
            C.-H. Hermansson Gunvor Ryding Helmer Holmberg
          </p>
          <p>
            Stockholm 1964. Isaac Marcus Boktryckeri Aktiebolag 640110
          </p>
          <pb facs="riksdagen-motions-pdf/data/1964/mot_1964__ak__4/mot_1964__ak__4-006.pdf"/>
        </div>
      </div>
    </body>
  </text>
</TEI>
