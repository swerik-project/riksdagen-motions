<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00284">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsoffer</title>
          <idno type="rdwebb">GW02Ju284</idno>
          <rs type="number">Ju284</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju284/text</ref>
          <ref type="dokument_url_html">http://data.riksdagen.se/dokument/GW02Ju284</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju284</ref>
          <ref type="doc">http://data.riksdagen.se/fil/4F578873-C8B5-4AB5-907B-B5F14B97EDB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sdngj1nRiBh6UfyidVuQk5" type="signed"/>
        <correspContext corresp="i-Sdngj1nRiBh6UfyidVuQk5">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-XfvHtq6aEaMbV5h5XSV8Gi" type="numbering">
          <date when="2008-10-06"/>
        </correspAction>
        <correspAction xml:id="i-E9LBx9crYwM9KrSMUak7Y9" type="submission">
          <date when="2008-10-03"/>
        </correspAction>
        <correspAction xml:id="i-M9Zj5cUy7YUTqCKxoW9NRP" type="transfer">
          <date when="2008-10-02"/>
        </correspAction>
        <correspAction xml:id="i-YC1XQQCVEVQn4gEy93EJsp" type="assigned"/>
        <correspContext corresp="i-YC1XQQCVEVQn4gEy93EJsp">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VK7qCCfMzV23mPJPsAsKnS">
            1 Förslag till riksdagsbeslut
          </head>
          <list style="ol">
            <item xml:id="i-bJpko2i7LoKvvzz7Mhc3s">
              Riksdagen tillkännager för regeringen som sin mening vad som
              anförs i motionen om att Brottsoffermyndigheten bör ges i uppdrag
              att ur ett helhetsperspektiv se över hur kommunerna lever upp
              till sitt brottsofferansvar och att ge förslag på åtgärder.
            </item>
            <item xml:id="i-Jv2eicnsM8dVpXp31szzVV">
              Riksdagen tillkännager för regeringen som sin mening vad som
              anförs i motionen om att den skyndsamt bör vidta åtgärder och
              återkomma till riksdagen med lagförslag med anledning av SOU 2007:6
              Målsägandebiträdet Ett aktivt stöd i rättsprocessen.
            </item>
            <item xml:id="i-WwDDKuFdwcRbSPwTGG5Cby">
              Riksdagen tillkännager för regeringen som sin mening vad som
              anförs i motionen om att regeringen ska låta utreda hur vittnesstödsverksamhet
              kan möjliggöras i ett så tidigt skede som möjligt av förundersökningen.
            </item>
            <item xml:id="i-WUAQvYHpspmtnzNfRvu1sv">
              Riksdagen tillkännager för regeringen som sin mening vad som
              anförs i motionen om att regeringen ska låta utreda vilka åtgärder
              som kan vidtas för att förbättra skyddet för vittnen som lever
              under hot.
            </item>
            <item xml:id="i-4mtPmk6GBNrMPPwbEwF4rY">
              Riksdagen tillkännager för regeringen som sin mening vad som
              anförs i motionen om att regeringen i regleringsbrev till rättsväsendets
              myndigheter ska ange att informationen på andra språk än svenska
              ska förbättras.
            </item>
            <item xml:id="i-KKBsPh63pCRiH2Tc4TTW1s">
              Riksdagen tillkännager för regeringen som sin mening vad som
              anförs i motionen om att regeringen ska ge Domstolsverket i uppdrag
              att ta fram lättillgänglig information om skadeståndsprocessen.
            </item>
            <item xml:id="i-Q7K37HBdMAYN3kZcrJKStn">
              Riksdagen tillkännager för regeringen som sin mening vad som
              anförs i motionen om att Socialstyrelsen ska ges i uppdrag att
              utarbeta en nationell handlingsplan för brottsofferarbete inom
              hälso- och sjukvården samt ge bred kännedom nationellt om goda
              lokala satsningar. 1
            </item>
          </list>
          <p xml:id="i-8mUyisEjLCjiKG97RFhZA5">
            1 Yrkande 7 hänvisat till SoU.
          </p>
        </div>
        <div type="motContent">
          <head xml:id="i-Ya7zy4F6LZ4hWDRPjPgQKg" type="h1">
            2 Inledning
          </head>
          <p xml:id="i-XS9ooHS9s5W524Z3bPmAkf">
            Trots den ökade uppmärksamheten för brottsoffrens situation finns
            enligt Vänsterpartiet tecken på att uppmärksamheten blir retorik
            utan reellt innehåll. Att brottsoffer får ett symboliskt värde
            i den kriminalpolitiska debatten leder inte nödvändigtvis till
            att deras ställning och situation förbättras. Tvärtom kan det
            leda till en förtroendeklyfta mellan brottsoffret och samhället
            då det i det konkreta fallet visar sig finnas ett glapp mellan
            ord och handling. Brottsoffer har i hög grad använts som en bricka
            i det politiska spelet.
          </p>
          <head xml:id="i-W3WeJZYn11ZMr8KDQnFjfR" type="h1">
            3 Kommunernas brottsofferansvar
          </head>
          <p xml:id="i-4Djns2UDjc5pQh5Y1Qpfjd">
            Det naturliga borde vara att hela samhället har ett ansvar för
            att hjälpa ett brottsoffer. De rättsvårdande myndigheterna som
            polisen, åklagarna och domstolarna bär en stor del av detta ansvar,
            men sjukvården, skolan, arbetsplatserna och lokalsamhället i stort
            delar detta ansvar.
          </p>
          <p xml:id="i-BUGmDA3wiDKwcWQbXqZNu4">
            I dag har det vuxit fram ett hundratal lokala brottsofferjourer.
            En brottsofferjour består av ett antal ideellt arbetande stödpersoner
            samt i vissa fall av en anställd assistent eller samordnare. En
            annan viktig frivilligorganisation som tar ett mycket stort ansvar
            är kvinnojourerna. Över ett hundratal kvinnojourer arbetar mot
            våld och förtryck av kvinnor samt för kvinnors frigörelse och
            jämställdhet på alla plan i samhället.
          </p>
          <p xml:id="i-LrMxywUyUyoSMNo93DevNL">
            Det primära ansvaret för brottsoffren har dock socialnämnderna
            i enlighet med socialtjänstlagen 5 kap. 11 §. Hur socialtjänsten
            lever upp till detta ansvar ser mycket olika ut runtom i landet,
            av olika anledningar. Det finns tyvärr exempel på att socialtjänsten
            inte alls lever upp till intentionerna i lagstiftningen. Det kan
            gälla stödinsatser som jourboende, samtal, kontakter med myndigheter
            och mycket annat.
          </p>
          <p xml:id="i-LUZiGn8uqhq6AjHXZAfvCe">
            Situationen för ett brottsoffer ser således mycket olika ut beroende
            på var man bor. Tillkortakommanden i socialtjänstens åtaganden
            gör att den lokala brottsoffer- eller kvinnojouren kan bli ett
            ovärderligt stöd. Ibland kan de i praktiken bära hela ansvaret.
            Jourerna arbetar dock i dag under stor press. Antalet människor
            som söker hjälp är stort. Att ha en anställd kan för en jour vara
            en nödvändig avlastning, men det är inte alltid som ekonomin tillåter
            detta. En jour kan få slåss om pengarna med föreningar, kulturverksamhet
            och annat inom en kommun. Och vad händer om en brottsoffer- eller
            kvinnojour inte ens finns på orten? Det finns dessutom problem
            med att landets olika polismyndigheter hanterar brottsoffer olika,
            vilket även det bidrar till den geografiska ojämlikheten för brottsoffer.
          </p>
          <p xml:id="i-4aEfuVNj9gLB4WfpvzcVSt">
            Frågan om kommunernas ansvar för brottsoffer måste uppmärksammas
            mer. I görligaste mån ska vi givetvis ta till vara de ideella
            krafter som finns, men det rör sig om ett samhälleligt ansvar
            och samhället får inte göra sig beroende av enskildas insatser.
            Brottsoffermyndigheten bör ges i uppdrag att ur ett helhetsperspektiv
            se över hur kommunerna lever upp till sitt brottsofferansvar och
            att ge förslag på åtgärder. Detta bör riksdagen som sin mening
            ge regeringen till känna.
          </p>
          <head xml:id="i-WJo4aAknzo9AgrntgqExbT" type="h1">
            4 Åklagarna, domstolarna och målsägandebiträden
          </head>
          <p xml:id="i-eWW5Fc3emuxUFqYu6nVED">
            Åklagarna har en mycket viktig roll för brottsoffren. Ofta missförstås
            åklagarnas roll och brottsoffret kan känna sig besviket. Missförståndet
            bygger på att offret, och även vittnet, förväntar sig att åklagaren
            ska ta dess parti. Åklagarens roll är dock inte att vara stödperson
            till offret eller till vittnet utan att leda förundersökningen
            och framföra övertygande bevis i domstolen.
          </p>
          <p xml:id="i-TBqmg75PsYqNfuUysuYMz9">
            Brottsoffret är ofta mycket utsatt och känner sig ofta kränkt
            under rättegången. I vissa fall beror det på bristen på stöd.
            Det är Vänsterpartiets mening att brottsoffren i större utsträckning
            än i dag bör får möjlighet till målsägandebiträde. Lagstiftningen
            om målsägandebiträde har utvärderats och man har konstaterat att
            den inte fungerat helt och hållet så som det var önskat. Vid exempelvis
            grova sexualbrott har målsägandebiträden inte förordnats i den
            utsträckning som var avsett. Det har också förekommit att biträden
            förordnats sent. Utredningen kom med en rad förslag.
          </p>
          <p xml:id="i-U6hiYdwxBpArqYdV6SM7Xd">
            Till att börja med föreslog man förstärkningar när det gäller
            vem som har rätt till målsägandebiträde. Förslaget är att de ska
            förordnas när det gäller alla sexualbrott förutom sexuellt ofredande,
            om det inte är uppenbart att ett behov saknas. De ska också alltid
            utses när ett barn utsatts för grövre brott.
          </p>
          <p xml:id="i-4vnqKt5eG9MvFWWC4J44iB">
            Utredningen hade även förslag om en förstärkt informationsskyldighet
            om målsägandebiträde till brottsoffret från polis och åklagares
            sida. Man föreslår också att åklagare ska ha till uppgift att
            förordna målsägandebiträde under förundersökning och om en sådan
            inte förordnas ska detta beslut kunna överklagas. Man föreslår
            vidare att målsägandebiträden ska underrättas vid förhör under
            förundersökning och att de ska få bättre tillgång till information
            under processens gång. Ett förslag som till sist kan nämnas är
            att målsägandebiträdena ska hjälpa brottsoffret i skadeståndsprocessen.
          </p>
          <p xml:id="i-QpLE7mujQbpHzVNHh5BANR">
            Utredningen har många bra förslag, och regeringen bör skyndsamt
            vidta åtgärder och återkomma till riksdagen med lagförslag med
            anledning av utredningen. Detta bör riksdagen som sin mening ge
            regeringen till känna.
          </p>
          <p xml:id="i-E4NbvVDeuY8VgMzcqDzJU7">
            Självklart spelar också brottsofferjourerna här en mycket viktig
            roll genom sitt arbete med att stödja brottsoffret, inte minst
            genom att förklara processen och parternas olika roller.
          </p>
          <p xml:id="i-J2URnCKjhX5NsMtJVgz515">
            Under rättegången har även den tilltalade rättigheter. Ett rättsamhälle
            bygger på principen att alla är oskyldiga tills motsatsen är bevisad
            och den tilltalade har självklart rätt till bästa möjliga försvar.
            I rättegångssituationen innebär detta att brottsoffret blir ifrågasatt,
            vilket i sig kan upplevas som en kränkning. Det är viktigt att
            brottsoffret känner till vad som ska hända under rättegången för
            att se till att brottsoffret inte utsätts för onödigt lidande.
            Det är också viktigt att domare avbryter frågor som omöjligt kan
            ha med målets utredning att göra. Det är inte enbart i sexualbrott
            som irrelevanta ifrågasättanden sker. Vänsterpartiet anser att
            domare ska ta större ansvar för att irrelevanta frågor inte ställs
            och att kränkningar inte förekommer i rättssalen. Även om vi inser
            vikten av och står bakom principen om fri bevisprövning är vi
            övertygade om att det finns mycket att förbättra inom ramen för
            nuvarande rättsläge.
          </p>
          <head xml:id="i-JbV4aAf3ZeeVa85ewiik8w" type="h1">
            5 Vittnen och vittnesstöd
          </head>
          <p xml:id="i-6qYWqb28rqgSLSdKfUEh9c">
            För ett brottsoffer är det självklart viktigt att ansvar utdöms,
            och en förutsättning för att så ska kunna ske måste förundersökning
            och bevisning vara så bra som möjligt. Vittnen och vittnens berättelser
            kan vara avgörande för målets utgång. Att vittna i en rättegång
            kan vara både svårt och skrämmande, och kunskap om vittnets särskilda
            situation är mycket viktigt.
          </p>
          <p xml:id="i-SwKSrGika1BuYBoqBgPHAa">
            Det är vanligt att rättegången är första tillfället som vittnet
            kommer i kontakt med domstolen. Att vara väl förberedd på vad
            som ska hända i rättssalen är mycket viktigt. Liksom när det gäller
            målsäganden har ombuden för bägge parterna rätt att ställa frågor,
            och dessa kan ibland upplevas som kränkande. Vittnet blir ifrågasatt
            och minnesbilderna av det som hänt långt tidigare blir plötsligt
            mindre tydliga. Det är heller inte ovanligt att vittnet, liksom
            måls-äganden, möter den åtalade i väntrum eller andra lokaler
            i anslutning till rättegången.
          </p>
          <p xml:id="i-UkbCie74ZLaZbpLV3XJhH7">
            För att komma till rätta med dessa problem är det viktigt dels
            att vittnet är väl förberett på vad som ska hända i rättegångssalen,
            dels att lokalerna är utformade så att målsägande och vittnen
            känner sig trygga. Detta är en viktig fråga när det gäller den
            yttre förändringen av tingsrättsstrukturen.
          </p>
          <p xml:id="i-PeDchWSfe5gpcro2mvWBBL">
            När det gäller frågan om att vara förberedd för rättegången och
            att känna sig trygg är vittnesstöd en ovärderlig resurs. Vittnesstöd
            sker i dag i ideell regi och Vänsterpartiet anser att det så ska
            förbli, dock måste ekonomiskt stöd utgå till verksamheten. I dag
            utbildar brottsofferjourerna vittnesstödjare, och det är inte
            ovanligt att personer alternerar mellan att vara vittnesstödjare
            och att vara brottsofferstödjare. Även om det finns undantag i
            vissa lokala fall finns struktur och informationskanaler uppbyggda
            inom brottsofferjourerna när det gäller vittnesstöd. Dessa kunskaper
            bör tas till vara.
          </p>
          <p xml:id="i-Y1WDmxEqYftG9KjoQ6nRrT">
            Vittnesstödjare skulle kunna tas till vara ännu mer än vad som
            görs i dag. Redan vid de första förhören kan det finnas behov
            av vittnesstöd. För detta krävs att vittnesstödjare ska kunna
            finnas på plats redan på polisstationerna. Regeringen bör låta
            utreda hur vittnesstödsverksamhet kan möjliggöras i ett så tidigt
            skede som möjligt av förundersökningen. Detta bör riksdagen som
            sin mening ge regeringen till känna.
          </p>
          <p xml:id="i-4yYPsRMiCzLJmvPtuWZogS">
            Det förekommer i allt högre grad att vittnen utsätts för hot
            och andra brott i samband med förundersökningar och rättegångar.
            Under förra mandatperioden möjliggjordes förbättrade skyddsåtgärder
            för vittnen i utredningar som rör grov, organiserad brottslighet.
            Bland annat handlade det om förbättrat sekretesskydd och möjlighet
            till ekonomisk ersättning för utebliven inkomst om vittnet måste
            gömma sig. Brottsofferrörelsen vittnar dock om att det finns ett
            behov av ett bättre skydd för vittnen även utanför denna krets.
            Bland annat finns det ibland ett behov av skyddade boenden. Detta
            bör kunna bli aktuellt åtminstone när det förekommit konkreta
            hot mot vittnen. Regeringen bör låta utreda vilka åtgärder som
            kan vidtas för att förbättra skyddet för vittnen som lever under
            hot. Detta bör riksdagen som sin mening ge regeringen till känna.
          </p>
          <head xml:id="i-3uM2DCpz3q3PcQwk1QgAto" type="h1">
            6 Information från rättsväsendet till brottsoffer
          </head>
          <p xml:id="i-8Y2jzAjJNw68iCaU4sm6ZN">
            För att ett brottsoffer ska känna sig respekterat och känna att
            rättsväsendet ger upprättelse är det viktigt att han eller hon
            känner att hon förstår processen som äger rum. Det pågår sedan
            många år tillbaka ett arbete med detta, men fortfarande är avståndet
            mellan brottsoffrets förväntningar och verkligheten ofta alltför
            stort. Genom att rättsväsendet informerar brottsoffren på bättre
            sätt kan mycket av detta undvikas.
          </p>
          <p xml:id="i-EmuLY4Decf6sT6xM66jgbF">
            Ett av de mest akuta behoven är information på andra språk än
            svenska. Om rättsprocessen kan vara svår att förstå för personer
            som har svenska som modersmål är det lätt att föreställa sig vilka
            svårigheter som kan uppstå för dem som inte har det. Brottsofferjourernas
            riksförbund har inrättat en telefonjour där hjälp erbjuds på flera
            andra språk än svenska. Tyvärr går stora delar av samtalen till
            jouren ut på att förklara och översätta handlingar från rättsväsendets
            myndigheter.
          </p>
          <p xml:id="i-SqJBicFGHMiXK9q6z3SNB4">
            Att tillgodose alla de behov som finns av information på andra
            språk än svenska är självklart en oerhört stor uppgift. Detta
            låter sig inte göras i en handvändning. Processen måste dock påbörjas
            snarast, och det finns åtgärder som kan vidtas med relativt små
            medel. En sådan är att hemsidor görs tillgängliga på de vanligast
            förekommande språken. Regeringen bör i regleringsbrev till rättsväsendets
            myndigheter ange att informationen på andra språk än svenska ska
            förbättras. Detta bör riksdagen som sin mening ge regeringen till
            känna.
          </p>
          <p xml:id="i-AM5LrDX9p3xnpWZAZMbHau">
            Ett särskilt område där informationen till brottsoffer behöver
            förbättras är när det gäller processen kring skadestånd. Den tar
            ofta längre tid än brottsoffret tror och gången för den känns
            ofta inte helt självklar. När gärningsmannen inte kan betala skadestånd
            går ärendet till Kronofogdemyndigheten och sedan eventuellt till
            Brottsoffermyndigheten för en prövning om brottsskadeersättning.
            Det finns också förväntningar om att brottsskadeersättningens
            belopp ska vara identiskt med det utdömda skadeståndet. Regeringen
            bör ge Domstolsverket i uppdrag att ta fram lättillgänglig information
            om skadeståndsprocessen. Detta bör riksdagen som sin mening ge
            regeringen till känna.
          </p>
          <head xml:id="i-R3PDy2fz3Y8TpY3qHgMRAq" type="h1">
            7 Hälso- och sjukvård
          </head>
          <p xml:id="i-DcXPF3N7FRUxYqToaiWZ5n">
            Förutom polisen är kanske hälso- och sjukvårdens olika delar
            den instans som tidigast och oftast kommer i kontakt med brottsoffer.
            Det gäller personer som kommer in för akut behandling men också
            personer som inkommer med symtom som inte uppstått i direkt anslutning
            till brottet. Det är viktigt att all sjukvårdspersonal har relevant
            kunskap om brottsoffer. Sådan kunskap är en förutsättning för
            att upptäcka trauman och inte minst för att våga fråga en person
            som man misstänker varit utsatt för brott. För att stärka brottsoffrens
            ställning bör det finnas rutiner för samarbete mellan de olika
            delar av samhället som kan vara relevanta, exempelvis sjukvården,
            socialtjänsten och polisen. Självklart ska sekretessfrågor beaktas
            och respekteras och rollfördelningen vara klar och tydlig.
          </p>
          <p xml:id="i-J7kvrD165PZ7YwBisWuoUD">
            Inom skolan är skolläkare, skolsköterskor och kuratorer oerhört
            viktiga i både förebyggande och konkreta stödinsatser för utsatta
            elever. En förstärkning av dessa tjänster behövs. Såväl den allmänna
            sjukvården som psykiatrin, mödravården och barn- och ungdomsvården
            bör stärka arbetet gällande brottsofferperspektiv och hot- och
            riskbedömning.
          </p>
          <p xml:id="i-Scdmkz4JQQsySfoXPcvsUC">
            För att uppnå detta bör Socialstyrelsen ges i uppdrag att utarbeta
            en nationell brottsofferstrategi för hälso- och sjukvården samt
            ge bred kännedom nationellt om goda lokala satsningar. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-VHkynGc7Lh3u4NibutrZpy" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-AFk3WqFYpm9eUtGYiQKVCD" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-24N9ZWTimfBAQNc91HaydF" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-EQVKgEbaeXNie5X6gUhiwJ" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-MzW7kSUAvp1kTxMSt8KHDb" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-Cg7caZBk2cRevSg5muEMqu" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
