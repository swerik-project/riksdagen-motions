<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02367">
  <teiHeader>
    <fileDesc>
      <titleStmt>
        <title>En stödjande familjepolitik</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2367 av Emma Henriksson (KD)</title>
          <idno type="rdwebb">H2022367</idno>
          <rs type="number">2367</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022367/text</ref>
          <ref type="dokument_url_html">http://data.riksdagen.se/dokument/H2022367</ref>
          <ref type="dokumentstatus_url_xml">http://data.riksdagen.se/dokumentstatus/H2022367</ref>
          <ref type="docx">http://data.riksdagen.se/fil/EED03AC7-5416-4744-97C8-0DFED137CFCF</ref>
          <ref type="pdf">http://data.riksdagen.se/fil/A0624D1B-5755-4B23-A812-13C08049DDDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XYEThKSHPWzvrg6eGBpVGu" type="signed"/>
        <correspContext corresp="i-XYEThKSHPWzvrg6eGBpVGu">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-DEV6EvAnZiufDLrQr7zzeq" type="submitted">
          <date when="2014-11-10"/>
          <time when="15:26:55"/>
        </correspAction>
        <correspAction xml:id="i-9L2zUD5WfuD5ifockdyMSA" type="reviewed">
          <date when="2014-11-10"/>
          <time when="19:58:10"/>
        </correspAction>
        <correspAction xml:id="i-Raft2uMw78jXZDhXbwS2ou" type="referred">
          <date when="2014-11-12"/>
        </correspAction>
        <correspAction xml:id="i-EtCWc99G3ULmPBPvJ5vcFr" type="assigned">
          <date when="2019-01-22"/>
          <time when="16:37:20"/>
        </correspAction>
        <correspContext corresp="i-EtCWc99G3ULmPBPvJ5vcFr">
          <ref type="assignedTo">Socialutskottet</ref>
        </correspContext>
        <correspAction xml:id="i-JWKajmpN21GsPsJS3hz3YC" type="behandlas_i"/>
        <correspContext corresp="i-JWKajmpN21GsPsJS3hz3YC">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6aiRASRyZja1kfNLFC3tFB" type="behandlas_i"/>
        <correspContext corresp="i-6aiRASRyZja1kfNLFC3tFB">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2367 av Emma Henriksson (KD) En
          stödjande familjepolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YEj1SKwvo4rBWr9qXgfz4z">
            Förslag till riksdagsbeslut
          </head>
          <list style="ol">
            <item xml:id="i-CZ5tLMnRsNVjPHZZ5ZfKXx">
              Riksdagen tillkännager för regeringen som sin mening vad som
              anförs i motionen om att införa en skyldighet att analysera alla
              politiska beslut utifrån vilka konsekvenser de får för familjer
              och nära relationer på samma sätt som man i dag beaktar bl.a.
              miljöaspekter.
            </item>
            <item xml:id="i-Tp32rDkwbCe5sRYWZPCo5h">
              Riksdagen tillkännager för regeringen som sin mening vad som
              anförs i motionen om att öka utbudet av föräldrautbildning.
            </item>
            <item xml:id="i-HqXzWTNELUyGrA4pn2NvBs">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur tillgången till kvalitetssäkrat och lättillgängligt
              föräldrastöd på internet kan tillgodoses.
            </item>
            <item xml:id="i-RxRpYcDC2Mqj3GZxPkQ7GS">
              Riksdagen tillkännager för regeringen som sin mening vad som
              anförs i motionen om att arbetet med att utvärdera och utveckla
              familjecentralen som organisationsform ska fortgå.
            </item>
            <item xml:id="i-2TQhdHaop74VST2gihwTEF">
              Riksdagen tillkännager för regeringen som sin mening vad som
              anförs i motionen om en nationell översyn av familjerådgivningen.
            </item>
            <item xml:id="i-AKjUGXZAXymRgLqgfFJ5eW">
              Riksdagen tillkännager för regeringen som sin mening vad som
              anförs i motionen om att se över landets jourverksamheter och
              utreda hur kraven på dessa verksamheter kan skärpas i linje med
              motionens intentioner.
            </item>
          </list>
        </div>
        <div type="motContent">
          <head xml:id="i-VeaxzB9G8kwQvUoLid3wy" type="h1">
            Motivering
          </head>
          <p xml:id="i-MR3Goq9EHRpDE3qdfsbxHL">
            Familjen är den viktigaste gemenskapen i samhället och den behövs
            för att människor ska kunna växa och må bra. Den behövs för att
            barnen ska få omsorg och fostran i en kärleksfull miljö. När familjen
            fungerar är det en tillitsfull gemenskap som skänker trygghet
            och stabilitet i en ständigt föränderlig omvärld. På så sätt svarar
            familjen mot grundläggande mänskliga behov. Barn som växer upp
            i en trygg familjegemenskap får i allmänhet goda förutsättningar
            att klara livets utmaningar. Om familjen inte fungerar som en
            trygg bas fungerar inte heller samhället.
          </p>
          <head xml:id="i-XZfurU293tS943RN7xHaiF" type="h1">
            Familjesäkra politiken
          </head>
          <p xml:id="i-8j7kgM4K4EQ8vPYZfmtsN8">
            Hemmiljö och familjeliv påverkar vår hälsa och livskvalitet.
            I ett bredare perspektiv blir de mänskliga resurserna en allt
            mer avgörande faktor för ett lands konkurrenskraft och ekonomiska
            utveckling. Människor som har balans i tillvaron och mår bra lär
            sig mer och presterar bättre. Familjernas situation och förutsättningar
            får också långsiktiga effekter eftersom det är där nästa generations
            medborgare formas.
          </p>
          <p xml:id="i-7r53uSDuc2RRoguiM6jBuB">
            Det handlar inte bara om familjepolitiken. Familjernas förutsättningar
            påverkas av beslut inom en rad olika politikområden som till exempel
            skattepolitik, socialförsäkringarnas utformning, skolpolitik,
            arbetsmarknadspolitik, integrations- och migrationspolitik samt
            bostadspolitik.
          </p>
          <p xml:id="i-H7nBbzDX9tJBBTdwbdQ6B5">
            Alla politiska beslut bör analyseras utifrån vilka konsekvenser
            de får för familjer och nära relationer. Det kan handla om att
            identifiera hur ett förslag påverkar familjernas ekonomiska situation,
            hur balansen mellan arbete och fritid upprätthålls och hur det
            påverkar förutsättningarna att värna och vårda positiva familjerelationer.
            Kristdemokraterna vill helt enkelt familjesäkra politiken. I dag
            görs liknande bedömningar vad gäller bland annat miljöaspekter.
            Flera andra länder har utformat modeller för familjekonsekvensanalyser,
            till exempel Australien och Nya Zeeland.
          </p>
          <head xml:id="i-XdFc1Qnt3wir3U7DcetWTF" type="h1">
            Ett förstärkt föräldrastöd och föräldrautbildning
          </head>
          <p xml:id="i-XU55E5M7M2L781HhQosoax">
            Föräldrarna är de viktigaste personerna i ett barns liv. Det
            finns situationer då föräldrar upplever svårigheter i sitt föräldraskap
            eller har behov av stöd för att hantera nya situationer. Det offentliga
            ska inte ta över föräldrarnas roll. Däremot ska det offentliga
            erbjuda stöd och hjälp i föräldrarnas viktiga uppgift. Stöd till
            föräldrarna är också ett stöd till barnen.
          </p>
          <p xml:id="i-59uRULcr9rKBhFwvdaqtgY">
            I februari 2014 presenterade den förra regeringen skrivelsen
            ”Ett stärkt föräldrastöd – för barnets rätt till trygga uppväxtvillkor”.
            I skrivelsen redogjorde regeringen för genomförda insatser i syfte
            att stärka det stöd i föräldraskapet som ges till föräldrar. Redogörelsen
            omfattar mandatperioderna 2006–2010 och 2010–2014. Det var första
            gången regeringen lämnade en sådan redogörelse till riksdagen.
          </p>
          <p xml:id="i-Mt5d4rzy7aFCRg7A6x2QNw">
            Den av alliansregeringen igångsatta föräldrastödsstrategin är
            ett långsiktigt åtagande: strategin har inget slutdatum, utan
            ett långsiktigt mål om att alla föräldrar ska erbjudas stöd under
            barnets uppväxt har satts upp. Utgångspunkten i det fortsatta
            föräldrastödspolitik bör därför alltjämt vara ett brett och samlat
            stöd som omfattar universellt och riktat stöd till föräldrar i
            alla relevanta samhällssektorer.
          </p>
          <p xml:id="i-ChHJpDrAdBRSd9UzA3uPK7">
            Det finns en efterfrågan bland föräldrar om att kunna få prata
            och rådgöra med någon om föräldrarollen och barnets utveckling.
            Det befintliga utbudet av stöd motsvarar inte detta behov, inte
            minst vad gäller stödet till föräldrar med tonårsbarn. Föräldrar
            med barn i tonåren uttrycker ett större behov av stöd i föräldraskapet
            än föräldrar med barn i andra åldrar. Samtidigt kan det konstateras
            att dessa föräldrar erbjuds stöd i mindre utsträckning än föräldrar
            med barn i andra åldrar. I syfte att skapa bättre förutsättningar
            för samverkan lokalt och regionalt och för att samtidigt stärka
            stödet till föräldrar med barn i tonåren fick länsstyrelserna
            i regleringsbrevet för 2014 i uppdrag att under åren 2014–2017
            stödja kommuner, landsting och andra föräldrastödjande aktörer
            i arbetet med att utveckla ett universellt, kunskapsbaserat, samordnat
            och långsiktigt stöd till föräldrar med barn i tonåren i respektive
            län. Viktiga utgångspunkter i arbetet är det jämställda föräldraskapet
            och barnets rättigheter. Länsstyrelsen i Örebro län har fått i
            uppdrag att i samverkan med övriga länsstyrelser årligen senast
            den 15 februari, med början 2015, inkomma med en samlad rapport
            till Regeringskansliet (Socialdepartementet). Rapporten ska innehålla
            en redogörelse av vad arbetet resulterat i och förslag till ett
            effektivt och välfungerande rapporteringssystem för de kommande
            åren av satsningen.
          </p>
          <p xml:id="i-12gepsXvYXbocSJhrpYNm4">
            Det är betydelsefullt att man på lokal och regional nivå strävar
            efter att utveckla fler organisationsformer så att samverkan blir
            möjlig. En organisationsform som visat sig vara väl lämpad för
            samordnade föräldrastödjande insatser är familjecentralen. Av
            betänkandet ”Föräldrastöd – en vinst för alla” (SOU 2008:131)
            framgår att efter det att barnet uppnått ett års ålder försvinner
            ofta kontakten med barnhälsovården, och därmed det stöd den gett,
            utan att ersättas med annat. Vidare framgår att det stöd som erbjuds
            småbarnsföräldrar är ojämnt fördelat och att det framför allt
            finns i de kommuner som har familjecentraler eller öppna förskolor.
            Fram till skolstarten vid 6–7 års ålder, då skolhälsovården övertar
            det medicinska ansvaret, finns ett tomrum när det gäller stöd
            till föräldrar. Småbarnsföräldrar skulle kunna få en bättre start
            i föräldraskapet om stöd och service fanns samlat under ett tak
            i stället för spritt på olika verksamheter.
          </p>
          <p xml:id="i-XF4uMS7B8uxKeWhqkuus46">
            Föräldrar uppger att ett krävande arbetsliv, knappa ekonomiska
            resurser och för lite tid i vardagen skapar stress och en negativ
            påverkan på familjeliv och föräldraskap. Många familjer lever
            i dag långt från sitt ursprungliga nätverk av släkt och vänner
            och saknar därmed en stödjande och kompenserande social struktur.
            Det är därför betydelsefullt att det finns lättillgängliga mötesplatser
            för föräldrar där de kan utbyta erfarenheter och kunskaper och
            där föräldrarna kan stärka sitt sociala nätverk. Familjecentraler
            är ett exempel på en sådan mötesplats.
          </p>
          <p xml:id="i-YcNiW1Yas8N3fe1bAY68c8">
            I syfte att bidra till att förbättra samordningen av föräldrastödjande
            insatser på lokal och regional nivå är det av vikt att arbetet
            med att utvärdera och utveckla familjecentralen som organisationsform
            fortgår. Detta bör ges regeringen tillkänna. Kristdemokraterna
            vill även se en ökad tillgång till föräldrautbildning, genom att
            göra det obligatorisk för kommunerna att erbjuda föräldrautbildning.
            Det finns också ett behov av lättillgängligt och kvalitetssäkrat
            stöd till föräldrar via nätet. Därför bör regeringen återkomma
            i frågan hur man kan utveckla och förstärka den delen på landstingens
            och regionernas gemensamma webbplats för råd om vård, 1177.se.
          </p>
          <head xml:id="i-8bDunbLW7GvZJkL9tuSGvm" type="h1">
            Nationell översyn av familjerådgivningen
          </head>
          <p xml:id="i-K9oxpmHCwUNDncBvUjGSN7">
            Grundtanken med familjerådgivning är att skapa en verksamhet
            med låga trösklar dit människor med förtroende och i skydd av
            en absolut sekretess kan vända sig med sina mest privata relationsproblem.
            Syftet är att bistå par så att de kan hantera sina konflikter,
            problem och krissituationer på sådant sätt att de vill fortsätta
            leva tillsammans. För dem som väljer att separera kan rådgivningen
            vara ett sätt att få hjälp med att hantera konflikter och att
            underlätta samarbete och ett gemensamt föräldraskap även om de
            lever på skilda håll. Sedan den 1 juli 2014 måste kommunerna ge
            föräldrar möjlighet att i samarbetssamtal även ta upp frågor som
            gäller försörjningen av barnen. Målet för samtalen ska vara att
            föräldrarna i samförstånd ska komma fram till lösningar om försörjningen.
          </p>
          <p xml:id="i-4a7mkfsZh8rdGbTh2jrYDn">
            En viktig fråga ur ett tillgänglighetsperspektiv är avgifterna
            till familjerådgivningen. Enligt lagstiftningen får kommunerna
            ta ut avgifter men de bör läggas på en sådan nivå att de inte
            avhåller enskilda från att vända sig till den kommunala familjerådgivningen.
            En nationell översyn över kommuners familjerådgivning bör därför
            genomföras.
          </p>
          <p xml:id="i-WUHXraGFe7stNSBnBpkpkr">
            De som arbetar med familjerådgivning måste vara lämpliga för
            denna uppgift. I dag är familjerådgivare oftast socionomer med
            vidareutbildning i parrelationer och parsamtal. De kan också vara
            psykologer eller psykoterapeuter. Det finns en särskild auktorisation
            för familjerådgivare som utfärdas av Föreningen Sveriges kommunala
            familjerådgivare. Svenska kyrkan har en egen auktorisation som
            kräver vidareutbildning i livsåskådningsfrågor. Utbildade psykologer
            och psykoterapeuter har legitimation. Förutom dessa grupper finns
            det även andra som i dag erbjuder familjerådgivning. Det finns
            kritik mot kvaliteten bland familjerådgivare och att vem som helst
            kan bli det. Kristdemokraterna anser att frågan om vilka som ska
            få erbjuda familjerådgivning och kalla sig för familjerådgivare
            bör ses över. En kvalitetssäkring bör införas.
          </p>
          <head xml:id="i-JvGZDRsLyttsuiYLR2cRD1" type="h1">
            Jourverksamheter
          </head>
          <p xml:id="i-2jqktHimyXXRaWGS5yMmkU">
            En motsvarande problematik möter även föräldrar som vid en separation
            eller akut kris söker stöd från olika jourverksamheter, oavsett
            om de drivs i privat regi eller är offentligt finansierade. Även
            i dessa fall är det av stor vikt och värde för den skyddssökande
            föräldern och familjens barn att bemötas av personal som är professionellt
            utbildad och därmed lämpad för att hantera de olika krissituationer
            som leder fram till att en familj söker akut hjälp. Dessvärre
            saknas idag en övergripande certifiering och auktorisation av
            jourverksamheter, vilket ibland innebär att jourverksamheter ger
            råd som snarare försämrar än underlättar för en hjälpsökande förälder
            att lösa sin situation. Det finns exempelvis jourverksamheter
            som själva utbildar och legitimerar medlemmar, vilket kan skapa
            stor förvirring för den hjälpsökande. Vi menar därför att en kvalitetssäkring
            av jourverksamheter och utbildningen som dess personal måste genomgå
            är nödvändig. Exempelvis kan Socialstyrelsen eller någon annan
            lämplig myndighet få detta uppdrag och även vara den tillsynsmyndighet
            som står för certifieringen. Regeringen bör därför snarast inleda
            en översyn av kvaliteten vid landets jourverksamheter och därvid
            utreda hur en kvalitetssäkring kan genomföras. Detta bör ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-YAG4QpmScm7BvSeyFAZ5Da" who="i-WTUJB2R5FNpHU89dXa4RTX">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
