<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01999">
  <teiHeader>
    <fileDesc>
      <titleStmt>
        <title>om förbud mot användning av gifter i jordbruket, m. m.</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot användning av gifter i jordbruket, m. m.</title>
          <idno type="rdwebb">G2021999</idno>
          <rs type="number">1999</rs>
          <ref type="dokument_url_text">http://data.riksdagen.se/dokument/G2021999/text</ref>
          <ref type="dokument_url_html">http://data.riksdagen.se/dokument/G2021999</ref>
          <ref type="dokumentstatus_url_xml">http://data.riksdagen.se/dokumentstatus/G2021999</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JAWvdmW9PyteGQ75ZucnBi" type="signed"/>
        <correspContext corresp="i-JAWvdmW9PyteGQ75ZucnBi">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1999/mot_197879__1999-001.pdf"/>
      <fw xml:id="i-6kNBZUUL53BahmeJdeFR1C">
        Motion 1978/79:1999
      </fw>
      <div xml:id="i-KSc7t4X93Vp3NZpaW8f6Ea" type="motHeader">
        <div xml:id="i-9SG5ZwzUPmvzNV5t7BNM8L" type="motTitle"/>
        <div xml:id="i-V52fvu2L1xh4DTdi4WL8BE" type="motSubmissionInfo"/>
      </div>
      <div xml:id="i-Wwpqz9DHb7NnBmyMcRfWu9" type="motBody">
        <div xml:id="i-R9mrMEccWNjEgFdyEPKNL8">
          <p xml:id="i-KuPTFXbxkoYgZbpwWc9Fa7">
            av Lars Werner m. fl. om förbud mot användning av gifter i jordbruket,
            m. m.
          </p>
          <p xml:id="i-ACPsVVTxbmX47XoakW5ZBR">
            Användningen av bekämpningsmedel i jordbruket och inom trädgårdsnä-
            ringen har ökat starkt under efterkrigstiden. År 1972 användes
            närmare 4 500 ton aktiv substans, enligt uppgift i SOU 1974:35
            Spridning av kemiska medel. Någon minskning torde inte ha skett
            under 1970-talet, utan det finns i stället all anledning anta
            att ökningen fortsatt. Hur stor areal som behandlas är svårt att
            ange, men den ovan nämnda utredningen anser att omkring 50 96
            av den odlade ytan behandlas med gifter av något slag. Det innebär
            omkring 1,5 milj. ha. Giftanvändningen i jordbruksproduktionen
            har väckt förvånansvärt liten uppmärksamhet jämfört med den som
            kommit skogsbruket till del, kanske därför att det som den enskilde
            bonden sysslar med på sina åkrar inte kommer till synes på samma
            sätt som t. ex. flygbesprutningar av stora skogsarealer. I skogsbruket
            användes 1972 enligt samma källa ”endast” 64 ton aktiv substans.
            Det finns således all anledning att frågan om gifter i jordbruket
            uppmärk- sammas ordentligt. Verkningarna av dessa stora mängder
            av kemiska substanser är svåra, för att inte säga omöjliga, att
            överblicka. Detta gäller så väl tidsmässigt, på kort och lång
            sikt, som ekologiskt och medicinskt. Vi vet inte med säkerhet
            hur de påverkar de känsliga sambanden i naturen eller hur de via
            livsmedlen inverkar på människorna. Osäkerheten manar till försiktighet
            i användningen. Det gäller särskilt livsmedelssektorn, där påverkningar
            kan ske både direkt genom att sjukdomar framkallas eller påskyndas
            och indirekt genom t. ex. förändringar av arvsmassan. Vi vet att
            vissa gifter lagras upp i näringskedjan så att de som är sist
            eller högst, vilket man vill, blir utsatta för de största koncentrationerna.
            I många fall, för att inte säga de flesta, befinner sig människan
            i den positionen. Oförvanskade och giftfria livsmedel är en medborgerlig
            rättighet som inte får påverkas av ekonomiska och förment förbilligande
            skäl. Det är med nuvarande inriktning av jordbruksproduk- tionen
            säkert ekonomiskt lönsamt, kanske t. o. m. nödvändigt, för brukarna
            att använda bekämpningsmedel. Det sker under täckmantel av att
            den stora och rationella produktionen förbilligar livsmedlen för
            konsumenterna. Men vem vill få livsmedelspriserna sänkta under
            sådana förutsättningar? Det är inte heller den enda möjligheten
            fast den är lönsam för många med nuvarande system. Genom kraftfulla
            och snabba åtgärder från samhällets sida kan en annan ordning
            åstadkommas och användningen av gifter först minskas och sedan
            upphöra. Vänsterpartiet kommunisterna anser att användning av
            gifter i jordbruks- produktionen skall totalförbjudas. Det har
            gått att framställa livsmedel
          </p>
          <pb facs="riksdagen-motions-pdf/data/197879/mot_197879__1999/mot_197879__1999-002.pdf"/>
          <fw xml:id="i-CoifMJSsuLGQaWjTjrpLQB">
            Mot. 1978/79:1999 16
          </fw>
          <p xml:id="i-snUmZP9YwPNjb3TzaYPNa">
            tidigare utan bekämpningsmedel, och det är fullt möjligt att
            återgå till en sådan ordning. Det kommer att kräva en viss avvecklingsperiod,
            där manuella arbetsinsatser måste ökas, men vi har ingen brist
            på arbetskraft, och fördelarna av detta samt bättre livsmedel
            uppväger mer än väl det ekono- miska bortfall som motståndare
            till en sådan förändring säkert kommer att åberopa. På sikt blir
            den ekonomiska vinsten för enskilda och samhälle enorm. Jämsides
            med detta måste forskningsinsatserna för att få fram giftfria
            odlingsmetoder kraftigt utökas och stöd till sådan odling sättas
            in omedel- bart. Det andra stora problemet inom jordbruksproduktionen
            är den likaledes ökande användningen av handelsgödsel. Det gäller
            särskilt användningen av kväve som 1972, enligt ovan åberopade
            källa, uppgick till 233 000 ton. För att återigen jämföra med
            skogsbruket innebär det att mer än tolv gånger så mycket kväve
            används inom jordbruket som i skogsbruket. Gödslingen inom jordbruket
            omfattar varje år i princip all odlad mark, dvs. omkring 3 milj.ha.
            Kvävegödslingens farlighet ligger framför allt i att den genom
            urlakning förorenar grund- och ytvatten. Olika nitrat- och nitritföreningar
            uppstår. I vissa jordbruksbygder är redan halterna i vatten så
            höga att det är omöjligt att använda som dricksvatten. Även här
            vet vi litet om verkningarna, men sambandet nitrit/nitrat-cancer
            är belagt. En minskning av handelsgödselns användning är önskvärd
            och nödvändig och bör komma till stånd så fort som möjligt. Detta
            gäller framför allt kvävegödslingen. Mot bakgrund av det ovan
            framförda föreslås 1. att riksdagen hos regeringen hemställer
            om förslag till avveck- ling av och totalförbud mot användning
            av gifter i jordbru- ket, 2. att riksdagen hos regeringen hemställer
            om förslag till begräns- ningar av användningen av vissa slag
            av handelsgödsel inom jordbruket.
          </p>
          <p xml:id="i-NqLL95kKgwXG6fAGU5fLDM">
            Stockholm den 25 januari 1979
          </p>
          <p xml:id="i-S7bj1KkmtSnFT9HAG6jRsd">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-LTbdEbuYdNfzzPGyR1kxFo">
            'GOTAB Stockholm 1979
          </p>
        </div>
      </div>
    </body>
  </text>
</TEI>
