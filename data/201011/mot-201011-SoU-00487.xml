<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00487">
  <teiHeader>
    <fileDesc>
      <titleStmt>
        <title>Barnkonventionens ställning</title>
        <author corresp="i-SS4MgL3HhkwCjKYAxgBPkd i-24CbHNwsRznss4Yas6HseU">av Karin Granbom Ellison och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnkonventionens ställning</title>
          <idno type="rdwebb">GY02So487</idno>
          <rs type="number">So487</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So487/text</ref>
          <ref type="dokument_url_html">http://data.riksdagen.se/dokument/GY02So487</ref>
          <ref type="dokumentstatus_url_xml">http://data.riksdagen.se/dokumentstatus/GY02So487</ref>
          <ref type="doc">http://data.riksdagen.se/fil/2B88CD49-01A7-4211-842C-192AC380A886</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FodoRwLEFzy5uypvFBFPL1" type="signed"/>
        <correspContext corresp="i-FodoRwLEFzy5uypvFBFPL1">
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-8zcNCsmxhNam1n11vgbhki" type="numbering">
          <date when="2010-10-29"/>
        </correspAction>
        <correspAction xml:id="i-XRqP7KS8wdJ34eJTQWMzoH" type="submission">
          <date when="2010-10-27"/>
        </correspAction>
        <correspAction xml:id="i-4b8ZFW4KNcYXHqwqMC3jDA" type="transfer">
          <date when="2010-10-27"/>
        </correspAction>
        <correspAction xml:id="i-2BcKAxgYN3UnBuiEMMzvXj" type="assigned"/>
        <correspContext corresp="i-2BcKAxgYN3UnBuiEMMzvXj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EDaJu16dtcK1kdyBmU5JJr" type="motBody">
        <div xml:id="i-SybRH48R7tYLqiVUFC7Mvg" type="motProposal" subtype="förslag">
          <head xml:id="i-Ex5oXmUpPJmWpzaFLaNg3q">
            Förslag till riksdagsbeslut
          </head>
          <p xml:id="i-8cQ3yqcJ8Wgh1p2nbezom9">
            Riksdagen tillkännager för regeringen som sin mening vad som
            anförs i motionen om att FN:s konvention om barnets rättigheter
            (barnkonventionen) ska gälla som svensk lag.
          </p>
        </div>
        <div xml:id="i-MEZKCsiosCArJJiC3eZftN" type="motContent">
          <head xml:id="i-Q2kuHAxMTJvDiKwRezZqhR" type="h1">
            Motivering
          </head>
          <p xml:id="i-P5fqCUFTcYAXbLJmgwoDR">
            När Sverige ratificerade barnkonventionen år 1990 gjordes bedömningen
            att det inte behövdes några lagändringar för att uppfylla konventionens
            krav. Det visade sig vara fel. Barnkonventionen kom att införlivas
            i svensk rätt genom transformering: den internationella överenskommelsen
            eller delar av den har successivt inarbetats i svensk författningstext.
            Denna väg valdes istället för så kallad inkorporering som hade
            gjort konventionen till direkt tillämplig svensk lag.
          </p>
          <p xml:id="i-PBEaZ6M76o5B7w1nXckQQZ">
            Detta har dock visat sig vara en lång och mödosam väg att gå.
            Gång på gång uppdagas brister i lagstiftningen som gör att den
            inte lever upp till barnkonventionen. Brister påtalas även i förslag
            till en helt ny lagstiftning. Det handlar om att familjemedlemmars
            återförening vid anhöriginvandring ska kopplas till försörjningskrav.
            Det handlar om barn som inte har rätt till vård om en förälder
            motsätter sig det. Det handlar om gömda flyktingbarn som inte
            har rätt till skola. Det handlar om att bara en bråkdel av Sveriges
            lekplatser är tillgängliga för barn med funktionshinder. Det handlar
            om barn som inte beviljas färdtjänst. Det handlar om isolering
            i särskilda avskiljningsrum av barn som är omhändertagna och placerade
            på särskilda ungdomshem. Det handlar om skolor som inte är tillgängliga
            för alla barn. Det handlar om polisingripanden som sannolikt bör
            förbättras ur ett barnrättsperspektiv. Det handlar om föräldrar
            till barn med funktionsnedsättning som nekas hjälp med hänvisning
            till föräldraansvaret.
          </p>
          <p xml:id="i-H1KjCvdh78GEgAHveRo59W">
            Exemplen över åren på att svensk lagstiftning inte lever upp
            till barnkonventionen kan göras lång. Genom åren har ett antal
            undersökningar, rapporter, uttalanden och betänkanden visat att
            även om mycket görs för att barnkonventionen ska gälla i Sverige,
            så är det långt ifrån så. Lagstiftning och tillämpning fallerar.
            Barns perspektiv vägs ofta inte in i beslut som rör barn, och
            barn har inte möjlighet att komma till tals i de frågor som rör
            dem själva. Alla myndigheter tillämpar inte barnkonventionen på
            ett strategiskt och systematiskt sätt.
          </p>
          <p xml:id="i-BK8o5PjXB5gGG31hXMeiXC">
            Förra året fyllde barnkonventionen 20 år men har fortfarande
            inte fått ett ordentligt genomslag i Sverige. Barnombudsmannen
            menar att arbetet med barnkonventionen dessutom har tappat tempo
            i många kommuner, landsting, regioner och myndigheter.
          </p>
          <p xml:id="i-R6CTUeemkm8NaLKZHv2Db6">
            Barnkommittén föreslog i betänkandet Barnets bästa i främsta
            rummet (SOU 1997:116) att inte inkorporera barnkonventionen i
            svenskt rättssystem, utan ansåg att det räckte att anpassa våra
            lagar till konventionen. För ett land med så omfattande barnrättslig
            lagstiftning som Sverige fanns det enligt kommittén inte mycket
            att vinna på att ge barnkonventionen status av nationell lag.
            Viktigare ansågs det att det sker en ordentlig genomgång av att
            lagarna stämmer överens med konventionens anda. Barnkommitténs
            arbete utmynnade år1999 i en strategi för att förverkliga barnkonventionen
            i Sverige.
          </p>
          <p xml:id="i-B2oQEnphw8ygsPRV9tewxD">
            Barnombudsmannen har dock visat att få kommuner har antagit en
            samlad strategi för arbetet med barnkonventionen (Från beslut
            till praktik 2008), och det finns en BO-rapport (Vilja och uthållighet,
            2007) som visar att för att nå de mål som regeringen har satt
            upp krävs att fler länsstyrelser skyndar på arbetet för att öka
            efterlevnaden av barnkonventionen.
          </p>
          <p xml:id="i-RhokspAfTwJVCQiYLcNCCW">
            Även Riksrevisionen har granskat den nationella strategin för
            genomförande av barnkonventionen och framfört kritiska punkter.
            Statliga myndigheter har fått återrapporteringskrav och uppdrag
            i sina regleringsbrev för att integrera ett barnperspektiv i sina
            verksamheter. Beslut om införande av barnkonsekvensbeskrivningar
            har fattats och riktlinjer för sådana har tagits fram. Universitet
            och högskolor har haft i uppdrag att redogöra för hur man arbetar
            med att införliva kunskap om barnkonventionen i utbildningar där
            sådan kunskap bedöms som betydelsefull. Det har varit tydliggöranden
            av barnperspektivet i statsbudgeten. Det har varit informationsinsatser,
            regionala konferenser, utbildningssatsningar och framtagning av
            handböcker. Det har tillsatts arbetsgrupper som utvecklar indikatorer
            för att mäta effekterna av gjorda insatser.
          </p>
          <p xml:id="i-R5vyXs1iRJDwdgUrPU3U8s">
            Slutsatsen är att svensk lagstiftning och praxis fortfarande
            inte överensstämmer med barnkonventionen. Sedan ratificeringen
            1990 talar åtgärd på åtgärd, plan på plan, uppföljning på uppföljning
            sitt tydliga språk: den inslagna transformeringsvägen har inte
            varit helt lyckosam. Och anpassningen av berörda lagar och tillämpningar
            tar för lång tid.
          </p>
          <p xml:id="i-7G8VfbakYyYLyXk6oA1sTz">
            Det är ingen tillfällighet att både Rädda Barnen och svenska
            Unicef anser att barnkonventionen ska gälla som svensk lag. De
            fördelar som Unicef ser med en inkorporering är bland annat följande:
          </p>
          <list xml:id="i-EsA3UTdCkL7uNJGiuLMTN1" style="ul">
            <item xml:id="i-BBz1kbnkur7UfgehyKTd2K">
              Barnkonventionens innehåll och syn på barn skulle tas på större
              allvar och få större genomslag i praktiken på såväl statlig som
              kommunal nivå.
            </item>
            <item xml:id="i-Tx8gR2Nm1Js4pN89gau35t">
              Det skulle ställa högre krav på kompetens hos beslutsfattare
              om barns behov och rättigheter.
            </item>
            <item xml:id="i-Du8f6JtxkBoPH96GkMoTGo">
              Barnkonventionen skulle bli direkt tillämpbar i svenska domstolar
              och vid andra myndigheter.
            </item>
            <item xml:id="i-9fYsNX4oK6AL4vCRY18cRz">
              Det skulle skapas en praxisutveckling av barnkonventionens innehåll
              som skulle göra bestämmelserna tydligare.
            </item>
            <item xml:id="i-B5sFV5joHb4k5PJVv3dVH1">
              Ett barnrättsperspektiv skulle bli ett verkligt inslag i varje
              beslutsfattares vardag.
            </item>
          </list>
          <p xml:id="i-Dh6s5UjvUMdzboPt4MXyRU">
            Vägvalet med den nuvarande transformeringsmetoden, som innebär
            att lagar ändras och anpassas till konventionens bestämmelser,
            har inte varit tillräckligt framgångsrik för att barns rättigheter
            ska tas på allvar.
          </p>
          <p xml:id="i-GZtR2QvNZv5jzA4sxCX8dW">
            I Norge inkorporerades barnkonventionen 2003 i människorättslagen
            samtidigt som en del av artiklarna i barnkonventionen transformerades
            in i flera lagar. Effekten har enligt rapportering från Barnombudsmannen
            blivit att barnkonventionen fått större genomslag på alla samhällsplan
            i Norge. Jurister, lärare och socialtjänstemän har utbildats.
            Medier uppmärksammar konventionen mer och barn har fått ökad kunskap
            om den. Domstolarna tillämpar artiklarna i större utsträckning
            och farhågorna att det skulle bli svårt med rättstillämpning i
            domstol har inte infriats.
          </p>
          <p xml:id="i-TjAVjbZVaMfoDXoz487v23">
            Barnkonventionen behöver en starkare rättslig ställning i Sverige
            så att barns rättigheter och ställning stärks, inte minst inom
            rättsväsendet. Mot bakgrund av att det nu gått mer än tio år sedan
            den senaste översynen av om svensk lagstiftning är förenlig med
            barnkonventionen genomfördes, att det fortfarande finns avgörande
            skillnader hur barnkonventionen tillämpas, att FN:s barnrättskommitté
            visat oro över att Sverige fortfarande inte införlivat barnkonventionen
            i svensk lag samt att Norge har haft positiva erfarenheter anser
            vi att det är dags för en utredning om hur FN:s konvention för
            barnets rättigheter (barnkonventionen) kan inkorporeras i svensk
            lagstiftning. Detta bör riksdagen ge regeringen tillkänna.
          </p>
        </div>
        <div xml:id="i-SpPpchGLKRHj2mW2bCJKGN" type="signatureBlock">
          <list xml:id="i-R5ofZvHZExAtXP241Z3r5q">
            <item xml:id="i-QNY65uyppCrnWCDbwQHTG3" who="i-SS4MgL3HhkwCjKYAxgBPkd" type="signature">
              Karin Granbom Ellison (FP)
            </item>
            <item xml:id="i-6Y6qqKLry7sJFKqBHPLuh6" who="i-24CbHNwsRznss4Yas6HseU" type="signature">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
