<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02229">
  <teiHeader>
    <fileDesc>
      <titleStmt>
        <title>Verksamheten vid statens industriverk, m. m. (prop. 1982/83:113)</title>
        <author>Christer Eirefelt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Verksamheten vid statens industriverk, m. m. (prop. 1982/83:113)</title>
          <idno type="rdwebb">G6022229</idno>
          <rs type="number">2229</rs>
          <ref type="dokument_url_text">http://data.riksdagen.se/dokument/G6022229/text</ref>
          <ref type="dokument_url_html">http://data.riksdagen.se/dokument/G6022229</ref>
          <ref type="dokumentstatus_url_xml">http://data.riksdagen.se/dokumentstatus/G6022229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5hDv6YWp4sxyAUT6Vaj8H1" type="signed"/>
        <correspContext corresp="i-5hDv6YWp4sxyAUT6Vaj8H1">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-UmGHrbipY4e5SAGvddBkzr"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2229/mot_198283__2229-001.pdf"/>
      <fw xml:id="i-J1g2A8x5z4kYkLBauxpBtf">
        Motion 1982/83: 2229
      </fw>
      <div xml:id="i-966pfgHJH1MC4ack4bkGe" type="motHeader">
        <div xml:id="i-VwmfjZywQdBMqPrGcpqVKM" type="motTitle"/>
        <div xml:id="i-GGYyNp1S3g4qU6LDeGvMQp" type="motSubmissionInfo"/>
      </div>
      <div xml:id="i-JoA7NtAEB7JRqeiLUc41xa" type="motBody">
        <div xml:id="i-MM2H3LPKcbT6DKN32foEY4">
          <p xml:id="i-9uRG246sUGB42gq5ELa2mB">
            Christer Eirefelt m. fl. Verksamheten vid statens industriverk,
            m. m. (prop. 1982/83:113)
          </p>
          <p xml:id="i-V4JWottBjz6igueq5WZ2Rj">
            I propositionen föreslås SIND få nya uppgifter inom industri-
            och regionalpolitiken och som en konsekvens av detta utökade resurser.
            Bakom förslaget ligger en utredning, Organisation för industriell
            förnyelse (Ds I 1982:14), som i mycket begränsad omfattning remissbehandlats.
            I direktiven till industriverksutredningen fanns följande passus:
            ”Om utredaren under sitt arbete skulle finna att möjligheterna
            till besparingar och decentralisering av verkets uppgifter är
            så stora att ett bibehållande av statens industriverk som en självständig
            myndighetsorganisation bör ifråga- sättas, skall detta omgående
            anmälas.” I direktiven sades vidare: ”Industri- verkets verksamhet
            bör med anledning härav prövas förutsättningslöst . . . Industriverkets
            verksamhet bör, efter det att möjligheterna till decentrali- sering
            och besparingar till fullo beaktats, inriktas mot dels verkställande
            uppgifter på central nivå, dels utredningsverksamhet med syfte
            att ge underlag för arbetet inom regeringskansliet.” Enligt folkpartiets
            uppfattning har utredaren inte i tillräckligt hög grad beaktat
            dessa avsnitt i direktiven. Det saknas nästan helt en diskussion
            om i vilken mån, efter decentralisering av vissa uppgifter, de
            kvarvarande verkställande uppgifterna på central nivå skulle kunna
            överföras till andra myndigheter, t. ex. kommerskollegium. Beträffande
            utredningsverksamhe- ten har utredaren föreslagit ökad användning
            av utomstående konsulter, vilket är bra, men säkert kunde man
            gått ännu längre i denna riktning. Utredaren har också återgivit
            viss kritik mot verkets utredningsverksamhet, som ”trots en betydande
            total produktion — i endast begränsad utsträckning gällt strategiskt
            viktiga branscher eller i övrigt svarat mot regeringens informationsbehov”.
            Det hade mot denna bakgrund varit naturligt att diskutera inskränkningar
            i verkets utredningsvolym, men så har inte skett. Att på grundval
            av denna utredning och det bristfälliga remissförfarandet avgöra
            om industriverket kan läggas ned är därför av flera olika skäl
            inte möjligt. Det är uppenbart att varken utredaren eller regeringen
            haft ambitionen att begränsa den centrala statliga byråkratin
            genom att allvarligt ifrågasätta existensen av industriverket.
            Detta hade annars varit naturligt med tanke på frånskiljandet
            av enheterna för energi och mineral och därmed följande omstrukturering
            av industriverket. I stället har nu regeringen föreslagit att
            uppgifter överflyttas till, inte från, industriverket. Socialdemokraterna
            fullföljer därmed den inriktning på en
          </p>
          <p xml:id="i-4xsAMHLsuju49mWntaf2YW">
            1 Riksdagen 1982183. 3 saml. Nr 2229-2231
          </p>
          <p xml:id="i-27RupX9Y75bRzyt2ffViGf">
            Mot. 1982/83 2229-2231
          </p>
          <pb facs="riksdagen-motions-pdf/data/198283/mot_198283__2229/mot_198283__2229-002.pdf"/>
          <fw xml:id="i-5T9yeD8SaQPtb38BJ5Fx98">
            Mot. 1982/83:2229 2
          </fw>
          <p xml:id="i-24jJeYUGgKpRu3zoLD1yxR">
            selektiv industri- och näringspolitik som de tidigare har förordat.
            Den innebär bl. a. en stark övertro på att problem kan lösas genom
            tillskapande eller utvidgning av offentliga organ — en uppfattning
            som folkpartiet inte delar. Folkpartiet vill i stället driva en
            mer generell industripolitik, där användningen av generella medel
            är huvudinslaget, medan de selektiva medlen skall ses som ett
            mindre komplement till dessa. Enligt vår uppfattning är industri-
            och näringspolitiken ett led i den allmänna ekonomiska politiken.
            Den måste därför utformas så att den överensstäm- mer med målen
            för denna. I detta sammanhang bör särskilt följande betonas: begränsning
            av de offentliga utgifterna, skapande av gynnsamma allmänna villkor
            för näringslivet samt mindre detaljreglering och mer marknadsvita-
            lisering. Den inriktning av industripolitiken som departementschefen
            beskriver i propositionen skiljer sig från den av oss förordade
            på flera sätt, främst genom den dominans central byråkrati och
            selektiva medel ges. Folkpartiet kan inte heller ansluta sig till
            den samordning av industri- och regionalpolitiken som propositionen
            föreslår. Enligt vår uppfattning skulle detta vara till nackdel
            både för industripolitiken och för regionalpoliti- ken.
          </p>
          <p xml:id="i-3imrD8r8RXFQXvrvh4GPJU">
            De industripolitiska uppgifterna
          </p>
          <p xml:id="i-SVrwrtiT4ktg6a47yrP6o2">
            I propositionen förs en förtjänstfull diskussion om behovet av
            att skapa en klarare rollfördelning mellan regering och myndighet.
            Problemet att få bort merparten av enskilda företagsstödsärenden
            från departementet för att i stället handläggas på central myndighetsnivå
            — och minska mängden direkta regeringsingrepp i enskilda företags
            angelägenheter — har även diskuterats i andra sammanhang, t.ex.
            industristödsutredningens betänkande Att avveckla en kortsiktig
            stödpolitik (SOU 1981:72). Propositionen föreslår att flertalet
            ärenden om företagsstöd avgörs på central myndighetsnivå utan
            besvärsrätt till regeringen. Endast ärenden som myndigheten bedömer
            vara av stor vikt eller av principiell betydelse skall av verket
            med eget yttrande överlämnas till regeringen för beslut. Detta
            kan låta som en betydelsefull förändring i rätt riktning. Det
            är emellertid inte lätt att avgöra i vilken mån förslaget innebär
            en faktisk avlastning på departements- nivå. Detta sammanhänger
            ju helt med vilka ärenden myndigheten bedömer vara ”av stor vikt
            eller av principiell betydelse”. Den reella effekten av förslaget
            låter sig därmed inte avgöras. Otvivelaktigt innebär förslaget
            om besvärsrättens slopande i flertalet fall att färre ärenden
            når departementet. Samtidigt finns här en konflikt med rättsskyddsaspekten.
            Huvudsyftet med besvärsrätten är nämligen att tillgo- dose enskilds
            rättsskydd. I propositionen hävdas att eftersom i detta sammanhang
            (industri- och regionalpolitiken) aktuella stöd är förmåner som
            kan men inte behöver lämnas, skulle rättsskyddsaspekten inte ha
            samma
          </p>
          <pb facs="riksdagen-motions-pdf/data/198283/mot_198283__2229/mot_198283__2229-003.pdf"/>
          <p xml:id="i-9jPiRqcMFeH8G39JhpV5ut">
            AE ES SN EN” TE ar AN ARR
          </p>
          <fw xml:id="i-L7w64VGGDXy8W8CH7jZ4SA">
            Mot. 1982/83:2229 3
          </fw>
          <p xml:id="i-54hJCRtQoWjFqY5tAFPVRj">
            betydelse som när en ovillkorlig rätt till stöd finns. Folkpartiet
            kan inte dela denna uppfattning. Enligt vår uppfattning måste
            rättsskyddsaspekten tillmätas stor vikt även i detta sammanhang.
            Vi anser inte att den diskussion som förs i propositionen är tillräckligt
            ingående och klarläggande. Vi vill således inte på grundval därav
            biträda en så allvarlig inskränkning i enskilda individers rättsskydd
            som förslaget om besvärsrät- tens upphörande skulle innebära.
            På fem rader i propositionen berörs Sveriges internationella förpliktelser
            i samband med statligt stöd till enskilda företag. Vid tolkningsfrågor,
            sägs det, bör industriverket rådgöra med kommerskollegium, och
            i fall av oenighet myndigheterna emellan bör ärendet hänskjutas
            till regeringen. Denna typ av problem kan enligt vår bedömning
            väntas bli av allt större betydelse i framtiden om inte den internationella
            konjunkturbilden radikalt förändras. Det finns därför anledning
            för Sverige — som ett litet, starkt utrikeshandels- beroende land
            — att vara ytterst vaksamt på förekomsten av protektionistiska
            strömningar både internationellt och inom landet. Detta ställer
            stora krav på Sveriges eget agerande i fråga om företagsstöd.
            Risken för skadliga motaktioner från andra länder är sannolikt
            växande om svensk industripo- litik skulle bedrivas utan stark
            förankring i de internationella förpliktelserna om en fri handel.
            Det är en stor brist i propositionen att detta inte kraftigare
            betonats i diskussionen om industriverkets föreslagna arbetsuppgifter.
            Folkpartiet har tidigare (motion 1982/83:1615 angående näringspolitik)
            avvisat utarbetande av s. k. strukturanpassningsprogram för ”övrig
            indu- stri”. Vi vidhåller denna uppfattning av skäl som utvecklats
            ingående i ovan nämnda motion. På samma sätt vidhåller vi uppfattningen
            att flertalet s. k. branschprogram bör avvecklas, liksom flertalet
            s. k. branschråd vid industri- departementet. Det senare har f.
            ö. även utredaren föreslagit. Vi menar att dessa är instrument
            som inte överensstämmer med den inriktning av industripolitiken
            på generella medel som vi förordar. I stället bör samarbetet utvecklas
            mellan de statliga organen och branschorganisationerna inom näringslivet.
            Branschorganisationerna utför ett förtjänstfullt informations-
            och utredningsarbete för sina medlemsföretag, och detta behöver
            inte dubbleras på myndighetsnivå. Departementschefen säger att
            avtalen med landstingen bör sägas upp i syfte att åstadkomma en
            förändrad sammansättning av utvecklingsfondernas styrelser. Förslag
            lämnas dock inte i denna proposition. Folkpartiet anser att de
            grundläggande principerna för styrelsernas sammansättning bör
            bestå. Ett politiskt ansvar skall kunna utkrävas av styrelserna.
            Det är emellertid angeläget att landstingen och de politiska partierna
            eftersträvar att välja sådana styrelseledamöter som har kunskap
            och erfarenhet från arbete i och med företag. Utredaren har föreslagit
            att ”någon annan än verkschefen bör vara ordförande i styrelsen”
            och att SIND och STU bör ges gemensam styrelseordförande. Departementschefen
            har emellertid inte godkänt detta
          </p>
          <pb facs="riksdagen-motions-pdf/data/198283/mot_198283__2229/mot_198283__2229-004.pdf"/>
          <fw xml:id="i-Eqh1Ygdx53LpjHKbWbJhM7">
            Mot. 1982/83:2229 4
          </fw>
          <p xml:id="i-HbnsoWo85o2i8vZx8y35fL">
            utan hävdar att den nuvarande ordningen med resp. verks chef
            som ordförande i styrelsen bör bestå. Vi finner utredarens förslag
            att annan person än verkschefen bör vara styrelseordförande väl
            motiverat och kan därför inte godta propositionsförslaget. Ett
            nytt anslag föreslås införas med rubriken Statsbidrag till nedläggnings-
            hotade företag med 10 milj. kr. Medlen har tidigare funnits som
            ett rådrumsstöd hos AMS, Anslaget för beredskapsarbeten: Sysselsättningsska-
            pande åtgärder. Utbetalning har skett till företag i konkurs eller
            likvidation för att skapa visst rådrum för att hitta lämpliga
            framtidsalternativ. Det är i och för sig beaktansvärt att rubricera
            anslaget på ett mer korrekt sätt. Det har emellertid enligt vår
            uppfattning mycket litet samband med vad som borde vara industripolitikens
            främsta mål, nämligen att skapa goda betingelser för industriell
            expansion. Rådrumsstödet är knappast ett s. k. offensivt instru-
            ment och bör därför finnas i den arbetsmarknadspolitiska medelsarsenalen,
            inte i den industripolitiska. Detta är ytterligare ett exempel
            på den risk för sammanblandning och målkonflikter inom industri-,
            arbetsmarknads- och regionalpolitiken som propositionens förslag
            innebär. Regeringen föreslår att man i riktlinjerna för att bevilja
            s. k. industriga- rantilån slopar begränsningen till små och medelstora
            företag. Vi kan inte biträda detta förslag. Det vore enligt vår
            uppfattning mycket olyckligt att genomföra denna förändring, speciellt
            eftersom vi på andra grunder är negativa till att nu öka beloppsgränsen
            för utvecklingsfondernas lån. För att skapa den industriella expansion
            som är nödvändig för att få Sverige närmare ekonomisk balans är
            en levande småföretagsamhet särskilt nödvändig. Det är oftast
            inom de mindre och medelstora företagen som de verkliga innovationerna
            sker. Småföretagen är också mer flexibla till sin natur och har
            därmed större förutsättningar att snabbt anpassa sig i en föränderlig
            verklighet. Om man slopar begränsningen till mindre företag för
            industri- garantilånen finns det stor risk att den stora merparten
            av stödet kommer att gå till stora företag, till nackdel för den
            mindre företagsamheten.
          </p>
          <p xml:id="i-ScxjeXU5GQdY4iAp5p2q2R">
            De regionalpolitiska uppgifterna
          </p>
          <p xml:id="i-EYpavbiVHcj5xtL1L1DB39">
            Den största nyheten i propositionen är överföringen av ansvaret
            för den regionalpolitiska stödgivningen på central nivå från AMS
            och regeringen till industriverket. Det är anmärkningsvärt att
            denna genomgripande förändring av regionalpolitiken, dvs. upplösning
            av sambandet med arbetsmarknadspo- litiken och överförande till
            industripolitiken, behandlas som en handlägg- ningsteknisk fråga.
            Någon analys av på vilket sätt denna omorganisation skulle gynna
            regionalpolitiken — eller för den delen industripolitiken — saknas
            både i utredningen och propositionen. Det är också egendomligt
            att denna förändring föreslås utan att en ordentlig remissbehandling
            har gjorts. I propositionen hänvisas till hearings med en rad
            ämbetsverk och organisatio- ner — en i sammanhanget mycket tvivelaktig
            metod — och till skriftliga svar
          </p>
          <pb facs="riksdagen-motions-pdf/data/198283/mot_198283__2229/mot_198283__2229-005.pdf"/>
          <fw xml:id="i-6KrYUn2UtAEnPVX3ejs7Q2">
            Mot. 1982/83:2229 5 |
          </fw>
          <p xml:id="i-ABsUzM4XULusRLpTfjbuRT">
            från ett mycket begränsat antal instanser. Två länsstyrelser
            har yttrat sig, länsstyrelserna i Södermanlands och Malmöhus län.
            Det är tecken på den | nonchalans med vilken denna fråga har behandlats
            att inget av de 12 län som ligger i stödområdet och som mest berörs
            av den föreslagna omorganisatio- | nen har fått yttra sig. Propositionen,
            som i övrigt är ganska omfattande, saknar som nämnts en analys
            av hur de föreslagna förändringarna påverkar industripolitiken,
            regionalpolitiken och arbetsmarknadspolitiken. Detta beror förmodligen
            åtminstone delvis på att den underliggande utredningen ”bara”
            föreslagit att handläggningen av det finansiella regionalpolitiska
            stödet till företag skall överföras från arbetsmarknadsstyrelsen
            till industriverket. Även i detta fall hade det emellertid varit
            nödvändigt med en mer ingående analys av effekterna därav på möjligheterna
            att bedriva en effektiv och målmedveten politik inom de olika
            sakområdena. Detta behov blir naturligtvis än större när regeringen
            utökar industriverkets ansvar över regionalpolitiken utöver vad
            utredningen föreslagit. Regeringen tycks emellertid helt ha ”glömt
            bort” detta — eller ansett det onödigt. Folkpartiet menar att
            det är orimligt att riksdagen skall fatta beslut om så ingående
            förändringar utan att ha tillgång till ett ordentligt beslutsunderlag.
            Det har tyvärr visat sig att socialdemokraternas brådska att få
            fram propositioner på flera områden medfört att dessa blivit bristfälligt
            under- byggda. Vi menar dock att det inte bara är riksdagens rätt
            utan också dess demokratiska skyldighet att ha ett genomarbetat
            underlag för sina beslut. När det gäller skälen för att flytta
            över ansvaret för det regionalpolitiska stödet till industriverket
            konstateras i propositionen att de konkreta vinsterna är att hänföra
            till effektivitets- och samordningsvinster i samband med handläggning
            av stödet. Med all respekt för kravet på effektivitet i handläggningen
            vill vi hävda att det primära effektivitetskravet måste gälla
            regional-, industri- resp. arbetsmarknadspolitiken som helhet.
            En effektiv handläggning bör kunna ordnas lika väl vid nuvarande
            organisation som vid den föreslagna. Samordningen av besluten
            är en teknisk fråga som bör gå att lösa ganska oberoende av vilken
            organisation som väljs. Vi kan därför inte se att det i propositionen
            framförs tillräckligt bärande skäl för den föreslagna organisationsförändringen.
            Riskerna för negativa konsekvenser för regionalpolitiken — och
            därmed för sysselsättningen — är stora om organisationsförändringen
            genomförs. Det kan noteras att i utredningens förslag utgjorde
            regionalpolitiken inte en gång ett självständigt programområde
            vid industriverket. Detta har ändrats i propositionen, men man
            drar inga organisatoriska slutsatser av det. Ett centralt mål
            för regionalpolitiken är att främja sysselsättningen i eftersatta
            regioner. I län med stora sysselsättningsproblem blir en nära
            anknytning mellan regionalpolitik och arbetsmarknadspolitik därför
            själv- klar. Uppfattningen att arbetsmarknads- och regionalpolitiken
            bör ha en nära anknytning dominerade socialdemokratisk politik
            fram till regerings-
          </p>
          <pb facs="riksdagen-motions-pdf/data/198283/mot_198283__2229/mot_198283__2229-006.pdf"/>
          <fw xml:id="i-4uQUH9AtpD4FJYbUoFFH7F">
            Mot. 1982/83:2229 6
          </fw>
          <p xml:id="i-3BsFVazgw7uoJXTWByp4iV">
            skiftet år 1976. Exempel på detta är den proposition som den
            socialdemo- kratiska regeringen avgav våren 1976 om en samlad
            sysselsättnings- och regionalpolitik samt det arbete som utfördes
            inom sysselsättningsutredning- en, som arbetade med socialdemokratisk
            majoritet och avgav sitt slutbetän- kande så sent som våren 1979.
            Sysselsättningsproblemen är i dag större än de var år 1976 och
            behovet av nära samverkan mellan arbetsmarknads- och regionalpolitiken
            är i dag i motsvarande grad större. Att i ett sådant läge föra
            över den väsentligaste delen av regionalpolitiken på myndighetsnivå
            till industripolitiken ter sig svårförståeligt. Brådskan att genomföra
            denna dåligt underbyggda organisationsföränd- ring förefaller
            svårförklarad även av det skälet att den regionalpolitiska medelsarsenalen
            är föremål för utredning. Regeringen har ju nyligen tillsatt en
            parlamentarisk utredning för att se över det regionalpolitiska
            stödet till företagen. Utredningen skall enligt nuvarande planer
            lägga fram sina förslag under nästa år. Det vore naturligt att
            invänta resultatet härav innan stora organisationsförändringar
            genomförs. Som det nu är vet man alltså inte vilka medel den nya
            organisationen skall förfoga över.
          </p>
          <p xml:id="i-7jdWSxVJxiafydjdWhSnXN">
            Hemställan
          </p>
          <p xml:id="i-UDQH7WUGXHhVGe8no4hqGQ">
            Mot bakgrund av vad vi har anfört hemställer vi 1. att riksdagen
            beslutar avslå de förslag regeringen framlagt i proposition 1982/83:113,
            2. attriksdagen beslutar anhålla hos regeringen att denna med
            de riktlinjer som angivits i motionen framlägger förslag till
            förenkling av administration och regelsystem för industristöd
            och regionalpolitiskt stöd med utgångspunkt från i huvudsak samma
            ansvarsfördelning mellan industriverk och arbetsmark- nadsstyrelse
            som i dag gäller.
          </p>
          <p xml:id="i-DstppFrZnBkDwfnRM1167D" type="date">
            Stockholm den 16 mars 1983
          </p>
          <p xml:id="i-JW3vZZBvbRLc7MYT2AeYBw">
            CHRISTER EIREFELT (fp) HUGO BERGDAHL (fp) KARL ERIK ERIKSSON
            (fp) ELVER JONSSON (fp)
          </p>
        </div>
      </div>
    </body>
  </text>
</TEI>
