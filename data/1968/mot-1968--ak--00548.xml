<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__548/mot_1968__ak__548-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 548 år 1968 7
          </p>
          <p>
            Nr 548
          </p>
          <p>
            Av herr Hedlund m. fl., om ett miljöpolitiskt samordnings- och
            handlingsprogram.
          </p>
          <p>
            (Lika lydande med motion nr 442 i Första kammaren)
          </p>
          <p>
            Förslag om miljöpolitiska åtgärder har från vårt håll under en
            rad av år framlagts i riksdagen. Sedan 1962 har antagandet av
            ett miljöpolitiskt hand- lingsprogram varit ett centralt krav
            i centerpartiets miljöpolitiska hand- lande. Övertygelsen om nödvändigheten
            av en helhetssyn på miljöfrågorna har, trots det motstånd som
            aktualiserandet av miljöfrågorna från början mötte, motiverat
            nya initiativ för att få till stånd konkreta omedelbara åt- gärder
            och skapa opinion kring miljöfrågorna. Vissa framgångar har rönts,
            och intresset för miljöpolitiska frågor ökar. Även bland dem som
            för några år sedan var kallsinniga till kraven på miljöpolitiska
            åtgärder har man funnit att den väsentliga orsaken till att miljöproblemen
            inte är till- fredsställande lösta är att det inte finns någon
            helhetssyn. Denna inställ- ning har redovisats av ett av de för
            miljöpolitiken ansvariga statsråden. Sedan vi lanserade kravet
            på ett miljöpolitiskt handlingsprogram har vissa åtgärder vidtagits
            som har betydelse för lösandet av miljöpolitiska problem. Sålunda
            har vissa organisatoriska åtgärder vidtagits för plan- frågornas
            lösning. Statens naturvårdsverk har påbörjat sitt arbete och stats-
            makterna har stiftat en naturvårdslag. Vissa åtgärder inom luft-
            och vat- tenvården har vidtagits. Ett arbetsmedicinskt institut
            har inrättats. Något samlat program för lösandet av miljöfrågorna
            har ännu inte pre- senterats. På grundval av de initiativ som
            tidigare tagits från vårt håll har en arbetsgrupp efter beslut
            av centerpartiets riksstämma 1967 utarbetat rikt- linjer för ett
            miljöpolitiskt handlingsprogram. De bör kunna ligga till grund
            för samhällets handlande i miljöfrågorna. Det är inte för riksdagen
            möjligt att uppgöra ett detaljerat program för miljöpolitiken.
            Om riksdagen antager dessa riktlinjer i princip bör det ankomma
            på Kungl. Maj:t att utarbeta ett handlingsprogram.
          </p>
          <p>
            Miljöpolitik Med miljöpolitik avser vi att ge välfärdsbegreppet
            en ny dimension, där människornas anpassning, trivsel och psykiska
            trygghet tillmäts större be- tydelse i förhållande till ensidig
            materiell standardsträvan. Med denna mål- sättning som grund står
            det klart att miljöpolitiken inte kan isoleras till
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-002.pdf"/>
          <p>
            8 Motioner i Andra kammaren, nr 548 år 1968
          </p>
          <p>
            vissa begränsade frågeställningar eller områden, utan den berör,
            i större eller mindre utsträckning, de flesta samhällsområden.
            Till miljöpolitiken hör frågor om vår yttre miljö t. ex. om natur,
            luft, vatten och bebyggelse. Dit måste också räknas frågor om
            anpassningen människor emellan och den verklighet som omger dem.
            Biologiska och medicinska förhållanden måste studeras liksom själva
            anpassningsprocessen i olika miljöer. Det är nödvändigt med en
            helhetssyn på miljövården om utvecklingen skall kunna ledas in
            på gynnsamma banor. Stress och psykiska störningar har blivit
            en allvarlig folksjukdom. An- talet fall stiger för varje år,
            och de drabbade är både barn, skolungdom och vuxna. Man kan med
            fog ifrågasätta om mentalhygieniska aspekter tillräck- ligt beaktas
            i samhällsplaneringen och i andra sammanhang. Allt fler män- niskor
            hamnar utanför samhällsgemenskapen på ett eller annat sätt. Den
            förda politiken bär ytterst ansvaret för denna utveckling. Det
            är politiker- nas skyldighet att utforma samhället så att så många
            som möjligt kan an- passa sig i detsamma. Inom socialpolitiken
            måste man uppmärksamma att arbetsuppgifterna från att tidigare
            mest ha bestått i ekonomisk hjälp i allt större omfattning gäller
            psykiska problem. Förebyggande verksamhet måste i större utsträck-
            ning tillgripas. Uppsökning av hjälpbehövande för vägledning bör
            ge bättre resultat än enbart kurativ verksamhet. Socialmedicinska
            erfarenheter mås- te komma till ökad användning. Helhetssynen
            på människan och miljön måste vara vägledande, inte minst i rådgivningen
            och hjälpen inom social- vården och arbetsvården. Den aktiva rehabiliteringsverksamheten
            måste byggas ut. Miljöpolitiken har en stark teknisk-ekonomisk
            anknytning. Tekniken har stor skuld till att miljöfrågorna är
            brännande över hela världen, men den är också vårt förnämsta hjälpmedel
            då det gäller att komma fram till en positiv lösning av problemen
            med miljöbetingelserna. De flesta beslut i samhället som påverkar
            vår utveckling bygger på ekonomiska kalkyler och resonemang. De
            ekonomiska kalkylerna bör i fortsättningen anpassas till såväl
            fysiska som sociala miljöfaktorer. Den politisk-ekonomiska debatten
            måste bli mera långsiktig. Sverige bör ha tillräckliga resurser
            och kunskaper för att kunna slå in på en mer män- niskovänlig
            och även ekonomiskt riktig väg genom att se till att vi på rätt
            sätt utnyttjar våra naturresurser utan att fördenskull förstöra
            själva natur- kapitalet. Exploateringen av naturen måste ledas
            in på cykliska banor. Det som tas från naturen måste omvandlas
            till produkter som kan föras tillbaka och på så sätt återkomma
            i produktionen. Den skuld som vi nu måste betala därför att vi
            inte i tid uppmärksammat miljöförstöringen bör solidariskt bäras
            av samhället. I framtiden måste före- tag, kommuner och andra
            som använder sig av eller påverkar naturens re- surser bära ansvaret
            för en riktig hushållning. I första hand bör detta upp-
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-003.pdf"/>
          <p>
            Motioner i Andra kammaren, nr 348 år 1968 9
          </p>
          <p>
            nås genom frivilliga överenskommelser. En god planering är dessutom
            nöd- vändig. Det kan också bli nödvändigt med lagstiftnings- och
            beskattnings- åtgärder. För att nå snabba resultat är det angeläget
            att samhället självt aktivt medverkar till att nödvändiga investeringar
            kommer till stånd. Sär- skilt exportföretagen kan behöva hjälp
            eftersom internationella överens- kommelser på miljövårdens område
            i stort sett saknas. För att veta hur vi klarar olika påfrestningar
            och för att veta vilka fakto- rer som hotar vår livsmiljö behöver
            vi kunskaper. Forskning, utbildning och upplysning har givit oss
            ökade kunskaper och varit till god ledning på det tekniska och
            ekonomiska området och måste också vara det i miljöpolitiskt hänseende.
            Miljöfrågorna är i högsta grad av internationell räckvidd. Inget
            land kan isolera sig från den övriga världen på detta område.
            Radioaktivt spill, luft- och vattenföroreningar och oljeutsläpp
            är miljöförstörare som inte känner några gränser. Det gäller att
            över huvud taget kunna rädda jordens resurser åt kommande generationer.
            Frågan om hur försörjningsproblemen skall ord- nas och hur det
            väldiga slöseriet med naturtillgångarna skall kunna hejdas måste
            få högsta prioritet. Sverige måste på allt sätt stimulera till
            ökade in- ternationella engagemang för miljövården och vara berett
            att ekonomiskt stödja en sådan utveckling. Ett internationellt
            samarbete kring miljöfrå- gorna och jordens naturtillgångar bör
            ha en stor fredsbefrämjande effekt. Människorna som påverkas av
            samhällsbesluten måste själva få ökade möjligheter att påverka
            dem. Detta sker bäst om maktfunktionerna i sam- hället decentraliseras.
            Miljöpolitiken ligger också helt i linje med den soli- daritetspolitik
            som centerpartiet vill föra internationellt och i Sverige. Alla
            människor har rätt till ekonomisk och social grundtrygghet i en
            miljö, som är så väl anpassad som möjligt till människornas önskemål
            och behov.
          </p>
          <p>
            Forskning och utbildning
          </p>
          <p>
            1. Miljöforskning måste på grund av den tvärvetenskapliga karaktären
            förekomma inom de flesta forskningsområden. All forskning berörs
            direkt eller indirekt av frågor om vår miljö. Naturresursernas
            utnyttjande är ett viktigt forskningsområde, och en värdefull
            utredning i denna fråga har nyli- gen avlämnats. Den socialmedicinska
            och hälsovårdsorienterade forskningen är en annan viktig gren
            med hög prioritet. I tillämpningsgrenar som sam- hällsplanering
            och bebyggelseplanering finns stora fält för miljöforsknings-
            uppgifter. Att sammanföra uppgifter från dessa och andra sektorer
            och göra riktiga synteser är en svår men betydelsefull uppgift.
            Den förbättrade priori- terings-, samordnings- och upplysningsverksamhet
            som bör skapas måste organiseras så att helhetssynen på miljöfrågorna
            säkerställes. 2. En av de mest angelägna forskningsuppgifter som
            måste lösas är att till konventionella ekonomiska begrepp översätta
            miljöfaktorer av både social och fysisk natur. I praktiken betyder
            detta en tillämpning av en ny
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-004.pdf"/>
          <p>
            10 Motioner i Andra kammaren, nr 548 år 1968
          </p>
          <p>
            teknik, ett nytt och riktigare sätt att planera samhället efter.
            Uppgiften bör läggas på för denna uppgift väl utbildade ekonomer
            och systemstudieexper- ter, och breda kontaktytor bör skapas med
            företrädare för såväl naturveten- skap som humaniora. 3. Miljöpolitiken
            bör syfta till att försöka minska de psykiska påfrest- ningarna
            i vårt alltmer urbaniserade och komplicerade samhälle och öka
            individens trygghet och trivsel. Ökade kunskaper om människornas
            för- måga att tåla olika påfrestningar och anledningarna till
            att människor så ofta misslyckas med denna anpassning måste ligga
            till grund för de motåt- gärder som skall vidtas. Huvudvikten
            av arbetet bör sedan läggas på före- byggande åtgärder. Medicinsk
            forskning om stressmekanismerna och om psykiska skador måste stimuleras.
            Väsentligt är också att mentalhygienisk vård och rehabiliteringsåtgärder
            ägnas större uppmärksamhet. 4. Urbaniseringsprocessens inriktning
            med koncentration till ett fåtal stor- städer betraktas av många
            som en naturbunden företeelse, som ingen kan eller bör påverka.
            Centerpartiets uppfattning är att den till väsentlig grad grundar
            sig på av samhället fattade beslut, lagar och förordningar. Befolk-
            ningsökningar och befolkningsomflyttningar kan ledas i andra banor,
            till exempel genom en regional utvecklingsplanering. Urbaniseringens
            konse- kvenser för de enskilda individerna, såväl i tätorter av
            skilda storlekar som i glesbygder, måste förutsättningslöst studeras.
            Utvecklingsplaner får inte grunda sig enbart på företagsekonomiska
            delkalkyler, utan man måste ta hänsyn till de totala effekterna
            för samhället. Om man inte gör det uppstår miljökostnader, såsom
            kostnader för att bibehålla ren luft och rent vatten, och sociala
            kostnader som har sin orsak i missanpassning på grund av otill-
            fredsställande yttre miljö liksom minskad fritid orsakad av lång
            väntetid i köer av skilda slag. 5. För att möta hotet mot vår
            naturmiljö, återställa en del av det som förlorats och för att
            miljövårdande lagbestämmelser skall kunna följas krävs att det
            finns utbildade fackmän som kan lösa tekniska och ekonomiska pro-
            blem på miljövårdens område. Utbildningsgrenar, även på högskolenivå,
            måste startas med olika inriktningar inom detta område. 6. I den
            nya skolorganisationen finns flera ämnen som ger kunskaper om
            människan i tillvaron. En bred gemensam utbildning för olika studie-
            inriktningar saknas emellertid. Det är av största vikt att ungdomen
            bi- bringas goda kunskaper om biologiska, ekologiska, sociala
            och medicinska sammanhang. På så sätt kan ungdomen bättre förstå
            sin och andras situa- tion och kritiskt men objektivt följa samhällsutvecklingen.
            För att alla ele- ver skall kunna erhålla denna människa-miljö-utbildning
            krävs att lärarna får en utbildning som är avpassad härför. Skolöverstyrelsen
            bör ges resur- ser att följa utvecklingen på området och fortlöpande
            ordna kurser för här- för lämpliga lärarkategorier. 7. Även när
            vi är lediga berörs vi av miljöpolitiken. Fritiden måste kunna
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-005.pdf"/>
          <p>
            Motioner i Andra kammaren, nr 548 år 1968 11
          </p>
          <p>
            användas på ett meningsfullt sätt. Vi bör se till att vi utnyttjar
            den positivt och redan nu planerar för den ökade fritid vi i framtiden
            har att räkna med. Ett brett kulturliv måste finnas, och fritidsfrågorna
            skall föras in i skolorna och undervisningen.
          </p>
          <p>
            Samhälls planering
          </p>
          <p>
            1. Samhällsplaneringens resultat har en avgörande betydelse för
            vår an- passning och trivsel. I samhällsplaneringen måste den
            fysiska markanvänd- nings- och bebyggelseplaneringen underordnas
            en miljöplanering, som mer bygger på långsiktiga hänsynstaganden
            till människornas önskemål och behov än på snäva ekonomiska delkalkyler.
            Miljöplaneringen måste därför grundas på social-medicinsk och
            allmänt miljövårdande forskning. 2. Vår nuvarande organisation
            på samhällsplaneringens område är för- åldrad och bör ersättas
            av en ny. Frågor om bebyggelseplanering, markan- vändning och
            naturresursernas användning över huvud taget bör samlas under
            ett departement. Kungliga lantmäteristyrelsen och statens planverk
            bör samorganiseras. Samhällsplaneringen på länsnivå måste samordnas
            i en organisation på länskommunal grund. Vissa planeringsuppgifter
            som nu åvilar staten bör överföras till dessa regionala enheter.
            Den lokalt detalj- betonade planläggningen skall som hittills
            åvila kommunerna. Planerings- instituten måste anpassas till de
            nya krav som vi nu ställer på planeringen. 3. En ny grund bör
            skapas för utbildning av samhällsplanerare. Deras kunskaper bör
            inte enbart sträcka sig till den fysiska planeringen utan även
            omfatta samhälls- och beteendevetenskapliga områden. Eftersom
            planering- en berör så många ämnesområden måste utbildningen göras
            flexibel så att olika intresseinriktningar kan tillgodoses. Som
            gemensam grund bör läggas sådana ämnen som ger kunskaper om hur
            planeringsfrågor skall angripas, var information och material
            kan skaffas och hur de kan utnyttjas samt om hur man samarbetar
            med andra människor. Samhällsplaneringen måste vara ett lagarbete.
            4. Ansvarsfördelningen i planprocessen är oklar. Större vikt måste
            läggas vid programarbete och kvalitativa målsättningar för planeringen.
            Det är huvudsakligen de förtroendevaldas uppgift och skyldighet
            att sysselsätta sig med dessa frågor. Därefter bör fackmännen
            ges huvudansvaret för att alternativa skisser och planer arbetas
            fram som uppfyller beställarens pro- gramidéer. För att underlätta
            samarbetet med politikerna bör de olika fack- männen ha goda kunskaper
            om sociala och allmänpolitiska frågor. 3. Strävan på samhällsplaneringens
            alla nivåer måste vara att utarbeta alternativa planer, som kan
            föreläggas de beslutande instanserna. I inle- dande skeden bör
            dessa kunna utgöras av skisser som visar konsekvenserna av olika
            huvudalternativ. Allteftersom man bestämmer sig för vissa av dessa
            bör insatserna ökas för mera genomarbetade och detaljstuderade
            förslag. De goda möjligheterna till snabb och riktig information
            och behandling av
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-006.pdf"/>
          <p>
            12 Motioner i Andra kammaren, nr 548 år 1968
          </p>
          <p>
            samhällsplaneringsdata som datamaskinerna erbjuder möjliggör
            alternativ planläggning till rimliga kostnader. 6. Sekretessbestämmelserna
            om inskränkning i rätten att utbekomma all- männa handlingar bör
            upphävas vad planeringsfrågorna beträffar. Arbetet med hur vårt
            framtida samhälle skall utformas får inte förbehållas bara ett
            fåtal människor. Kommunerna bör stimuleras till att på ett tidigt
            stadium offentliggöra planeringsfrågor för att därigenom stimulera
            till debatt.
          </p>
          <p>
            Bebyggelse
          </p>
          <p>
            1. Den hittills förda bostadspolitiken har i alltför stor utsträckning
            grun- dat sig på enbart kvantitativa resonemang. Bebyggelseområdenas
            totala funktionsduglighet, miljömässigt och ekonomiskt, beror
            till stor del på den strukturella uppbyggnaden och lokaliseringen
            av olika verksamheter. Forsk- ningen om konsekvenserna av olika
            förläggningar av bostäder, arbetsplat- ser, service, skolor och
            kulturella aktiviteter måste kraftigt ökas. Klarare standardnormer
            för bostadsområdena bör utarbetas, exempelvis för buller- frihet,
            trafikfrihet och allmänt trivselfrämjande åtgäraer. Inte minst
            måste uppmärksammas att de långa restiderna till och från arbetet
            för många människor kommit att överstiga de arbetstidsförkortningar
            som uppnåtts under senare tid. 2. En kraftig satsning på byggandet
            av marknära flerfamiljshus liksom också på småhus måste göras
            t. ex. genom premiering i den statliga kredit- givningen av produktionsformer
            som leder till låga produktionskostnader för sådana hustyper.
            3. Servicefrågorna måste lösas bättre både i tätorternas bostadsområden
            och i glesbygden. Särskilt hemmavarande barn och åldringar, dvs.
            de som vanligen saknar bil, har drabbats av standardsänkningar
            de senaste åren. En viss service, som inte godtyckligt får minskas,
            bör garanteras alla män- niskor. 4. Framför allt för barnen kan
            tätortsmiljön innebära faror såväl fysiskt som psykiskt. Barn
            har inte samma möjligheter som vuxna att förstå och framföra klagan
            om miljön omkring dem är otillfredsställande. Barnens miljö vid
            sidan om själva bostaden måste förbättras och arbetet med att
            skaffa anvisningar härvidlag för planering och projektering måste
            påskyn- das. Av största vikt för barnen är att öka trafiksäkerheten
            genom trafik- differentiering och trafikseparering. Den påbörjade
            forskningen om tätor- ternas trafikmiljö bör stödjas.
          </p>
          <p>
            Naturen
          </p>
          <p>
            1. En riksomfattande inventering av sådana områden som såväl
            ur all- män naturvårdssynpunkt som i det rörliga friluftslivets
            intresse eller av andra speciella skäl bör bevaras måste komma
            till stånd. Denna riksplane- ring måste ges ett rättsskydd som
            för framtiden hindrar exploatering av nå-
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-007.pdf"/>
          <p>
            Motioner i Andra kammaren, nr 548 år 1968 13
          </p>
          <p>
            got slag. Det är eljest ingen mening med att fastställa planer,
            om de revi- deras så snart starka ekonomiska intressen träder
            i förgrunden. 2. Stora naturvårdande uppgifter åvilar länsstyrelserna.
            Det regionala naturvårdsarbetet bör läggas under länskommunal
            förvaltning i samband med en omorganisation av länsmyndigheterna.
            Samarbetet med kommu- nerna måste vara gott och på det kommunala
            planet bör även naturvården bli en kommunal angelägenhet. 3. I
            planläggningsprocessen koncentreras intresset i övervägande grad
            till bebyggelse och tekniska anläggningar. De fria ytor som lämnats
            blir den reserv man har att tillgripa när kraven på exploateringen
            ökar. Planeringen måste ge större utrymme för en god behandling
            av naturlandskapet, till ex- empel vid inpassningen av trafikleder
            och bebyggelse. Strövområden, parker och andra fria ytor måste
            ges starkare rättsskydd mot exploatering. I en ny planlagstiftning
            måste hänsyn tas till kraven på en god landskapsvård. 4. Så långt
            det av befolkningsmässiga och ekonomiska skäl är möjligt bör kulturlandskapet
            bevaras i någorlunda orubbat skick. Landskapsvård är svår att
            genomföra om jordbruken först läggs ned. En samhällsekono- miskt
            riktigare lösning är att samordna planeringsfrågorna för jordbruket
            och landskapsvården för att i bygder där jordbruket viker ändå
            försöka upprätthålla en viss jordbruksproduktion samtidigt som
            det gamla kultur- landskapet, om än i begränsad omfattning, kan
            bevaras och leva vidare. 9. Energipolitiken har stor betydelse
            för miljövården. Ingrepp i älvar och vattendrag och byggandet
            av atomkraftverk hotar var på sitt sätt naturen, de senare dock
            i mindre utsträckning om riktiga tekniska lösningar an- vänds.
            En målinriktad forskning bör stödjas som försöker finna metoder
            som minskar behovet av energi från vattenkraftsanläggningar. Insynen
            i och samordningen av energipolitiken bör förbättras. 6. Nedskräpningen
            av naturen bör motverkas i ett tidigt skede. Förbud mot användning
            av engångsglas bör införas. Statens naturvårdsverk bör ges i uppgift
            att granska nya förpackningsmaterial som kan tänkas bli be- svärliga
            avfallsprodukter. Arbetet med att framställa förpackningsmaterial
            som snabbt nedbrytes bör påskyndas.
          </p>
          <p>
            Föroreningar och buller
          </p>
          <p>
            1. Samhället måste på alla områden stimulera till sådana investeringar,
            som kan motverka vatten- och luftföroreningar och andra immissioner.
            Då det för företagen oftast är mycket kostnadskrävande åtgärder
            som måste till bör gynnsammare avskrivningsregler snarast införas.
            2. Statsbidragsmöjligheterna för kommunerna att lösa vatten- och
            av- loppsfrågor bör förbättras. Endast omkring en tredjedel av
            Sveriges befolk- ning är med sitt avloppsvatten ansluten till
            reningsverk med mekanisk och biologisk rening. Reduktion av närsalter
            förekommer inte alls. Byggandet av reningsverk måste inriktas
            på att även det tredje steget, reduktionen av
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-008.pdf"/>
          <p>
            14 Motioner i Andra kammaren, nr 548 år 1968
          </p>
          <p>
            närsalterna, främst fosforn, kommer till stånd. Statsbidragsbestämmelserna
            måste utformas så, att byggandet av reningsverk med fullständig
            rening stimuleras. Det rötslam som erhålles får ej släppas ut
            i vatten utan helst återföras till jorden. 3. även om ansträngningarna
            att rena avloppsvatten från närsalter på- skyndas, kommer det
            att dröja länge innan tillfredsställande resultat nåtts. Under
            tiden försämras vattenkvaliteten snabbt i vattendragen och de
            växer igen. Tillförseln av närsalter till vattendragen måste därför
            på alla sätt minskas. Fosforförorenande ämnen bör avgiftsbeläggas
            eller förbjudas. När- mast aktuella härvidlag är de nuvarande
            syntetiska tvättmedlen, som kraf- tigt bidragit till att öka mängden
            av fosforhaltiga salter i vattendragen. 4. För att klara de föroreningsproblem
            som det moderna jordbruket för med sig kommer att krävas stora
            investeringar. Den skattemässiga behand- lingen blir avgörande
            för jordbrukarens bedömning av möjligheterna att genomföra de
            nödvändiga investeringarna. De nuvarande skattereglerna bör därför
            med det snaraste överses och ändras i syfte att stimulera vid-
            tagande av åtgärder mot föroreningar av olika slag. Forskningen
            för att er- sätta giftiga ämnen som nu används i jordbruket måste
            intensifieras lik- som arbetet på att skapa effektiva reningsmetoder
            som lämpar sig för de relativt små företag som det här är fråga
            om. 3. Ett lagförslag om lagstiftning i immissionsfrågor får inte
            begränsas bara till föroreningar och buller från fast egendom
            och med varaktig stör- ning. Godkända mätmetoder och fastställda
            gränsvärden för luft- och vat- tenföroreningar samt för hälsovådligt
            buller måste införas. 6. En naturvetenskapligt grundad hydrologisk
            undersökning av landets grundvattentillgångar bör göras för tryggande
            av vattenförsörjningen och till ledning för samhällsplanering
            och lokalisering av industrier och befolk- ningscentra. En hydrologisk
            kartering av främst kustregionerna med be- stämning av områdenas
            nutida och framtida tillåtna föroreningsgrad är också behövlig.
            7. Bullerproblemen har ständigt ökat och blivit en allvarlig stressfak-
            tor. Bullerfrågorna har hittills i det nya naturvårdsverket getts
            en undan- skymd plats men måste ägnas en helt annan uppmärksamhet
            i fortsätt- ningen.
          </p>
          <p>
            Arbetsliv 1. Av största betydelse för vår trivsel är tryggheten
            att ha arbete och därmed utkomst. även arbetsplatsens lokalisering
            tillmäts stor vikt. Flytt- ning av folk mot deras egen vilja,
            beroende på brist på arbete i den trakt där de önskat stanna,
            har särskilt för medelålders och äldre arbetskraft betytt stora
            påfrestningar, familjeslitningar och ibland rena tragedier. En
            större hänsyn måste visas människornas önskemål om bostadsort.
            Center- partiet har länge påtalat brister härvidlag i den förda
            politiken och krävt
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-009.pdf"/>
          <p>
            Motioner i Andra kammaren, nr 548 år 1968 15
          </p>
          <p>
            att man inte bara flyttar människor från den ena bygden till
            den andra utan också med samhällets medverkan flyttar arbetsplatser
            från en ort till en annan. Ännu kraftigare ansträngningar måste
            emellertid göras, fram- för allt för människorna i stortätorterna
            och i glesbygderna. En regional utvecklingsplanering behövs om
            vi skall få balans i befolkningsomflytt- ningarna. 2. För att
            känna trivsel i arbetet måste de anställda kunna påverka sina
            arbetsförhållanden i vad avser anställningsförhållanden, ledighet,
            tillräck- liga skyddsanordningar osv. Lika viktigt är det också
            att den anställde känner sig delaktig i produktionsprocessen och
            att det är ett menings- fyllt arbete man utför. Känslan av att
            man kan klara arbetsuppgifterna är en viktig trivselfrämjande
            faktor. Yrkesvägledningen måste byggas ut så att de för den enskilde
            lämpligaste arbetsuppgifterna kan erhållas. 3. Den överenskommelse
            om nya riktlinjer för företagshälsovården, som träffats mellan
            Landsorganisationen och Arbetsgivareföreningen, bör bli av stor
            betydelse och leda till avsevärt förbättrade förhållanden på olika
            ar- betsplatser. Det gäller att ytterligare förbättra och bygga
            ut företagshälso- vård och arbetarskydd i takt med ökade erfarenheter
            och kunskaper på alla yrkeslivets områden. Arbetsmedicinsk forskning
            bör stödjas. 4. Ökade kunskaper om människan i arbetslivet bör
            bibringas personal med arbetsledaruppgifter. Dessa har ett stort
            ansvar för att företagshälso- vården är god, arbetarskydd och
            industriell hygien ordnas och gynnsam- ma arbetsförhållanden över
            huvud taget råder på arbetsplatserna. Fram- för allt för chefpersonal
            på olika nivåer bör utbildningen ökas i vad avser ämnen som ergonomi
            och arbetsledning. 3. Skolan måste i framtiden ses som en vanlig
            arbetsplats, och dess ut- formning innanför och utanför skolans
            väggar anpassas till det som är vanligt i arbetslivet. Skoldemokratin
            bör utbyggas på samma sätt som före- tagsdemokratin, dvs. med
            &gt;arbetarskydd»&gt;, hälsovård osv. liksom i arbets- livet i övrigt.
            De alarmerande rapporterna om ökade psykiska påfrestningar på
            både lärare och elever måste snarast mötas med kraftiga åtgärder.
            Den yttre skolmiljön bör göras harmonisk och rik på rekreationsmöjligheter.
            Elever och lärare måste få tillgång till ostörda rum där håltimmar
            och annan tid kan utnyttjas. Fasta punkter måste finnas för eleverna,
            där undervisning sker så att flyttning från klassrum till klassrum
            kan undvikas. Anledning- arna till skolstressen måste snarast
            kartläggas. Till skolorna bör knytas ett ökat antal läkare, kuratorer
            och psykologer för regelbunden psykisk hälso- kontroll, tidig
            diagnostik och effektiva terapeutiska åtgärder.
          </p>
          <p>
            Vårt internationella ansvar Sverige har möjlighet att bli ett
            föregångsland på miljövårdens område. En viktig form av hjälp
            till utvecklingsländerna skulle kunna bli att visa ett politisk-ekonomiskt
            system som inte ensidigt exploaterar människor
          </p>
          <pb facs="riksdagen-motions-pdf/data/1968/mot_1968__ak__548/mot_1968__ak__548-010.pdf"/>
          <p>
            16 Motioner i Andra kammaren, nr 548—549 år 1968
          </p>
          <p>
            och natur. Vi bör underlätta för de stater som nu byggs ut tekniskt
            och ekonomiskt att undvika de misstag världens industriländer
            hittills gjort och visa hur man skall ta till vara de positiva
            sidorna. Världens politiker måste förmås att känna större ansvar
            för miljöfrågorna. Med stöd av vad som ovan anförts hemställes,
            att riksdagen måtte i skrivelse till Kungl. Maj:t anhålla om ett
            under parlamentarisk medverkan upprättat miljö- politiskt samordnings-
            och handlingsprogram i enlighet med de riktlinjer som i motionen
            anförts.
          </p>
          <p>
            Stockholm den 25 januari 1968
          </p>
          <p>
            Gunnar Hedlund (cp)
          </p>
          <p>
            Lars Eliasson (cp) Nils G. Hansson (cp) S.G. W. Wahlund (cp)
            i Sundborn i Skegrie Sven Vigelsbo (cp) Erik Grebäck (cp) Gustaf
            Svensson (cp) i Vä Robert Dockered (cp) John Eriksson (cp) Johannes
            Antonsson (cp)
          </p>
          <p>
            i Bäckmora
          </p>
          <p>
            Nr 549
          </p>
          <p>
            Av fru Heurlin m. fl., om förbättrade arbetsförhållanden för
            po- lishämnderna.
          </p>
          <p>
            (Lika lydande med motion nr 445 i Första kammaren)
          </p>
          <p>
            Stockholm den 25 januari 1968
          </p>
          <p>
            Dagmar Heurlin (h) Filip W. Fridolfsson (h) Allan Åkerlind (h)
            i Stockholm Bengt Bengtson (h) Folke Björkman (h) Alf Wennerfors
            (h) i Solna
          </p>
          <p>
            MARCUS BOKTR. STHLM 1968 680924
          </p>
        </div>
      </div>
    </body>
  </text>
</TEI>
