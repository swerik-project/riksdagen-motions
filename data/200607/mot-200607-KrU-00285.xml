<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00285">
  <teiHeader>
    <fileDesc>
      <titleStmt>
        <title>Bibliotek och folkbildning</title>
        <author corresp="i-h1aVBzexdmWPt4dFvXiYA">av Inger Davidson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bibliotek och folkbildning</title>
          <idno type="rdwebb">GU02Kr285</idno>
          <rs type="number">Kr285</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr285/text</ref>
          <ref type="dokument_url_html">http://data.riksdagen.se/dokument/GU02Kr285</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr285</ref>
          <ref type="doc">http://data.riksdagen.se/fil/F23B0FAC-3C00-40DF-901F-DB06B77745C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ey8WNUaMFPD41qu47gfsQz" type="signed"/>
        <correspContext corresp="i-Ey8WNUaMFPD41qu47gfsQz">
          <note type="signatory" corresp="i-h1aVBzexdmWPt4dFvXiYA"/>
        </correspContext>
        <correspAction xml:id="i-Vh74SXBYPSjGBnxQDf8b4L" type="referral">
          <date when="2006-11-07"/>
        </correspAction>
        <correspAction xml:id="i-8BSaLP212LDdmixVnSmjkM" type="dismissal">
          <date when="2006-11-07"/>
        </correspAction>
        <correspAction xml:id="i-GqZuojHdZSLiGFFBZVqA48" type="numbering">
          <date when="2006-11-02"/>
        </correspAction>
        <correspAction xml:id="i-NQEv6LRHfoo2eSz5GvQGse" type="submission">
          <date when="2006-10-31"/>
        </correspAction>
        <correspAction xml:id="i-LMKF84y1xnupKA4Zpf4Gso" type="transfer">
          <date when="2006-10-31"/>
        </correspAction>
        <correspAction xml:id="i-BszkpeUUhgCMjPid4djbnN" type="assigned"/>
        <correspContext corresp="i-BszkpeUUhgCMjPid4djbnN">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5cmCdNdZs7hUm7Fowssz23" type="motBody">
        <div xml:id="i-KZPWRxy7cHZVrhKzzGMnft" type="motProposal" subtype="förslag">
          <head xml:id="i-KF96jt53JDYBgfteKLikhN">
            Förslag till riksdagsbeslut
          </head>
          <list xml:id="i-KNECT7RDJsX15WDiJBpmnp" style="ol">
            <item xml:id="i-LiNPYNumtjBYENLQ1b6ChH">
              Riksdagen tillkännager för regeringen som sin mening vad i motionen
              anförs om en nationell biblioteksvision.
            </item>
            <item xml:id="i-XN3jnx7vvvEvBgc4k7HBzf">
              Riksdagen tillkännager för regeringen som sin mening vad i motionen
              anförs om vikten av ett nationellt sammanhållet ansvar för biblioteksfrågorna.
            </item>
            <item xml:id="i-FtHnTdbo727hApukABHR3R">
              Riksdagen tillkännager för regeringen som sin mening vad i motionen
              anförs om en utvärdering av bibliotekslagen.
            </item>
            <item xml:id="i-5JbGg7fAVrvHWGEoeATMin">
              Riksdagen tillkännager för regeringen som sin mening vad i motionen
              anförs om biblioteksplanerna.
            </item>
            <item xml:id="i-76hwDN69DmvwcFfkypRioj">
              Riksdagen tillkännager för regeringen som sin mening vad i motionen
              anförs om bibliotekariernas möjlighet till kunskapsutveckling.
              1
            </item>
            <item xml:id="i-XtxYRm1rAwWPsZzXQjWWNM">
              Riksdagen tillkännager för regeringen som sin mening vad i motionen
              anförs om skolbibliotekens roll för läslusten.
            </item>
          </list>
          <p xml:id="i-FXC9gUjg8KtdzCmvWkDxjm">
            1 Yrkande 5 hänvisat till UbU.
          </p>
        </div>
        <div xml:id="i-TXCZNtC4fGgz3K7EL9YyAo" type="motContent">
          <head xml:id="i-3qWhPs1ECEKLZ7VPy7bQGQ" type="h1">
            Bibliotek och folkbildning
          </head>
          <head xml:id="i-EpkCJ7Rp1uyRJoC9JFgQVC" type="h1">
            Biblioteken och kunskapssamhället
          </head>
          <p xml:id="i-SzovGfdp6L2QTAZeik6fRZ">
            Biblioteken är sedan många år ett naturligt inslag i det svenska
            samhället. Ingen annan kulturinstitution kommer i närheten av
            bibliotekens totala besöksantal. År 2005 besöktes bara kommunbiblioteken
            70 miljoner gånger.
          </p>
          <p xml:id="i-6PaVedSigi98NUcx234mbW">
            Biblioteken har utvecklats till att inte bara vara en plats för
            bokutlåning, alltså bibliotekens traditionella verksamhet, utan
            också en plats där människor studerar, läser tidningar deltar
            i evenemang eller finner en stunds lugn gemenskap med andra.
          </p>
          <p xml:id="i-P6DxCY6faD5qZgJwrLdnur">
            Likaså har bibliotekariens roll utvecklats från att bara vara
            en person som kan ge råd om böcker till någon som effektivt kan
            hjälpa till med kvalificerad informationssökning. I vårt moderna
            samhälle där information flödar över oss och där källkritik och
            trovärdighet inte alltid är lätt att utröna är bibliotekariens
            roll viktig. Även den som är ovan att söka information kan få
            hjälp, vilket är positivt ur demokratisk synvinkel.
          </p>
          <p xml:id="i-MutodG5cUwZnTHaA4WjB7r">
            Biblioteken är en naturlig plats att vända sig till för de allra
            flesta när de vill inhämta kunskap, och med sin folkbildande tradition
            borde biblioteken ses som en självklar aktör i visionen om det
            livslånga lärandet. Trots detta är det ytterst sällan som bibliotekens
            förmåga tas till vara eller uppmärksammas i politiska beslut.
          </p>
          <head xml:id="i-AcnpmqYcMmjGC9wcFcixPo" type="h1">
            En nationell biblioteksvision och ett nationellt sammanhållet
            ansvar
          </head>
          <p xml:id="i-KrEcRokrDnXS7G8frp6azR">
            Biblioteken är en viktig part i utvecklingen av kunskapssamhället,
            men det förändrade samhället ställer också nya krav på bibliotekens
            tjänster. För att på bästa sätt ta till vara bibliotekens kompetens
            anser Kristdemokraterna att staten ska ta initiativ till att tillsammans
            med berörda parter skapa en nationell biblioteksvision där målen
            för bibliotekens utveckling formuleras.
          </p>
          <p xml:id="i-TwcDXTKeWfqceYN2sWGCAB">
            I dag styrs biblioteken av en mängd olika huvudmän: kommuner,
            landsting, högskolor, organisationer och företag. Det är en mångfald
            som är berikande och som ska värnas. Som komplement till denna
            mångfald behövs ett sammanhållet ansvar för biblioteken och bibliotekspolitiken
            på nationell nivå, vilket saknas i dag. Kulturrådet sammanställer
            statistik men har inget ansvar för uppföljning. Kungliga biblioteket
            har ansvar för forskningsbiblioteken medan Skolverket och Myndigheten
            för skolutveckling ansvarar för skolbiblioteken. Bristen på sammanhållet
            ansvar gör att det är svårt att skapa sig en helhetsbild av bibliotekens
            situation. Kunskapsinhämtningen blir bristfällig och splittrad.
            Ett samlat nationellt ansvar för biblioteksutveckling skulle ge
            alla bibliotek oavsett huvudman bättre förutsättningar att utvecklas
            till framgångsrika aktörer i det framtida samhället.
          </p>
          <head xml:id="i-R6QPCMxhr4z24xMgJqZvmb" type="h1">
            Utveckla bibliotekslagen och förtydliga riktlinjerna för biblioteksplanerna
          </head>
          <p xml:id="i-Aj9Y6dUC6rQM17RcnBJR28">
            Den av riksdagen 1996 antagna bibliotekslagen har mött positiv
            respons. Det betyder inte att lagen inte behöver utvärderas ordentligt
            innan förändringar sker. Tyvärr har bibliotekslagen snarare uppfattats
            som ett tak från kommunernas sida och inte som ett golv, vilket
            var lagstiftarnas intention. Ett viktigt tillägg infördes 2005
            som innebär att kommunerna är skyldiga att ta fram biblioteksplaner.
          </p>
          <p xml:id="i-ELhNcmbpMzSTPrmULvxV2Y">
            Biblioteksplanerna har till del blivit ett slag i luften eftersom
            riktlinjerna för vad som ska framgå av planerna är alltför luddigt
            formulerade. Följden är bl.a. att endast en dryg sjättedel av
            Sveriges kommuner har formulerat en biblioteksplan 1 i början
            av 2006.
          </p>
          <p xml:id="i-KPMjfKxV4pd6zmx4XMYNF5">
            Kristdemokraterna vill se en utvärdering av bibliotekslagen och
            tydliga riktlinjer för hur biblioteksplanerna ska utformas och
            vad som kan krävas av kommunerna. Naturligtvis ska arbetet med
            en nationell biblioteksvision och ett nationellt ansvar vävas
            in då bibliotekslagen uppdateras. Lagen ska slå fast att boklån
            även i framtiden ska vara avgiftsfria.
          </p>
          <head xml:id="i-9VAzM2BDK9BcyKyNfigXDm" type="h1">
            Uppdatera bibliotekarierna
          </head>
          <p xml:id="i-FawYEL32eqT7omjs4Jy6wB">
            Som nämnts kretsar inte verksamheten på ett bibliotek längre
            i första hand kring skönlitteratur. De vuxna besökarna söker i
            allt högre grad efter facklitteratur, och många studerande använder
            också de kommunala bibliotekens resurser. Kunskapssamhället gör
            sig påmint även på de minsta biblioteken. Till detta kommer den
            formliga explosion av nya medier som skett under den senaste tioårsperioden,
            bl.a. med tillkomsten av Internet.
          </p>
          <p xml:id="i-8419gEmfv8x3RZfzAB4sXK">
            Allt detta rymmer utmaningar för bibliotekspersonalen. Samtidigt
            som de traditionella uppgifterna för biblioteken finns kvar tillkommer
            också dessa nya. Kunskapssamhället syns också i den moderna bibliotekarieutbildningen
            där mer kraft läggs på kunskapsinhämtning och informationssammanställning
            än tidigare och där litteraturkunskapen utgör en mindre, om än
            inte oväsentlig, del.
          </p>
          <p xml:id="i-BD7ksE991XnFqDS99uDxx">
            Kompetensutveckling och vidareutbildning av bibliotekarier som
            möter dessa nya behov är därför av yttersta vikt.
          </p>
          <head xml:id="i-5FiV5Hou8cpjfKmFG75YhG" type="h1">
            Barn som läser barn som lär
          </head>
          <p xml:id="i-Hgbvqi2dbuVffLuSaE7uQs">
            Sverige som kunskapssamhälle behöver läsande människor. Det har
            visat sig att informationsteknologin gör att barn läser mycket
            men att de framför allt läser korta sammanhang och utbrutna stycken.
            Den typen av läskunskap räcker inte till för att förstå längre
            sammanhang, vilket är nödvändigt för att klara högre studier men
            också för att förstå texter med viktig men kanske inte kortfattad
            information. Därför är läslust något att värna och uppmuntra.
            Här finns en stor utmaning för samhället; föräldrar, lärare, bibliotekarier
            och andra. Alla måste bidra för att läsningen ska uppfattas som
            mer än ett nödvändigt ont av barnet.
          </p>
          <p xml:id="i-38Pmi2gpSVgJ739x2no4bL">
            Medan nöjesläsningen bland vuxna ökar så minskar den i åldersgruppen
            914-åringar, alltså den ålder som tidigare betecknats som bokslukarålder.
          </p>
          <p xml:id="i-C5NxafHAeCset6dMmaWTt8">
            För att vända trenden är bl.a. tillgången till barn- och skolbibliotek
            viktig, liksom att dessa bibliotek har tillgång till personal
            som verkligen kan ägna tid åt uppgiften. Alltför många skolbibliotek
            drivs i dag av en lärare med andra huvuduppgifter som i och för
            sig gör en hedervärd insats men som aldrig kan kompensera frånvaron
            av en utbildad bibliotekarie. Sex av tio grundskolor saknar i
            dag ett bibliotek som är bemannat mer än sex timmar per vecka.
          </p>
          <p xml:id="i-7c3ZNLgrVxSrNkhPTJns9e">
            Skolbibliotekens och skolbibliotekariernas roll måste återupprättas,
            och de resurser som kommunerna avsätter för skolbibliotekens verksamhet
            måste ses som en investering för framtiden.
          </p>
        </div>
        <div xml:id="i-NMYREFMmgMu7ev2viiYbCh" type="motSignatures">
          <list xml:id="i-Mh8wsAEaNiJVdmfVVnGd9M">
            <item xml:id="i-DwFF2fYb2f1cpTS9VLg6CN" who="i-h1aVBzexdmWPt4dFvXiYA">
              Inger Davidson (kd)
            </item>
          </list>
        </div>
      </div>
    </body>
  </text>
</TEI>
