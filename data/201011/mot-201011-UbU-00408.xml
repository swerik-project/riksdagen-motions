<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00408">
  <teiHeader>
    <fileDesc>
      <titleStmt>
        <title>Integration genom svenska språket</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integration genom svenska språket</title>
          <idno type="rdwebb">GY02Ub408</idno>
          <rs type="number">Ub408</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub408/text</ref>
          <ref type="dokument_url_html">http://data.riksdagen.se/dokument/GY02Ub408</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub408</ref>
          <ref type="doc">http://data.riksdagen.se/fil/CA9F55B4-B40E-4BCC-AD07-B6CB1D334A10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VyWBwEMVU1VRcYdFL31DL6" type="signed"/>
        <correspContext corresp="i-VyWBwEMVU1VRcYdFL31DL6">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-6CWwRcTNEBUX7XLMyjco7h" type="numbering">
          <date when="2010-10-28"/>
        </correspAction>
        <correspAction xml:id="i-CM8CmB7oG8F4z6x4ewQ5Qb" type="submission">
          <date when="2010-10-27"/>
        </correspAction>
        <correspAction xml:id="i-SnndeYiVeVhHZjAyxGGRD9" type="transfer">
          <date when="2010-10-26"/>
        </correspAction>
        <correspAction xml:id="i-QVS5zo8MsvThJkSSEg2CJM" type="assigned"/>
        <correspContext corresp="i-QVS5zo8MsvThJkSSEg2CJM">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VwqNLPh19Yzo3Nn9ut1PvB">
            Förslag till riksdagsbeslut
          </head>
          <p xml:id="i-EVoSVuG7phf9akZgvQaoqE">
            Riksdagen tillkännager för regeringen som sin mening vad som
            anförs i motionen om att utveckla svenska för invandrare utifrån
            internationellt framgångsrika metoder.
          </p>
        </div>
        <div type="motContent">
          <head xml:id="i-ELoaWp3VPfrqY9oHfuW888" type="h1">
            Motivering
          </head>
          <p xml:id="i-W7yhgpRrhApf3S7iAu4TDq">
            Det är angeläget att alla som invandrar till Sverige får lära
            sig svenska språket på ett betydligt bättre sätt än i dag. Det
            är också viktigt att detta sker så att hela familjen ges möjlighet
            att lära sig svenska utifrån sina förutsättningar. För att integreras
            i det svenska samhället är det nödvändigt att kunna föra åtminstone
            den enklaste konversationen på vårt lands språk. Samtidigt ska
            alla dörrar stå öppna så att en ny medborgare exempelvis kan bli
            invald i någon av våra beslutande församlingar. Inte minst utifrån
            medborgarperspektivet med alla vuxna medborgares rätt att rösta
            och att bli vald till ett förtroendeuppdrag är språket en viktig
            faktor.
          </p>
          <p xml:id="i-DrHPiLJWAUV7UAtGdqRPve">
            Länder som har varit framgångsrika i att integrera invandrare
            lägger stor vikt vid språket. Ett av de länder som hittills kanske
            varit effektivast i denna process är Israel, som genom sin Ulpan
            under en relativt kort tid har åstadkommit en positiv inlärningsprocess.
            Det är också av största vikt hur invandraren tas emot, när han
            eller hon inte ses som en belastning utan som en person som är
            viktig och som kan bidra till sitt nya hemland. Landet har ju
            inte heller haft några kostnader för barnomsorg och utbildning,
            så den nyanlände kan bidra direkt på ett ekonomiskt positivt sätt
            till landet.
          </p>
          <p xml:id="i-GRF6fCM82j1cbjartFKzab">
            Ulpan är ett hebreiskt ord som betyder ungefär undervisning eller
            handledning. Språkskolan innebär intensiva studier av hebreiska,
            och lär den vuxne invandraren grundläggande kunskaper för att
            kunna förstå, tala och skriva hebreiska. Ofta kombineras detta
            med grundläggande undervisning rörande kulturen, demokratin, historien
            och geografin, och Ulpan har ett tydligt uttalat syfte: att integrera
            människor så snabbt och enkelt som möjligt i det israeliska samhället.
          </p>
          <p xml:id="i-DXrPetdTM98vQvu8Ztkq8w">
            Ulpan har i princip funnits i Israel alltsedan staten grundades
            1948, när människor med vitt skilda bakgrunder skulle integreras
            med varandra. Det hebreiska språket blev då det sammanhållande
            bandet för judar från länder i Europa och Afrika, eller från rysk-
            eller arabiskspråkiga nationer osv. I dag erbjuds Ulpan gratis
            till alla judar som invandrar till Israel genom Jewish Agency,
            men kursen erbjuds även av kommuner, universitet och kibbutzer.
            Normalt varar kursen i 5 månader, och parallellt tas eventuella
            barn om hand för att lära sig hebreiska på ett för dem anpassat
            sätt. På en kibbutz kombineras studierna ofta med arbete på kollektivet.
          </p>
          <p xml:id="i-V7CUCK4pBtcGTonn65ETE2">
            Även om det har visat sig finnas vissa problem att lära exempelvis
            äldre ryskspråkiga studenter hebreiska under den korta tiden,
            har metoden generellt sett varit framgångsrik. Andra länder har
            tagit efter, och i Israel sker nu också förbättringar av pedagogik
            och innehåll. Det viktigaste är kanske dock att de som studerar
            vid Ulpan inte ses som en belastning, samtidigt som det anses
            självklart att den nye medborgaren ska lära sig det nya språket
            och det nya landets kultur.
          </p>
          <p xml:id="i-5UxN78kMigNhFTQW2K8UvF">
            I Sverige lär sig invandraren generellt vårt svenska språk genom
            svenska för invandrare, sfi. Den nuvarande regeringen har gjort
            stora förbättringar genom att införa tre olika grundnivåer, samt
            nybörjar- och fortsättningskurser. Från och med den 1 september
            2010 är även en bonus kopplad till undervisningen i syfte att
            ge incitament att snabbare uppnå godkänt resultat.
          </p>
          <p xml:id="i-BzSCWwpYx3R6nKbRTp1Vaf">
            Detta är viktiga åtgärder eftersom det tidigare har funnits stora
            brister i sfi-undervisningen. Fortfarande finns mer att göra,
            och exempelvis är det angeläget att undervisning i svensk kultur,
            demokrati, historia och geografi integreras på ett positivt och
            utvecklande sätt i språkundervisningen.
          </p>
          <p xml:id="i-16MNYBrn6QgTvx9oLpEWDU">
            Sverige behöver inte uppfinna hjulet igen, utan bör dra lärdomar
            från de system som andra länder framgångsrikt har utvecklat för
            att lära invandrare sitt nya lands språk. Här kan Israels Ulpan
            tjäna som förebild, tillsammans med intryck från exempelvis USA:s
            och Kanadas sätt att framgångsrikt inte-grera nyanlända. Det är
            angeläget att språket får bli en kraft för att positivt integrera
            nya svenskar, inte utestänga dem från samhället.
          </p>
        </div>
        <div type="motSignatures">
          <list>
            <item xml:id="i-X7hkc1qjnBmNEvUx3eVEKz" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
