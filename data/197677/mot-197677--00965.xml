<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00965">
  <teiHeader>
    <fileDesc>
      <titleStmt>
        <title>om kommersialismens verkningar på kulturområdet, m. m.</title>
        <author>av herr Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommersialismens verkningar på kulturområdet, m. m.</title>
          <idno type="rdwebb">G002965</idno>
          <rs type="number">965</rs>
          <ref type="dokument_url_text">http://data.riksdagen.se/dokument/G002965/text</ref>
          <ref type="dokument_url_html">http://data.riksdagen.se/dokument/G002965</ref>
          <ref type="dokumentstatus_url_xml">http://data.riksdagen.se/dokumentstatus/G002965</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-JzJFrauLPM12Y89u5S5tuS</idno>
            <name>BARBRO BACKBERGER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Yxp7Zsc6qmPefx5Tsm85d" type="signed"/>
        <correspContext corresp="i-3Yxp7Zsc6qmPefx5Tsm85d">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-JzJFrauLPM12Y89u5S5tuS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__965/mot_197677__965-001.pdf"/>
      <fw xml:id="i-Hs4Q84ZwycNo9hRtWgYkFx">
        Mot. 1976/77: 965 2
      </fw>
      <div type="motHeader" xml:id="i-9oKvWejrfAUMxEosR5ESfJ">
        <div type="motTitle" xml:id="i-5FUht2Pumiury56ucoKyKK"/>
        <div type="motSubmissionInfo" xml:id="i-XjNuvTzW9KbZ1WQHyq1eYF"/>
      </div>
      <div type="motBody" xml:id="i-E7Pckr4G4hqDfnLZNExg9s">
        <div xml:id="i-BD39tFVmNDW2Qz3NkmidQZ">
          <p xml:id="i-3kEsrrQEeB4rCPTxV6kdZQ">
            Mot. 1976/77
          </p>
          <p xml:id="i-7FNtbYA3SDYXMuNmhe1sQ4">
            965-966 Motion
          </p>
          <p xml:id="i-YLivToEphmE4jG1XyaMzLX">
            1976/77: 965
          </p>
          <p xml:id="i-T7yXVJf7ZWbLNgwrjDUzSh">
            av herr Werner m. fl. om kommersialismens verkningar på kulturområdet,
            m. m.
          </p>
          <p xml:id="i-3Js8LBYtgs8kUCi6T3Cihc">
            Sammanfattning: Vänsterpartiet kommunisterna redovisar i denna
            motion grundvalarna för partiets kulturpolitiska arbete. I anslutning
            till en principiell analys bl.a. av kommersialiseringen på kulturområdet
            redovisas de krav inom olika delar av kulturlivet — radio och
            TV, press, film, teater, musik, bildkonst och miljögestaltning,
            musei- och utställningsverksamhet, biblio- tek, litteratur — som
            vpk arbetar för att förverkliga i dagskampen. Kul- turarbetarnas
            villkor diskuteras liksom ansvaret för stat och kommun. I anslutning
            till denna redovisning ställs tre krav: 1. En parlamentariskt
            för- ankrad utredning om kommersialismens verkningar på kulturområdet.
            2. Ut- redning om en kulturlag som garanterar en jämn kulturell
            standard och förbättrade betingelser för en kraftfull utveckling
            av kulturlivet i kommu- nerna. 3. Överförande av AB Pressbyrån
            i samhällelig ägo, varvid frågan om kommunalisering eller förstatligande
            som den lämpligaste formen snabb- utreds
          </p>
          <p xml:id="i-9oD6YWYSwUFpKounDd94Ns">
            Vänsterpartiet kommunisterna utgår i sitt kulturpolitiska arbete
            från föl- jande grundläggande synpunkter och krav: 1. Kultur är
            uttryck för människors arbete, erfarenheter och upplevelser. Kulturen
            är rotad i det produktiva samhälleliga arbetet och formas under
            givna historiska villkor. Kulturen är ett redskap för att utforska
            och gestalta verkligheten och är en betingelse för att förändra
            den. Kulturen är en del av klasskampen. 2. Det svenska kulturlivet
            erbjuder en bild av varandra motstridande tendenser och strömningar.
            Kulturen i dess traditionella mening, med ton- vikt på de sköna
            konsterna, har förlorat sin sociala bas och är på väg att trängas
            ut från marknaden. En kommersiell kulturindustri, grundad på mass-
            medieteknik, har uppstått. Koncentration och monopolisering har
            ökat här liksom inom andra produktionsområden. Storfinansen har
            slagit under sig avgörande delar av kulturindustrin. De stora
            imperialistiska koncernernas verksamhet spelar en allt större
            roll. Den borgerliga kulturindustrin exploa- terar de arbetandes
            kunskapsbehov och upplevelser samtidigt som den häm- mar deras
            möjligheter att uttrycka egna erfarenheter och känslor. Den fram-
            ställer myter om livet och samhället i det dubbla syftet att tjäna
            pengar och bevara klassamhället. — Denna utveckling har skapat
            motkrafter i form av en växande, progressiv kulturrörelse. 3.
            Under kapitalismens uppgångsperiod var den förhärskande kulturens
            sociala bas den välbärgade och ”bildade” borgarklassen. Denna
            var kul-
          </p>
          <p xml:id="i-Gf5D1NuwXzcBWVXGjLPp2d">
            1 Riksdagen 19761/77. 3 saml. Nr 965-966
          </p>
          <pb facs="riksdagen-motions-pdf/data/197677/mot_197677__965/mot_197677__965-002.pdf"/>
          <p xml:id="i-KWtx1AZxPhr7ohAzFs755e">
            turbärande klass och finansierade kulturen. Kulturprodukterna
            blev han- delsvaror, men för deras framställning svarade fortfarande
            väsentligen en- skilda konstnärer och författare. Deras kamp för
            att förstå och utvidga verk- ligheten präglade deras skapelser.
            De satte kvalitetskravet högt. Den kultur som dominerar under
            monopolkapitalismen har en annan karaktär. Den underkastas alltmer
            marknadens villkor och är inte längre vad man kan kalla en ”konstkultur”
            utan en kommersiell kultur, som har profit som sin främsta drivkraft.
            Kulturen har blivit en vara, industriellt massproducerad på ett
            sätt som inverkar inte bara på dess form utan också på dess innehåll.
            Den ingår i en medvetandeindustri som påverkar arbe- tarklassen
            och hela folket. Den förutsätter och bevarar förtryck och fortsatt
            kulturell fattigdom såväl i arbetet som på fritiden. Den är en
            del av en kulturimperialism, vilken söker påtvinga alla folk och
            klasser ett kultur- mönster som är i de multinationella företagens
            intresse. 4. Arbetarrörelsen förde tidigt kulturkamp. Den slog
            vakt om de pro- gressiva traditionerna i kulturarvet och utvecklade
            dem. Den började skapa en kultur präglad av socialistiska ideal.
            Arbetarrörelsen måste fullfölja kampen mot kommersialisering och
            mo- nopolisering av kulturen. Den måste försvara mänsklighetens
            progressiva kulturarv och samtidigt kämpa för en socialistisk
            kultursyn. Arbetarklassen och kulturarbetarna är de avgörande
            krafterna mot förtryckarkulturen och för en progressiv kulturutveckling.
            5. Den socialistiska kulturkampen är en kamp för att bryta med
            de rådande klassförhållandena. Under kapitalismen går den till
            angrepp mot den för- härskande ideologin. Denna kamp blir emellertid
            först verkningsfull då den förbinds med den ekonomiska och politiska
            kampen. Den socialistiska kul- turkampen utvecklar arbetarklassens
            klassmedvetande och mobiliserar dess erfarenheter i kampen. Den
            kulturella kampen innebär inte bara att försvara det progressiva
            kul- turarvet utan också att kritiskt granska det och framför
            allt att utveckla det utifrån arbetarklassens erfarenheter. Målsättningen
            måste vara att redan under kapitalismen skapa en alternativ kultur
            som blir början till den kultur som kan utvecklas under socialistiska
            samhällsförhållanden. Kampen gäller bl. a. det avgörande inflytandet
            över utformningen och förvaltningen av arbets- och bostadmsiljön.
            6. Kulturkampen är inte och kan inte vara en fråga bara för yrkesarbetande
            konstnärer. Kampen frigör förmåga till skapande och handling hos
            ett allt större antal människor, men konstnärer och andra kulturarbetare
            är en viktig kraft i den socialistiska kulturkampen. Därför är
            det nödvändigt att skapa en allians mellan dem och arbetarklassen.
            Många kulturarbetare har radikaliserats och tagit upp kampen mot
            kom- mersialiseringen av kulturen. De har brutit nya vägar för
            att sprida den progressiva, seriöst arbetande kulturen. Detta
            har skett genom fria grupper och ensembler, genom olika centrumbildningar
            men också inom institutio-
          </p>
          <pb facs="riksdagen-motions-pdf/data/197677/mot_197677__965/mot_197677__965-003.pdf"/>
          <fw xml:id="i-F7uPEXwtj8AXF7a9k18Jdk">
            Mot. 1976/77:965 3
          </fw>
          <p xml:id="i-XtKxHRrBXQHmYogwoiooGB">
            nerna. Denna progressiva kultur utgör en motvikt till monopolens
            skräp- kultur. 7. Den socialistiska kulturkampen måste också söka
            påverka den kul- turpolitik som bedrivs av stat, landsting och
            kommuner. Lagar, utbildning och regler för anslag kan utformas
            på ett sätt som bättre tillvaratar kul- turarbetarnas och arbetarklassens
            intressen. Den statliga kulturpolitiken som den utformats under
            såväl socialdemo- kratisk som borgerlig regim har slagit vakt
            om och bevarat en borgerlig kultursyn. Den har använts för att
            skyla över klassmotsättningarna i det kapitalistiska samhället.
            De festa människor har i sitt arbete ingen möjlighet att uttrycka
            er- farenheter och upplevelser. Den statliga kulturpolitiken ändrar
            inte detta förhållande. I likhet med den kommersiella kulturindustrin
            satsar den stat- liga kulturpolitiken på kulturell konsumtion
            på fritiden. Den fortsätter att skilja kulturen från arbetet.
            8. Motsättningarna mellan kapital och arbete skärps. Staten engageras
            alltmer i monopolkapitalets försök att överbrygga motsättningarna
            och däm- på kriserna. Detta påverkar också de villkor under vilka
            kulturkampen förs. Den blir en del av arbetarklassens allmänna
            kamp. Därför måste också tyngd- punkten i kulturkampen ligga på
            arbetsplatserna och i kulturarbetarnas or- ganisationer, i skola
            och dagligt liv. Först genom att bryta storfinansens välde uppnår
            arbetarklassen den makt över sina levnadsbetingelser som ger den
            möjlighet att forma en kultur som är ett led i varje människas
            allsidiga och fria utveckling. Vänsterpartiet kommunisterna deltar
            i och understödjer den socialistiska kulturkampen. Vpk samarbetar
            med de progressiva kulturarbetarnas orga- nisationer, stödjer
            och deltar i deras verksamhet. Partiet ser det som en viktig uppgift
            att också i sin inre verksamhet bidra till den socialistiska kulturkampen.
            9. I enlighet med sina allmänna målsättningar deltar vpk i kampen
            för att försvara och utvidga de betydelsefulla demokratiska fri-
            och rättigheter som folkmajoriteten vunnit i politisk kamp. Partiet
            bekämpar varje inskränk- ning av åsikts-, yttrande- och tryckfriheten
            mot hoten från monopolen och försöken att inom industitutionerna
            tysta kritiska röster. Vpk försvarar det progressiva inhemska
            kulturarvet mot de imperialistiska monopolens nedbrytande krafter.
            Den socialistiska kulturkampen måste ut- vecklas på den proletära
            internationalismens grundvalar. Därför stödjer vpk också invandrarnas
            och de etniska minoriteternas kamp för att försvara och utveckla
            sitt eget kulturarv. 10. Under socialismen nedbryts den åtskillnad
            mellan produktion och kultur, privat och socialt liv, arbete och
            fritid, som vidmakthållits av ka- pitalismen. Den socialistiska
            kulturkampens ständiga strävan att undanröja
          </p>
          <p xml:id="i-LcBNBkjkmp27UsSLtfaVuQ">
            klyftan mellan fysiskt och andligt arbete kan förverkligas när
            den kapi-
          </p>
          <p xml:id="i-QznT5vwKfTWh7yZSZfJzcR">
            talistiska arbetsdelningen upphört. Under socialismen hindras
            inte män-
          </p>
          <p xml:id="i-YBCKg3Zq3p1X19pEFaXExB">
            1" Riksdagen 1976/77. 3 saml. Nr 965-966
          </p>
          <pb facs="riksdagen-motions-pdf/data/197677/mot_197677__965/mot_197677__965-004.pdf"/>
          <fw xml:id="i-Kz9KHcGZ5xRHyHz46cSGBH">
            Mot. 1976/77:965 4
          </fw>
          <p xml:id="i-RG6tQHmdjyeGGgqwivszr2">
            niskors förmåga att fritt utveckla samhället och sin personlighet
            av mäktiga koncerners destruktiva inflytande. Varje människa blir
            producent av mate- riella nyttigheter samtidigt som hon har möjlighet
            att uttrycka och förmedla sina egna erfarenheter och därmed utveckla
            den socialistiska gemenskapen. Den socialistiska kulturkampen
            upphör inte med den socialistiska revolu- tionen. Den förs vidare
            för att revolutionera mänskliga samlevnadsformer och för att säkerställa
            ett ständigt levande och kritiskt medvetande. Den utvidning av
            demokratiska fri- och rättigheter, som socialismen måste in- nebära,
            befrämjar en sådan socialistisk kulturkamp.
          </p>
          <p xml:id="i-Tq9iRHLH6YFBDoVPncrx7z">
            DAGSKRAV
          </p>
          <p xml:id="i-AMSfqihP8mk73XRLhgwY89">
            I dagskampen arbetar vpk för att förverkliga följande krav på
            olika om- råden inom kulturlivet.
          </p>
          <p xml:id="i-24VStufFvHc1THWQHv8UPU">
            Radio och TV
          </p>
          <p xml:id="i-XS6RWEZksncYVuHhtXGiTS">
            De möjligheter till kritisk samhällsbevakning som finns på Sveriges
            Radio är i dag hotade. En alltmer dominerande del av informationsindustrin
            styrs direkt av kapitalet. Det är en viktig uppgift att försvara
            och utveckla ytt- randefriheten på Sveriges Radio. Huvudinnehållet
            och grundprinciperna i avtalet mellan Sveriges Radio och staten
            måste i dag försvaras. Detta betyder bl. a. att Sveriges Radio
            hålls samman i ett företag och drivs utan reklam. Programpolitiken
            skall ta avstånd från den kommersiella kulturindustrins produkter
            och arbetsmetoder, t. ex. underhållningsvåld och könsdiskrimi-
            nerande inslag. Kanalkonkurrens på kommersiella grunder måste
            upphöra. Resurserna för barnprogram och i synnerhet barn-vuxenprogram
            utökas väsentligt. En nationell kvalitetsproduktion av film- och
            TV-program garanteras och utvidgas. För att främja mångfalden
            i programutbudet bör Sveriges Radio i ökad omfattning anlita kulturarbetare
            som teatergrupper, filmare och andra icke-anställda att på frilansbasis
            medverka i Sveriges Radio. Det är nödvändigt att Sveriges Radio
            bryter sitt beroende av den ame- rikanska kulturimperialismen.
            Kvalitetskraven måste ställas högt också för underhållningsprogram.
            Sveriges Radio måste utträda ur Svenska arbetsgivareföreningen.
            Genom biblioteken ges fri tillgång till svenskproducerade radio-
            och TV- program i form av ljud- respektive videoband. Upphovsmännen
            ersätts genom en konstruktion liknande författares biblioteksersättning.
          </p>
          <pb facs="riksdagen-motions-pdf/data/197677/mot_197677__965/mot_197677__965-005.pdf"/>
          <fw xml:id="i-LVw8kpkqsmMcgaaTm7GABM">
            Mot. 1976/77:965
          </fw>
          <p xml:id="i-DmeCzjgNbuinxtpahzECJ4">
            An
          </p>
          <p xml:id="i-MDqudzvEjgSTn7imvdPRTZ">
            Press
          </p>
          <p xml:id="i-Sn1iUWxFcWSjubRoWq4Xk4">
            En enda familj, Bonnier, kontrollerar en större andel av den
            svenska dagspressen än hela arbetarrörelsen tillsammans. Den överväldigande
            delen av dags- och veckopressen kontrolleras av kapitalet och
            används i varierande grad som ideologiskt vapen mot arbetarklassen.
            Kampen mot kapitalets press måste föras på olika fronter: Kapitalets
            makt över tidningarna måste brytas och ägandet demokrati- seras.
            Först då skapas förutsättningar för en kritisk och progressiv
            press. De fackliga organisationernas kamp om makten på tidningarna,
            dvs. mak- ten över innehållet, måste stödjas och utvecklas. Stöd
            till progressiva tidningar och tidskrifter. En mångsidig och sam-
            hällskritisk tidskriftsutgivning garanteras. Samhälleligt ägande
            av Pressbyrån.
          </p>
          <p xml:id="i-GkxKhymQDfups2BusRnXUG">
            Film
          </p>
          <p xml:id="i-PsDm1AJMAB5TkUfHZzuFZ">
            De multinationella bolagens dominans inom filmproduktionen och
            film- distributionen måste brytas. Svenska filminsitutet omvandlas
            från statsfinansierad kommersiell bransch- organisation till en
            statlig kulturinstitution, där filmarbetarna har ett av- görande
            inflytande. Särskilda resurser avsätts för barnfilm och tecknad
            film. Filminstitutets fondsystem konstrueras om så att den övervägande
            delen av stödet sätts in på begynnelsestadiet i stället för som
            nu i efterhand. En produktionsfond skapas, ur vilken medel skall
            stå till förfogande till såväl förarbeten, manuskript och produktionsförberedelser
            som till direkt produktion. Produktionsstödet måste sammanlänkas
            med ett distributions- och vis- ningsstöd. Alternativa visningsformer,
            publikorganisationer och öppna filmverkstä- der utvecklas och
            stärks. Kommunala biografer upprättas i varje kommun. Utbildningen
            av filmare, tekniker osv. måste byggas ut och vidareut- bildning
            skapas. Utbildningen vid dramatiska institutet och Sveriges Radio
            samordnas.
          </p>
          <p xml:id="i-9yz9KkcA7FM4pAjoEgptuY">
            Teater
          </p>
          <p xml:id="i-WXLWEuGYPqZqifkjuA6jFs">
            Regionteatrar med fast ensemble inrättas i varje län som fristående
            grupper med en politiskt vald styrelse. De skall kompletteras
            med uppsökande verk- samhet på riksplanet. Fria grupper garanteras
            så stora kulturanslag, att de kan arbeta på samma ekonomiska och
            konstnärliga villkor som institutionsteatrarna. Anslagen ges direkt
            till grupperna utan förbehåll
          </p>
          <pb facs="riksdagen-motions-pdf/data/197677/mot_197677__965/mot_197677__965-006.pdf"/>
          <fw xml:id="i-QcRraJiUxowZdxv9N8zjTZ">
            Mot. 1976/77:965 6
          </fw>
          <p xml:id="i-LREJF5UsARzwxQhkYWKwuP">
            Progressiva publikorganisationer spelar en viktig roll i det
            lokala teaterlivet och måste därför utvecklas och stärkas, särskilt
            på arbetsplatserna. Scenskolorna byggs ut, förbättras och ges
            en tryggad existens. Vidareut- bildningen utökas. Fler dramapedagoger
            utbildas för att stödja självverk- samhet av barn och ungdom.
            Barn- och skolteater byggs ut så att varje elev har möjlighet
            att se minst en föreställning per elev och termin. Dansen ges
            en egen scen.
          </p>
          <p xml:id="i-D1CuGMN9ZPdT8tKD2hdEyZ">
            Musik
          </p>
          <p xml:id="i-ELB6N62yr7tCC5PHn5Uk1Q">
            På sikt kan inte ett fritt och varierat musikliv utvecklas utan
            att de mul- tinationella koncerna berövas sin makt över musikproduktion
            och -distri- bution. Kampen mot kulturimperialismen på detta område
            måste i dag föras på fera fronter. Musikutbildningen måste byggas
            ut och fördjupas på alla nivåer inom skolväsendet. Kommunala musikskolor
            inrättas i varje kommun. Deras nuvarande elit- präglade inriktning
            bryts. De alternativa musikrörelserna utvecklas och stärks. Den
            icke-kommersiella musiken ges ökat utrymme i Sveriges Radio; ra-
            dions funktion som reklamkanal för musikindustrin undanröjs. Svensk
            originalmusik garanteras offentligt uppförande.
          </p>
          <p xml:id="i-AoibbhNTyzsW4F7KXCmDTs">
            Bildkonst och miljögestaltning
          </p>
          <p xml:id="i-EcnvWXoHqU1VM7fNy9Mikf">
            Bilden är ett dominerande uttrycksmedel inom det kommersiella
            språket. Den seriöse bildkonstnärens arbete utgör en motkraft
            till kapitalets bilder Men detta arbete styrs av privat konsthandel,
            vilket inte bara medför ett ekonomiskt beroende utan även en isolering.
            Fackföreningar, politiska grupper och kooperationen bör i samarbete
            med konstnären bryta denna isolering och tillvarata bildkonstens
            möjligheter. Stat, kommun och landsting skall i satsningar på
            undervisning, ama- törverksamhet, terapi, miljögestaltning och
            samhällsplanering utnyttja konstnärernas kunskaper. Lägst två
            procent av byggnadskostnaderna avsätts för konstnärlig ge- staltning.
            Bildkunskapen (inklusive foto, film, TV) skall ha plats likvärdig
            med övriga ämnen i skola och förskola. Bildkonsten skall göras
            tillgänglig i bilderböcker och i andra former som utnyttjar massmedietekniken
            men hålls utom räckhåll för profitintressena. Kommunala utställningslokaler
            inrättas. Driften möjliggörs genom stat- liga bidrag. Bildkonstnärerna
            ersätts för sitt arbete genom utställnings- och visningsersättning.
          </p>
          <pb facs="riksdagen-motions-pdf/data/197677/mot_197677__965/mot_197677__965-007.pdf"/>
          <fw xml:id="i-UXz6QQMR75PWoiYF3S3hqv">
            Mot. 1976/77:965 7
          </fw>
          <p xml:id="i-6xhtjcBdF2CnSRfte8JdJB">
            Musei- och utställningsverksamhet
          </p>
          <p xml:id="i-TskZTJmt8JtHWrZEaYVErt">
            Musei- och utställningsverksamhet skall vid sidan av sin funktion
            att dokumentera historiska epoker innebära möjlighet för människor
            att ut- trycka och sprida egna erfarenheter. Utställningsverksamhet
            skall räknas som massmedium. Kampen för en utvidgad yttrandefrihet
            gäller därför också utställningar.
          </p>
          <p xml:id="i-Ds6vsmw9E59AqeGZ8CWwiz">
            Museernas slutenhet måste brytas, likaså expertdominansen inom
            utställ- ningsverksamheten. Lokalt uppkomna initiativ uppmuntras
            genom eko- nomiskt stöd och materialhjälp. Verksamheten skall
            formas så att aktiva grupper — inom fackföreningar, bostadsområden
            etc. — i samarbete med bildkonstnärer och andra kulturarbetare
            kan göra utställningar. Den pedagogiska verksamheten jämställs
            i betydelse med den övriga verk- samheten inom museerna. Museernas
            inköp av konstföremål underlättas genom att stat, landsting och
            kommuner ges förköpsrätt. Alla avgifter i samband med musei- och
            utställningsverksamhet avskaffas.
          </p>
          <p xml:id="i-BiQU3VctqfQky9CzvThYVq">
            Bibliotek
          </p>
          <p xml:id="i-Cydabx6egPGJU9CDPYAjYe">
            En bibliotekslag instiftas för att garantera en jämn och hög
            biblioteks- standard i kommunerna. Varje kommun tillförsäkras
            en bibliotekarie per 2 500 invånare. Varje kommunalt bibliotek
            skall ha minst två heltidstjänster, varav en avser barnverksamhet.
            Förorter, mindre tätorter och glesbygdsområden ges fullgod biblioteks-
            service. Biblioteksverksamhet på arbetsplatser och genom bokbussar
            un- derstöds kraftigt utan att det sker på bekostnad av annat
            bilbioteksarbete. Biblioteksverksamhet byggs upp på alla vårdinstitutioner,
            utformad i so- lidaritet med de intagna. Omfattningen av bibliotekens
            resurser för verksamhet bland barn och ungdom skall stå i proportion
            till andelen barn och ungdom i kommunen.
          </p>
          <p xml:id="i-TCQqGKMmHtoRCX95H18Tes">
            Litteratur
          </p>
          <p xml:id="i-XhaaBhEZytKqWQsFwAaj56">
            Ett statligt litteraturstöd skall vara direkt inriktat på att
            dels åstadkomma en rejäl sänkning av priserna på all kvalitetslitteratur
            (såväl skönlitteratur och facklitteratur som litteratur för barn
            och ungdom), dels bryta de rådande förlagsmonopolen och de multinationella
            förlagens expansion. En kvalitativt värdefull facklitteratur inom
            skilda ämnesområden — såväl svensk originalutgivning som översättningar
            — måste få ett utgivningsstöd som inte bara leder till ett lågt
            pris utan också garanterar en mångsidig utgivning inom ett så
            litet språkområde som det svenska. Biblioteksersätt- ning skall
            utgå till översättare enligt samma principer som nuvarande för-
            fattarersättning.
          </p>
          <pb facs="riksdagen-motions-pdf/data/197677/mot_197677__965/mot_197677__965-008.pdf"/>
          <fw xml:id="i-NEpQWoPnjiebFzQtiMpYYg">
            Mot. 1976/77: 965 8
          </fw>
          <p xml:id="i-WLUteUZ7pivz52rzsHiUF7">
            Litteraturstödet skall utformas så att hänsyn tas till illustrerade
            böcker och bildböcker. Kommunerna tar ansvar för bokförsäljningen
            på de orter där det inte finns någon A-bokhandel. Fasta bokpriser
            återinförs.
          </p>
          <p xml:id="i-7UfB3m8THFQhzuN7XTw8jh">
            Kulturarbetarnas villkor
          </p>
          <p xml:id="i-JVrKp5QYNVndRFL2zvErbz">
            Kulturarbetarnas fackliga organisationssträvanden måste understödjas,
            deras materiella arbetsvillkor förbättras och deras konstnärliga
            och veten- skapliga oberoende tryggas. Alla kulturarbetare måste
            få fullvärdig ersättning för sitt arbete. Genom kommunernas försorg
            erbjuds lämpliga arbets- och repetitionslokaler. Utbildningsförhållandena
            måste förbättras och existensmöjligheterna säk- ras både under
            och efter utbildningstiden. Professionalism står inte i motsättning
            till amatörism. Kommuner och landsting bör genom att utnyttja
            kulturarbetarnas kunnande verka för ett ökat utbyte mellan amatörer
            och yrkesverksamma i utbildning och själv- verksamhet. Den samordnande,
            initierande och arbetsförmedlande verk- samhet centrumbildningarna
            svarar för i dessa sammanhang understöds.
          </p>
          <p xml:id="i-YFpcNMfwnRKbntCQ2hFQex">
            Stat och kommun
          </p>
          <p xml:id="i-T24J5FCjZgqZNeqtpbM7Q9">
            Kommunerna svarar i dag för den övervägande delen av samhällets
            in- satser på kulturområdet. Men dessa insatser är helt beroende
            av kommu- nernas godtycke. En samlad samhällelig kulturpolitik
            existerar inte. Ingen kommun är skyldig att inrätta bibliotek,
            kommunal musikskola, initiera teaterverksamhet, stödja lokala
            konstnärer etc. De kulturella standardskill- naderna kommunerna
            emellan blir därför allt större. Kommuner med liten kulturell
            verksamhet inriktar denna på ett traditionell utbud som tillgodoser
            borgarklassens behov och stärker en borgerlig kultursyn. En lag
            måste stiftas som garanterar en jämn kulturell standard och för-
            bättrade betingelser för en kraftfull utveckling av kulturlivet
            i kommunerna. En sådan lagstiftning skall garantera en minimistandard
            för alla kom- muner inom alla delar av kulturlivet och innebära
            en högst väsentlig höjning av statsbidragen. De krav som uppställs
            i lagen skall syfta till att tillgodose de lönarbetandes behov.
          </p>
          <p xml:id="i-BhYBcM2y15RG5y1QemEny">
            Utredning om kommersialismens verkningar på kulturområdet
          </p>
          <p xml:id="i-7KQdfCcWitFnHoxipti27W">
            Ett av delmålen för den statliga kulturpolitiken är ”att motverka
            kom- mersialismens negativa verkningar på kulturområdet”. Ovan
            beskrivs kort- fattat hur den kommersiella kulturen vuxit fram,
            dess nuvarande struktur, dess villkor och effekter. Flera av de
            senare årens statliga utredningar har på olika sätt tagit upp
          </p>
          <pb facs="riksdagen-motions-pdf/data/197677/mot_197677__965/mot_197677__965-009.pdf"/>
          <fw xml:id="i-Mrd7FCjw3Q1mxACgVERaqc">
            Mot. 1976/77:965 9
          </fw>
          <p xml:id="i-MA3U9LWz5jfwmU5UTeh82X">
            delar av den kommersiella kulturen. Litteraturutredningen visar
            på ägande- och produktionsförhållanden inom bokbranschen men saknar
            — i likhet med övriga utredningar — närmare beskrivningar av hur
            de kommersiella pro- duktionsförhållandena påverkar utgivningen.
            Symptomatiskt är att utred- ningen endast i förbigående tar upp
            ett så omfattande problem som den multinationella bilderboksutgivningen,
            som bl. a. betecknas av att mark- nadsföringen kommit in på ett
            så tidigt stadium att form och innehåll an- passas för försäljning
            i många länder. Film-, OMUS-, massmedia- och press- utredningarna
            berör liknande problem inom respektive områden. Satsningarna på
            kulturområdet relateras inte i någon utredning till de andra statliga
            satsningar som görs av arbetsmarknadspolitiska skäl (1. ex. Bookomatic
            i Falun, där B. Wahlströms Förlag sedan början av 1970-talet erhållit
            ca 7 miljoner i statliga garantier och bidrag för en massmarknads-
            produktion av kiosklitteratur). Barnmiljöutredningen och låginkomstutredningen
            belyser (i synnerhet i sina delrapporter) med exempel i skilda
            sammanhang effekterna av den kommersiella kulturindustrins produkter.
            Statens kulturråd har fått i uppdrag att analysera den kommersiella
            kul- turens verkningar. Den till utbildningsdepartementet knutna
            barnkultur- gruppen har fått ett liknande uppdrag. Statens ungdomsråd
            har erhållit sär- skilda medel för en studie av kommersialismen
            och ungdomen, varvid även fritids- och idrottsindustrin uppmärksammas.
            Det kan således inte sägas att området inte uppmärksammas. Men
            genom att problematiken styckas upp och berörs i olika sammanhang,
            får diskus- sionen om kommersialismens verkningar inom kulturområdet
            snarast en repressiv funktion. Problemet analyseras inte tillräckligt
            djupgående och sammanhangsfyllt för att ge några mera omfattande
            kulturpolitiska kon- sekvenser. Någon samlad bild av hela den
            kommersiella kulturen, dess historiska utveckling, dess accelererande
            expansion, dess språk och metoder, dess beroende av ägandeförhållandena
            och dess effekter på människorna har de statliga utredningarna
            hitintills inte givit. Arbetet har huvudsakligen skett på expert-
            och tjänstemannanivå (barnmiljöutredningens delrapporter är självständiga
            arbeten, för vilka endast de enskilda författarna är ansvariga).
            Samma sak gäller det utredningsarbete som statens kulturråd och
            statens ungdomsråd kommer att göra: den parlamentariska förankringen
            saknas. Det är troligt att det, när 1960- och 1970-talens kulturhistoria
            skrivs, kommer att visa sig att detta är den tid då den kommersiella
            kulturen tar över och att samhällets försök att stävja denna utveckling
            var så mar- ginella att de var dömda att misslyckas. Vpk ser det
            därför som nödvändigt att en parlamentariskt förankrad statlig
            utredning om kommersialismens verkningar på kulturområdet kommer
            till stånd. En sådan utredning bör framför allt uppmärksamma o
            ägandeförhållanden inom kulturindustrin o importen av kulturprodukter
            till Sverige (även för radio/TV)
          </p>
          <pb facs="riksdagen-motions-pdf/data/197677/mot_197677__965/mot_197677__965-010.pdf"/>
          <fw xml:id="i-Vp82UVKjKqNDBRPP5FbV3U">
            Mot. 1976/77:965 10
          </fw>
          <p xml:id="i-Woi7HmGHDTFvDK69gwNx9n">
            o marknadsföring och distribution —- metoder, kanaler, proportioner
            o det kommersiella språket och dess effekter på människorna o
            effekterna av de statliga insatserna på kulturområdet i förhållande
            till det fria kommersiella utbudet o kulturindustrins utveckling
            i anknytning till utvecklingen av massmedia och reklam o effekterna
            av arbetsmarknadspolitiska satsningar inom kulturindustrin
          </p>
          <p xml:id="i-Hr6WEfwHR6DVvnSCz2xYcd">
            samt utarbeta förslag till o samhälleliga insatser av en typ
            och en omfattning, som kan göra sig gäl- lande mot det kommersiella
            utbudet o restriktioner som kan dämpa den kommersiella kulturens
            accelererande expansion
          </p>
          <p xml:id="i-Gz76k2LqHuNQ3TiDBQmjnZ">
            Utredning om kulturlag
          </p>
          <p xml:id="i-KsUH5r3DSmZCS9bYYFNwtz">
            I det föregående har erinrats om att kommunerna i dag svarar
            för den övervägande delen av samhällets insatser på kulturområdet.
            Men både kom- munernas vilja och deras förutsättningar skiljer
            sig avsevärt. De kulturella standardskillnaderna kommunerna emellan
            blir därför allt större. Någon samlad samhällelig kulturpolitik
            existerar inte. En allmän kulturlag bör därför stiftas enligt
            vpk:s mening. En sådan lag skall garantera en jämn kulturell standard
            och förbättrade betingelser för en kraftfull utveckling av kulturlivet
            i kommunerna. Kulturlagen skall garantera en minimistandard inom
            alla delar av kul- turlivet för alla kommuner. Den måste samtidigt
            innebära en högst väsentlig höjning av statsbidragen så att kommunerna
            får reella möjligheter att upp- fylla lagens bestämmelser. Detta
            skulle gå smidigast genom övergång till den av vpk förordade progressiva
            statskommunala enhetsskatten, men frå- gan kan givetvis lösas
            även inom ramen för nuvarande skattesystem.
          </p>
          <p xml:id="i-3rgrW3zfLxdXnHBwvoGf6K">
            Samhälleligt ägande av Pressbyrån
          </p>
          <p xml:id="i-WWmN4C2uF5tEzBDynsUtAo">
            I sin motion til! föregående riksmöte med anledning av propositionen
            om den statliga kulturpolitiken 3 erinrade vpk om att litteraturutredningen
            ägnat stor uppmärksamhet åt kioskförsäljningen, dock utan att
            föreslå några reformer. Stellan Arvidson tog upp frågan om kioskförsäljning
            i ett särskilt yttrande till L 68 och föreslog en kommunalisering
            av kioskväsendet vilket skulle knytas till en kommunalägd bokhandel.
            Pressbyrån, som har det i särklass mest vittförgrenade försäljningsnätet
            inom boksektorn, har i dag en så betydelsefull roll i bokdistributionen
            att ett samhälleligt ägande är motiverat. Man kan diskutera om
            det mest ändamålsenliga är att Pressbyrån kom- munaliseras eller
            förstatligas. För det senare alternativet talar dess monopol
          </p>
          <pb facs="riksdagen-motions-pdf/data/197677/mot_197677__965/mot_197677__965-011.pdf"/>
          <fw xml:id="i-KuYBR46MdjQTktqQF2cLQg">
            Mot. 1976/77:965 "
          </fw>
          <p xml:id="i-SHE6ug7vyZey8wSCYXohPr">
            på kioskverksamhet på järnvägens mark. Formerna för dess överförande
            i samhälleligt ägande bör snabbutredas.
          </p>
          <p xml:id="i-CYyrxuhQz8cfNJMWxmSzVa">
            Hemställan
          </p>
          <p xml:id="i-336DnWdooPrhw956wyYtUq">
            Med hänvisning till det ovan anförda föreslås! att riksdagen
            beslutar 1. att hemställa hos regeringen om en parlamentariskt
            förankrad utredning om kommersialismens verkningar på kulturområdet
            med beaktande av de i motionen anförda synpunkterna, 2. att hemställa
            hos regeringen om en utredning om en kulturlag som garanterar
            en jämn kulturell standard och förbättrade be- tingelser för en
            kraftfull utveckling av kulturlivet i kommu- nerna.
          </p>
          <p xml:id="i-Pdf3PzvfQbvkcvCGcfkpX3">
            Stockholm den 21 januari 1977
          </p>
          <p xml:id="i-6opCUW9zy1u5r5b36e5F3s">
            LARS WERNER (vpk)
          </p>
          <p xml:id="i-J1uFmY4ggzjxEE2TVGTQF7">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            KARIN NORDLANDER (vpk) JÖRN SVENSSON (vpk) BARBRO BACKBERGER (vpk)
            i Malmö
          </p>
          <p xml:id="i-H1twr3ajpWFYHJqZ811yw">
            (Se även motionen 1976/77:966)
          </p>
        </div>
      </div>
    </body>
  </text>
</TEI>
