<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__647/mot_1963__ak__647-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 647 år 1963 3
          </p>
          <p>
            Nr 647
          </p>
          <p>
            Av herr Andersson i Knäred m. fl., angående tilläggspensionsför-
            säkringen för företagare och fria yrkesutövare.
          </p>
          <p>
            (Lika lydande med motion nr 454 i Första kammaren)
          </p>
          <p>
            Vid den samordning, som genom beslut av 1962 års riksdag skedde
            mellan sjukförsäkringen och pensioneringen, erhöll företagarna
            anslutning till den obligatoriska tilläggssjukpenningförsäkringen.
            De äger emellertid rätt att på egen begäran utträda ur tilläggssjukpenningförsäkringen,
            dock endast under förutsättning av att utträde sker jämväl ur
            försäkringen för allmän tilläggspension. Ett utträde ur tilläggspensioneringen
            har sålunda samma verkan i fråga om tilläggssjukpenningförsäkringen.
            Denna obligatoriska sammankoppling mellan de båda försäkringsformerna
            medför, att företa- garna i många fall inte kan få ett efter sina
            ekonomiska möjligheter anpas- sat försäkringsskydd. Ett försäkringssystem,
            som är avsett för alla med- borgare, får enligt vår mening inte
            vara utformat på sådant sätt, att vissa medborgargrupper i praktiken
            utestänges från vissa delar av systemet el- ler påtvingas en anslutningsform,
            som inte svarar mot deras faktiska be- hov. De speciella önskemål
            och behov, som från företagarnas och de fria yr- kesutövarnas
            sida gör sig gällande i sammanhanget, är nära förknippade med
            företagandets natur. I många fall kan företagarna inte ansluta
            sig till de sammankopplade ATP- och tilläggssjukpenningförsäkringarna
            utan att detta får menliga följder för deras näringsutövning.
            Å andra sidan är det uppenbart, att det hos företagarna finns
            behov av ett försäkringsskydd ut- över grundskyddet. Då det är
            angeläget både att företagarna, liksom andra medborgare, beredes
            goda möjligheter för sin förvärvsverksamhet och att deras försäkringsbehov
            kan tillgodoses på tillfredsställande och efter deras förhållanden
            anpassat sätt, framstår det som nödvändigt, att försäkrings- systemet
            utformas smidigare med vissa valmöjligheter för dem i fråga om
            anslutning och försäkringsform. Behovet av enbart långtidsskydd
            för företagarna kan i viss utsträckning anses tillgodosett med
            det gällande systemet. Med bestämmelserna om ka- renstid av endera
            3, 33 eller 93 dagar inom tilläggssjukpenningförsäkringen kan
            anslutningen begränsas till ett långtidsskydd. Kostnaderna härför
            är jämförelsevis låga till den del de avser tilläggssjukpenningförsäkringen.
            Be- hovet av försäkring enbart i fråga om korttidsskyddet är emellertid
            inte till- godosett. Om en företagare, t. ex. på grund av omfattande
            investerings- och amorteringsutgifter, ej anser sig ha råd och
            möjlighet att ansluta sig till
          </p>
          <pb facs="riksdagen-motions-pdf/data/1963/mot_1963__ak__647/mot_1963__ak__647-002.pdf"/>
          <p>
            4 Motioner i Andra kammaren, nr 647 år 1963
          </p>
          <p>
            försäkringen för tilläggspension, kan han enligt nuvarande bestämmelser
            ej heller vara ansluten till tilläggssjukpenningförsäkringen.
            I praktiken stäl- les han sålunda utanför det korttidsskydd, som
            han kan ha behov av. En- ligt vår mening måste därför försäkringssystemet
            få en sådan utformning, att företagarna beredes möjlighet att
            tillhöra tilläggssjukpenningförsäk- ringen utan att samtidigt
            ha skyldighet att vara med i ATP-försäkringen. Det omvända förhållandet,
            d. v. s. möjligheten att tillhöra tilläggspensions- försäkringen
            men ej tilläggssjukpenningförsäkringen, kan i stort sett anses
            tillgodosett genom de ovannämnda valmöjligheterna i fråga om karensti-
            derna. För företagargrupperna, liksom för andra, är givetvis behovet
            av förtids- och efterlevandeskydd framträdande. Därvid måste emellertid
            beaktas, att ett mycket stort antal företagare under den aktiva
            förvärvstiden har omfat- tande utgifter för investering och amorteringsändamål,
            vilka i stort sett måste bestridas av den personliga inkomsten,
            även i de fall då inkomsten är förhållandevis låg. Till följd
            härav minskas givetvis de ekonomiska möj- ligheterna för en fullständig
            anslutning till ATP-försäkringen samtidigt som behovet av ålderspension
            utöver folkpensionen blir mindre, eftersom de be- lopp som nedlagts
            i rörelsen utgör ett visst trygghetskapital. Behovet av för- tids-
            och efterlevandeskydd inom företagargrupperna synes med beaktande
            härav kunna lösas endast genom att möjlighet öppnas för dem att
            tillhöra ATP-försäkringen i den del den avser förtids- och efterlevandeskyddet
            utan skyldighet för dem att samtidigt vara med i ålderspensionsförsäkringen
            in- om densamma. Rätt till begränsning av ATP-anslutningen till
            enbart förtids- och efter- levandeskydd får anses vara det väsentligaste
            ur företagarnas synpunkt. Därutöver finns det emellertid i många
            fall behov av valmöjligheter i fråga om ålderspensionen i ATP.
            För många företagare, som inte har ekonomiska möjligheter för
            hel ATP-anslutning, skulle anslutning med viss del av den eljest
            pensionsgrundande inkomsten ge ett önskvärt och lämpligt skydd
            på ålderdomen. Av tekniska och administrativa skäl torde man då
            böra be- gränsa valmöjligheterna till att avse hel och halv ålderspension.
            Med det system, som vi förordat, skulle företagarna och de fria
            yrkesutövarna så- lunda beredas möjligheter att vid sidan av den
            nu gällande ATP-utform- ningen ansluta sig till tilläggspensioneringen,
            endera vad avser enbart för- tids- och efterlevandeskydd eller
            vad avser förtids- och efterlevandeskydd jämte halv ålderspension.
            De valmöjligheter, som vi ovan förordat, synes oss vara förutsättningen
            för att tilläggssjukpenning- och tilläggspensionsförsäkringarna
            skall kun- na ge företagarna och de fria yrkesutövarna det skydd,
            som åsyftas med socialförsäkringssystemet. Det framstår därför
            som angeläget, att dessa frå- gor prövas så skyndsamt som möjligt.
            Med anledning av vad ovan anförts får vi hemställa, att riksdagen
            i skrivelse till Kungl. Maj:t måtte anhålla om skyndsam prövning
            och förslag rörande möjligheter för företagare och fria yrkesutövare
          </p>
          <pb facs="riksdagen-motions-pdf/data/1963/mot_1963__ak__647/mot_1963__ak__647-003.pdf"/>
          <p>
            Motioner i Andra kammaren, nr 647 år 1963 5
          </p>
          <p>
            1) att tillhöra tilläggssjukpenningförsäkringen utan samti- dig
            skyldighet till anslutning till tilläggspensionsförsäk- ringen;
            2) att begränsa anslutningen till tilläggspensionsförsäkring-
            en till förtids- och efterlevandeskyddet; 3) att begränsa anslutningen
            till tilläggspensionsförsäk- ringen till förtids- och efterlevandeskyddet
            jämte halva ål- derspensionen.
          </p>
          <p>
            Stockholm den 26 januari 1963
          </p>
          <p>
            Alvar Andersson C. W. Carlsson Carl Eric Hedin i Knäred
          </p>
          <p>
            Hans Nordgren Harry Wahrendorff Olle Westberg
          </p>
        </div>
      </div>
    </body>
  </text>
</TEI>
