<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_489/mot_200506_MJ_489-0001.pdf"/>
      <div type="motHeader" xml:id="i-9NqPHggNfkPsWbR7hjyzKM">
        <div type="motTitle" xml:id="i-Dnvcsey92fwbhLhLqcSh2J"/>
        <div type="motSubmissionInfo" xml:id="i-UDpAHuyH8d5jwSzLsPjDU9"/>
      </div>
      <div type="motBody" xml:id="i-M7h8Fb7BSVabaXMt9wfBX9">
        <div xml:id="i-HCqneEtaXPPsdL3Zp53FRT">
          <p xml:id="i-wqhnR7nhN1agEssR25p17">
            2005/06 mnr: MJ489 pnr: c748
          </p>
          <p xml:id="i-Sw2BQXPseCeehQUNNqdCn1">
            Motion till riksdagen 2005/06:MJ489
          </p>
          <p xml:id="i-KmV2PbfnuBsp6VbNznCjpo">
            av Agne Hansson och Staffan Danielsson (c)
          </p>
          <p xml:id="i-XgYZNM5hoSkFm3Sum16vuL">
            Regional beslutanderätt för strandskyddet
          </p>
          <p xml:id="i-YNgLiEL743L1EoYb3xMG8J">
            Förslag till riksdagsbeslut
          </p>
          <p xml:id="i-4Vz5hyTbUKuC2eBCGHHDNW">
            Riksdagen tillkännager för regeringen som sin mening vad i motionen
            anförs om regional beslutanderätt enligt strandskyddsbestämmelserna
            på Gotland och i Kalmar och Östergötlands län.
          </p>
          <p xml:id="i-9FfKLPcAMbfvYFUmqXVjoG">
            Motivering
          </p>
          <p xml:id="i-DFq3r9QaeavAFn3whkyCdm">
            De regler om strandskydd som finns stadgade i miljöbalken fyller
            många gånger en viktig funktion i att bevara den möjlighet att
            bada och idka friluftsliv inom strandområden som allmänheten har
            enligt allemansrätten. Strandskyddet kan även, särskilt i tätbefolkade
            områden, ha betydelse för djur- och växtliv. Sverige är ett stort
            land där befolkningen är ojämnt fördelad över landet. Miljöbalken
            har inneburit en skärpning av strandskyddet och genom att länsstyrelsen
            förklarat Gotlandskusten som naturreservat. Det är ett hinder
            för den regionala utvecklingen. Den skärpning av reglerna som
            kom i mitten av 90-talet innebar att hänsyn till djur- och växtlivet
            togs in i regelverket. Detta har i princip satt stopp för byggnation
            utmed kuster och vattendrag, stora som små över hela landet. Reglerna
            och därmed gällande praxis belastas idag av betydande rester av
            gammalt förmynderi från 1970-talet då det generella strandskyddsförbudet
            tillkom. I många fall kan strandskyddet vara ett hinder för en
            önskvärd utveckling av en region och speciellt då landsbygden.
            Därför finns det anledning att överväga om inte reglerna rörande
            strandskydd bör utvecklas så att de blir mer flexibla utifrån
            regionala och lokala behov och förutsättningar. Gotland har ca
            80 mil kust, med en mera flexibel tolkning av strandskyddsreglerna
            än vad som finns idag utgör den en viktig regional utvecklingsfaktor
            för att stärka regionens konkurrenskraft framöver. Kalmar län
            och Östergötlands län är län med mycket kust men också en rad
            insjöar.
          </p>
          <pb facs="riksdagen-motions-pdf/data/200506/mot_200506_MJ_489/mot_200506_MJ_489-0002.pdf"/>
          <p xml:id="i-YafEAqW8fdWruihkSaENxC">
            2005/06:MJ489
          </p>
          <p xml:id="i-9LgANb3uy6XTWkAjR4Sxpr">
            Ett flexiblare strandskydd skulle även medföra att kommuninvånarna
            själva skulle få avgöra vilka delar av Gotlands kuster som ska
            skyddas. Detta leder till ett stärkande av det kommunala självstyret
            och möjliggöra för kommunerna att skapa attraktiva boendemiljöer.
            Lokal beslutanderätt för kommunerna bör också prövas i ett större
            sammanhang på fastlandet. Även kommunerna i Kalmar län och i Östergötlands
            län bör ges denna beslutanderätt. Det är ett omyndigförklarande
            av kommunerna att se strandskyddet som ett statligt intresse.
            Eftersom kommunerna har ansvar för planering och byggande måste
            man i enlighet med principen för lokalt inflytande ges full rätt
            att besluta även om strandskyddet. Vad som ovan anförs om lokal
            kommunal beslutanderätt i strandskyddsfrågor bör ges regeringen
            till känna.
          </p>
          <p xml:id="i-FpyrVd7LoNALFG69DjMwA4">
            Stockholm den 1 oktober 2005
          </p>
          <p xml:id="i-JSgnpjgDxuNDLa7tPbb2T">
            Agne Hansson (c) Staffan Danielsson (c)
          </p>
        </div>
      </div>
    </body>
  </text>
</TEI>
