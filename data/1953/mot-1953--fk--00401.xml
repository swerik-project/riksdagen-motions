<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__401/mot_1953__fk__401-001.pdf"/>
      <div type="motHeader" xml:id="i-92orY2mgTbdx1GwdqBiWBy">
        <div type="motTitle" xml:id="i-FJzMXCGzdkEpWA3uavkfNc"/>
        <div type="motSubmissionInfo" xml:id="i-3hVwZDDnUt1kT7igeMHJ67"/>
      </div>
      <div type="motBody" xml:id="i-Lp1iuF4ezMjJg33tvGPYAY">
        <div xml:id="i-BoyPj27vcb4vhaFDfQwsJb">
          <p xml:id="i-WoibdiTXjh9CCkHrvBU619">
            Nr 401-—403. Motioner i Första kammaren, nr 401. 1
          </p>
          <p xml:id="i-7GybbdjyW5Npexh2KYiNiw">
            Nr 401.
          </p>
          <p xml:id="i-GJ4CyCBJd8yEGKUpWgaUkR">
            Av herr Anderberg m. fl., i anledning av Kungl. Maj:ts proposi-
            tion med förslag till lag angående ändring i lagen den 6 juni
            1925 (nr 170) om polisväsendet i riket, m.m.
          </p>
          <p xml:id="i-KFoBxCEDmdrLmVbKEDXeBr">
            I Kungl. Maj:ts proposition nr 168 föreslås vissa organisatoriska
            och andra ändringar i fråga om polisväsendet. Det kan näppeligen
            påstås, att de ifrågasatta ändringarna äro av mera genomgripande
            art. Såsom av de i propositionen redovisade remissyttrandena framgår
            skulle icke desto mindre ändringarna i huvudsak få genomföras
            mot kommunernas vilja. Redan detta måste ingiva betänkligheter,
            eftersom det förutsättes att kommunerna alltjämt skola vara huvudmän
            för polisväsendet. Enligt vår mening har i den föreliggande propositionen
            alltför lättvin- digt avvisats det alternativa förslag till ett
            förstatligat polisväsen, som för några år sedan framlades av 1948
            års polisutredning. Sedan denna utred- nings betänkande varit
            föremål för sedvanlig remissbehandling, torde icke endast på kommunalt
            håll opinionen i betydande omfattning ha svängt över till förmån
            för ett statligt huvudmannaskap för polisen. Vi dela den i propositionen
            hävdade uppfattningen att ett krav på statens övertagande av polisväsendet
            icke kan baseras på tesen att det här i princip rör sig om en
            statlig uppgift. Givetvis är, oberoende av huvudmannaskapet, ett
            välordnat polisväsen ett viktigt riksintresse. Särskilt i ett
            så dynamiskt tidsskede som vårt måste fördelningen av samhällsuppgifterna
            mellan sta- ten och kommunerna successivt omprövas. I fråga om
            förvaltningen av polisväsendet ligger det nära till hands att
            draga en parallell till vägväsen- det. Det var motorismens krav
            på bättre vägar, som gjorde att vägväsendet efter en kortare övergångstid
            med större vägdistrikt befanns vara moget för ett förstatligande.
            I om möjligt ännu högre grad har motorismen direkt och indirekt
            kommit att beröra polisväsendet. I en landskommun, som genom-
            löpes av en eller flera huvudvägar, domineras det polisiära arbetet
            numera av trafikmål. I en sådan kommun är det inte lätt att vidmakthålla
            det kommunala intresset för polisväsendet, eftersom den erforderliga
            utbygg- naden av detta endast i begränsad omfattning är avhängigt
            av kommun- medlemmarnas intressen och åtgöranden. Också i andra
            avseenden har — såsom icke minst av propositionen framgår — den
            snabba samhällsutveck- lingen gjort det överväldigande antalet
            primärkommuner till olämpliga en- heter för polisverksamhetens
            handhavande. Kravet på polisens mobilitet kan helt visst icke
            tillbakavisas. Det torde vara ovedersägligt att praktiskt taget
            samtliga genom kommunindelningsreformen nybildade kommuner äro
            ohjäpligt för små för att var för sig administrera polisväsendet.
            Vi inse
          </p>
          <p xml:id="i-DjQpSMijoBpRNYpJFCcrqL">
            Bihang till riksdagens protokoll 1953. 3 saml. Nr 401—403.
          </p>
          <pb facs="riksdagen-motions-pdf/data/1953/mot_1953__fk__401/mot_1953__fk__401-002.pdf"/>
          <p xml:id="i-DuJ7AnU1636s2dJPJfFSVd">
            2 Motioner i Första kammaren, nr 401. också att det vid bibehållandet
            av polisväsendet som kommunal uppgift måste bli nödvändigt att
            tvinga in också mindre städer och köpingar i det interkommunala
            samarbetet. Men om man under sådana förhållanden med i stor utsträckning
            sprängda kommungränser skall behålla kommunerna som formella huvudmän
            för polisväsendet, får man enligt vår mening ha klart för sig
            att detta är en meningslös kamp mot en samhällsutveckling, som
            måste tagas som en realitet. Vi anse sålunda att det bort vara
            nödvändigt att på ett mera allsidigt sätt än vad som framgår av
            den föreliggande propositionen pröva förut- sättningarna för ett
            förstatligande helt eller delvis av polisväsendet. Stats- finansiella
            skäl kunna icke i längden åberopas som hinder för genomföran-
            det av en rationell arbetsfördelning mellan staten och kommunerna.
            Här- vidlag är det ju ytterst fråga om en avvägning mellan den
            progressiva stats- och den proportionella kommunalbeskattningen.
            Den föreslagna utbyggnaden av kriminalstatspolisen är säkerligen
            ett led i rätt riktning, om denna utbyggnad får betraktas som
            ett första led i ett successivt förstatligande. Det går dock icke
            att komma ifrån att organisa- tionsbilden under övergångstiden
            måste te sig åtskilligt förvirrande och mosaikartad: polisen skulle
            bland annat ur mobilitetssynpunkt intaga olika ställning alltefter
            huvudmannaskapet. Det måste bli svårt att söka åstad- komma en
            rationell arbetsfördelning mellan å ena sidan den utökade kri-
            minalstatspolisen och å andra sidan de utredningsmän, överkonstaplar
            m. m., som under de senaste åren anställts i ett betydande antal
            landsbygds- distrikt. Skall vid ytterligare behov av personalförstärkning
            utbyggnad ske i fråga om landsbygdsdistriktens personal av sistnämnt
            slag eller är det verkligen avsett att det nu framlagda förslaget
            om utökning av kriminal- statspolisen är ämnat att utgöra allenast
            en första etapp? Härvidlag ger propositionen endast svävande besked.
            Under alla förhållanden får man ha klart för sig, att landskommunernas
            vilja att förstärka poliskåren icke ökas genom den föreslagna
            utbyggnaden av kriminalstatspolisen. Enligt vår me- ning måste
            detta delade huvudmannaskap för befattningshavare, som ha att
            fullgöra likartade uppgifter, mycket snart framstå som ohållbart.
            Propositionens uppläggning av formerna för det vidgade interkommu-
            nala samarbetet förefaller oss icke heller vara övertygande, allra
            minst i fråga om den detalj, som avser möjligheterna att ge olika
            i ett polisförbund ingående kommuner olika höga statsbidrag. Med
            kännedom om att flertalet nu förefintliga polisförbund tillkommit
            under en medverkan från kommu- nernas sida, som i flertalet fall
            endast formellt men icke reellt varit frivillig, måste det inge
            mycket starka betänkligheter att på detta område utsträcka möjligheterna
            att ge tvångsvisa förordnanden om kommunalförbundsbild- ning.
            Det skulle innebära att kommunernas medbestämmanderätt på detta
            område ytterligare beskäres. Det synes oss vara alltför tidigt
            att här räkna med de förbättrade former för det interkommunala
            samarbetet, som kunna
          </p>
          <pb facs="riksdagen-motions-pdf/data/1953/mot_1953__fk__401/mot_1953__fk__401-003.pdf"/>
          <p xml:id="i-Tj4GVm4vrCZMWC26uZH7sE">
            Motioner i Första kammaren, nr 401. 3
          </p>
          <p xml:id="i-Sk5pq62CWEXVPgVHhzGXVb">
            bli resultatet av den utredning, som nyligen tillsatts för översyn
            av gällande kommunalförbundslag m. m. Såvitt vi förstå måste till
            de angelägna refor- merna härvidlag höra att söka finna lämpliga
            former för samarbete inom en enhetlig organisation beträffande
            flera olika förvaltningsuppgifter. Där en så ekonomiskt betydelsefull
            uppgift som enhetsskolan anses böra full- göras under samverkan
            mellan grannkommuner bör man till samma sam- arbetsorganisation
            kunna hänskjuta också andra förvaltningsuppgifter. En sådan ur
            kommunal synpunkt perifer förvaltningsuppgift som polisväsen-
            det bör däremot icke i de enskilda fallen få bestämma den geografiska
            av- gränsningen för det interkommunala samarbetet. Det kan därför
            icke vara lämpligt att i nuvarande utvecklingsskede låta polisväsendet
            bryta igenom kommungränserna. Landsfiskalsdistrikten äro ingalunda
            avpassade med utgångspunkt från att vara lämpliga områden för
            kommunal förvaltnings- verksamhet. Vi kunna sålunda icke betrakta
            det nu framlagda förslaget som en slut- giltig lösning. En sådan
            lösning kan enligt vår mening ligga endast i ett förstatligande
            av polisväsendet. Om detta icke i sin helhet kan anses moget för
            ett förstatligande, synes oss den i propositionen uppdragna gränsen
            för rätt till statsbidrag kunna vara vägledande vid ett partiellt
            förstatligande. I kommunerna liksom hos den lokala och regionala
            statliga polisledningen torde ett bifall till propositionens förslag
            icke komma att eliminera den rådande oklarheten. Då vi anse att
            frågan om ett förstatligande icke kan vara avförd genom det föreliggande
            förslaget, är det också nödvändigt att detta klart utsäges. Med
            hänvisning till vad här anförts hemställes, att riksdagen vid
            behandlingen av propositionen nr 168 måtte uttala sig för fortsatta
            överväganden om ett förstat- ligande helt eller delvis av polisväsendet
            och hos Kungl. Maj:t anhålla om ett förslag i frågan till nästa
            års riksdag.
          </p>
          <p xml:id="i-4Moza8VWZfuJjWfwtEcCqb">
            Rud. Anderberg. Carl Eskilsson. Nils Theodor Larsson i Hammarby.
          </p>
          <p xml:id="i-Xomqu2R5jp1syZShCTGdXW">
            Gust. Sundelin. Per Olofsson. Lage Svedberg.
          </p>
          <p xml:id="i-MZ82WKzAuvZnPRXD1J8TTC">
            Emil Näsström. F. Thun. JF. Grym.
          </p>
        </div>
      </div>
    </body>
  </text>
</TEI>
