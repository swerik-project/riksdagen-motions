<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00312">
  <teiHeader>
    <fileDesc>
      <titleStmt>
        <title>Ett minskat nämndemannainflytande</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett minskat nämndemannainflytande</title>
          <idno type="rdwebb">GZ02Ju312</idno>
          <rs type="number">Ju312</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju312/text</ref>
          <ref type="dokument_url_html">http://data.riksdagen.se/dokument/GZ02Ju312</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju312</ref>
          <ref type="doc">http://data.riksdagen.se/fil/9335E5AB-9B3D-421D-B161-83F340577276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ug2iNbukZWrnPpbzsoFpuq" type="signed"/>
        <correspContext corresp="i-Ug2iNbukZWrnPpbzsoFpuq">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction type="numbering" xml:id="i-PiQudPrw3RBGXAjgv3BWsH">
          <date when="2011-10-06"/>
        </correspAction>
        <correspAction type="submission" xml:id="i-Q3AxZ5SdgtJVWr5KpKHMeG">
          <date when="2011-10-04"/>
        </correspAction>
        <correspAction type="transfer" xml:id="i-K19tpgMbN3yQUvRzRrqTsX">
          <date when="2011-10-04"/>
        </correspAction>
        <correspAction type="assigned" xml:id="i-9QdcBfgxKErvitzvgLXg7d"/>
        <correspContext corresp="i-9QdcBfgxKErvitzvgLXg7d">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5VZiw58xd91Bug4yZ9erGV">
            Förslag till riksdagsbeslut
          </head>
          <p xml:id="i-SodD3GDtL65CigU3Jrpd6Q">
            Riksdagen tillkännager för regeringen som sin mening vad som
            anförs i motionen om en översyn av nämndemannasystemet.
          </p>
        </div>
        <div type="motContent">
          <head type="h1" xml:id="i-C9HYovJrXxAgSeTMY6Q9N9">
            Motivering
          </head>
          <p xml:id="i-Xr8NrsuoEhHacUci35cVfz">
            Redan under föregående mandatperiod hade Sverigedemokraterna
            nominerat 20-talet nämndemän bara i den skånska migrationsdomstolen.
            Efter valet 2010 har antalet ökat väsentligt. Berättigad kritik
            har riktats mot att asylsökande kan få sina öden lagda i händerna
            på nämndemän som sympatiserar med ett uttalat invandringsfientligt
            parti. Många som tidigare har försvarat systemet med nämndemän
            har till följd av Sverigedemokraternas valframgångar nu börjat
            inse dess nackdelar.
          </p>
          <p xml:id="i-5TonP4WxubNkihe1hMcxnZ">
            Efter det senaste valet har nationaldemokrater utsetts till nämndemän
            i Södertälje tingsrätt. När TV4 intervjuade dem med anledning
            av deras upphöjelse till domare ville de inte svara på reporterns
            frågor om demokrati är bra, eller om Hitler var en bra eller dålig
            politiker. Frågorna var inte relevanta för uppdraget, menade de
            nyutnämnda nämndemännen.
          </p>
          <p xml:id="i-FdLsyLAUyndhhFMDiBLzVU">
            I fjol stängde Värmlands tingsrätt av en sverigedemokratisk nämndeman
            efter att han ifrågasatt Förintelsen och uttryckt sig nedsättande
            om homosexuella i sociala medier. Tingsrättens beslut prövades
            av Överklagandenämnden som kom fram till att sverigedemokraten
            fick behålla sitt nämndemannauppdrag.
          </p>
          <p xml:id="i-LaS9YAKowtLwvWvvm9RYFe">
            Enligt rättegångsbalken (4 kap. 8 a §) kan domstolen stänga av
            en nämndeman som uppvisar ett beteende eller tillstånd som bedöms
            skada allmänhetens förtroende för rättskipningen. Typiska avstängningsanledningar
            är att en nämndeman yttrar sig eller beter sig olämpligt vid eller
            i anslutning till förhandlingarna. Men det är inte ett beteende
            att tillhöra ett visst parti, utan för avstängning krävs att nämndemannen
            har betett sig kvalificerat olämpligt. Så länge som nämndemän
            till exempel avstår från att göra rasistiska uttalanden i rättssalen
            får de alltså sitta med och döma i alla typer av mål.
          </p>
          <p xml:id="i-3RA6YgqUNSnTJuxePPkjkZ">
            Systemet med att även sverigedemokrater och nationaldemokrater
            har rätt att nominera sitt partifolk som lekmannadomare riskerar
            att rubba människors förtroende inte bara för migrationsprocessen
            utan för det svenska rättssystemet och rättskipningen i stort.
            Men från demokratisk synpunkt vore det helt fel att på förhand
            sortera bort vissa partiers företrädare. På samma sätt som Moderaterna
            och andra partier har rätt att nominera sina partimedlemmar som
            nämndemän, måste även extrempartier till höger och vänster ha
            den möjligheten förutsatt att partierna har fått tillräckligt
            många röster i fria och demokratiska val.
          </p>
          <p xml:id="i-BqvwUxnYjGLchQT1i4bpkh">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten.
          </p>
          <p xml:id="i-DYashjjfHXWEdfzGTfAN1j">
            Dessa argument är falska och sprids framför allt av dem som menar
            att politiken ska stå över juridiken, en gammal dålig socialdemokratisk
            tanke. Menar man i stället att landet mår väl av en självständig
            domarmakt, lydande under lagarna men fristående från den politiska
            makten, är det svårt att argumentera för systemet med politiskt
            tillsatta lekmannadomare. Folkligt förnuft i alla ära, men sådant
            kan som bekant också vara kryddat med fördomar, intolerans och
            rasism.
          </p>
          <p xml:id="i-Fp4kdcBKq4ES6A9kSYDp8K">
            Att nämndemän förbättrar medborgarnas insyn i rättsprocessen,
            låter tryggt och bra. Mer oklart är på vilket sätt insynen verkligen
            blir bättre, särskilt med tanke på att nämndemän i likhet med
            yrkesdomare är förbjudna att yppa vad som har sagts under domstolens
            överläggningar. Talet om medborgerliga värderingar och mångfald
            håller heller inte eftersom det av naturliga skäl aldrig går att
            få en representativ sammansättning inom grupper av två eller tre
            nämndemän.
          </p>
          <p xml:id="i-8vKYp7YSHNCRxJwfQhHsaE">
            Trots nämndemannasystemets nackdelar från förtroende- och rättssäkerhetssynpunkt
            har utvecklingen gått i motsatt riktning. Nämndemännen har fått
            individuell rösträtt och representation även i hovrätterna och
            kammarrätterna. Bakom dessa reformer, som infördes på 1970-talet,
            låg en socialdemokrati som av ideologiska skäl ville säkra ett
            politiskt inflytande över den formellt självständiga domarmakten.
            Resultatet har blivit ett allt större antal domar där juridiskt
            oskolade och politiskt väderkänsliga nämndemän på grumliga skäl,
            med eller utan uttalat rasistiska åsikter, överröstar de professionella
            domarna som har övat upp en särskild skicklighet när det gäller
            sådant som bevisvärdering, lagtolkning och bedömning av prejudikat.
          </p>
          <p xml:id="i-4o4eXSUeZJF7jef9p5dvPr">
            Hittills har den politiska viljan saknats att i grunden reformera
            nämndemannasystemet. Än mindre har den politiska viljan funnits
            att avskaffa systemet och överlåta den dömande verksamheten till
            män och kvinnor som är utbildade för uppgiften och som står fria
            från uttalat partipolitiska bindningar.
          </p>
          <p xml:id="i-CRM6QEfmXueAQqEpMNDnwr">
            Den av regeringen påbörjade översynen av nämndemännens medverkan
            i brottmålsprocessen (dir. 2010:78) är i huvudsak begränsad till
            frågan om i vilka fall och i vilka sammansättningar i tingsrätt
            som nämndemän bör medverka.
          </p>
          <p xml:id="i-Vd2Y9aeNgyng8uRL2hvWLj">
            Det kan vara en god början, men räcker inte. Översynen bör utvidgas
            till att omfatta även tvistemålen och nämndemännens medverkan
            i förvaltningsdomstolarna och i överrätterna. För var finns logiken
            med att nämndemän kan överpröva varandras domar när de förväntas
            representera samma allmänhets sunda förnuft?
          </p>
          <p xml:id="i-ArXWXJmBoVqD5unr4QAYSG">
            Därutöver bör nämndemännens inflytande över rättskipningen minskas
            överlag. Detta kan ske genom en återgång till ordningen med kollektiv
            rösträtt som gällde fram till 1982 i tingsrätterna och 1976 i
            hovrätt och kammarrätt. En annan möjlighet kan vara att låta domstolen
            själv avgöra vilka mål som lämpar sig för medverkan av nämndemän.
            Sist men inte minst angeläget om nämndemannasystemet alls ska
            finnas kvar är att ändra rekryteringen där de politiska partierna
            nominerar sina egna företrädare till nämndemän, med åtföljande
            rättsosäkerhet och förtroendeskador för rättsväsendet. Sverigedemokraternas
            och Nationaldemokraternas valframgångar har blixtbelyst behovet.
          </p>
        </div>
        <div type="motSignatures">
          <list>
            <item xml:id="i-WU3YQEcVYmvcbz88YdP5gB">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
