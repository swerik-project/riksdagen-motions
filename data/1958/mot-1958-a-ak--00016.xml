<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__16/mot_1958_a_ak__16-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 16 år 1958 3
          </p>
          <p>
            Nr 16
          </p>
          <p>
            Av herr Wahrendorff m. fl., om utredning rörande byggandet av
            en ny kanalled mellan Vänersborg och Uddevalla.
          </p>
          <p>
            Frågan om en förbättrad och säkrare kanalled emellan vår största
            insjö Vänern och Västerhavet har sedan åtskilliga år tillbaka
            varit aktuell. Denna aktualitet har ytterligare markerats genom
            de upprepade jordskred, som in- träffat under den senare tiden,
            varigenom trafiken via sjöfartsleden tidvis helt avbrutits. För
            de stora västsvenska landområden som gränsa till Vänern, eller
            det s. k. vänerbäckenet, med dess betydande industrier och råvarutillgångar
            ut- gör sjöfartsleden emellan Vänern och Kattegatt ett oumbärligt
            livsvillkor. Det väldiga ekonomiska och industriella uppsving
            som kännetecknat utveck- lingen inom berörda områden under de
            senaste decennierna kan utan över- drift till mycket stor del
            tillskrivas nybyggnaden och moderniseringen av Trollhätte kanal
            åren 1910 och 1916. En ytterligare utbyggnad och effektivi- sering
            av sjöfartsleden Vänern Västerhavet, med en ökad trafikkapacitet
            som snabbare, billigare och säkrare kan förmedla de växande varutranspor-
            terna från och till vänerområdet, skulle utan tvekan starkt bidraga
            till nä- ringslivets framtida snabbare utveckling inom detta omfattande
            område. Nationalekonomiskt sett har kanalleden i fråga tillfört
            landet mycket sto- ra ekonomiska värden. Genom denna direkta transportled
            ha betydande rå- varutillgångar med tillförsel från floddalar
            i vidsträckta förgreningar långt inne och norrut i landet kunnat
            tillgodogöras och förädlas. Högt uppdrivna industrier av betydande
            storlek och fulländning särskilt på skogsförädling- ens och metallindustriens
            områden ha växt fram i ständig utveckling. Det ekonomiska utbytet
            för hela landet av detta näringsliv kan ej överskattas, men det
            är i hög grad beroende av att kommunikationerna och särskilt då
            sjöfartstransporterna äro förhållandevis billiga samt att produkterna
            kun- na utfraktas eller importeras genom direkttransporter utan
            fördyrande om- lastningar och tidsspillan. Särskilt gäller detta
            varuutbytet med utlandet från och till vänerhamnar- na med dess
            växlande exportvolym av skogsprodukter och industrivaror tillika
            med importen av olika förnödenheter, särskilt då det stegrade
            behovet av industriella råvaror och fossila bränslen, framför
            allt oljor. Bland export- varorna intar järnmalmen en betydande
            storleksordning. Planer föreligga dessutom att inom området öka
            järnsmältningen med en masugnsanlägg- ning på 100 000 ton. På
            grund av den kraftigt stegrade skogstillgången inom vänerbäckenet,
            särskilt dess sydöstra del, är en betydande utbyggnad av
          </p>
          <pb facs="riksdagen-motions-pdf/data/1958/mot_1958_a_ak__16/mot_1958_a_ak__16-002.pdf"/>
          <p>
            4 Motioner i Andra kammaren, nr 16 år 1958
          </p>
          <p>
            cellulosaindustrien ofrånkomlig. Av avgörande betydelse är alltså
            att ka- nalleden kan betjäna fartyg av sådan storlek att fraktkostnaderna
            för ut- landstrafiken bli ekonomiska och att direktförbindelse
            vid behov kan nås även på stora transoceana avstånd. Den fraktvolym
            som årligen passerar genom trollhätte- och götaälvleden är även
            för svenska förhållanden av dominerande storlek. Den officiella
            kanalstatistiken visar för år 1956 bl. a. följande:
          </p>
          <p>
            Trafikens totala omfattning utgjorde .................. 2562
            000 godston Därav trafik till och från utlandet ....................
            1519 661 &gt; Utrikeshandelns andel ...sssosesssrsssrsses ss ss s
            sla 59,3 I Därav fraktat på utländska fartyg ....................
            44,2 I
          </p>
          <p>
            Ären 1926-1928 utgjorde utrikeshandelns andel endast 22,6 Z och
            de ut- ländska fartygens 16,4 9. I kanalavgifter ha år 1956 influtit
            3 724 728 kronor. Med stöd av verk- ställda utredningar har den
            industriella utvecklingen beräknats öka frakt- volymen inom de
            närmaste 15—20 åren med 1 å 11/2 milj. godston. Till övervägande
            delen torde denna ökning ligga på exporten och importen eller
            den s. k. översjö- och transoceana trafiken. Förutsättningen härför
            är dock, såsom förut framhållits, att sjöfartsleden kan betjäna
            fartygsstorlekar av upp till eller över 4 000 ton. De fartygstyper,
            vilka nu trafikera trollhätte- leden, äro till alldeles övervägande
            delen av storlek under 2 000 ton, en stor- lek som då det gäller
            översjötrafiken på grund av olika omständigheter visat sig alltmer
            oekonomisk och torde vara dömd att minskas eller försvinna. Tendensen
            under de senaste åren visar också att det svenska tonnaget går
            mot en kraftig ökning i storlek och lastdryghet. Statistiken visar
            dessutom att vänerfrakterna börja att övergå till utländska småfartyg
            med deras bil- ligare omkostnader, en tendens som det bör vara
            ett svenskt intresse att söka motarbeta. Det kan emellertid nu
            konstateras att en nödvändig utveckling och ratio- nalisering.
            av trafiken på vänerhamnarna på ett avgörande sätt hindras av
            de uppenbara brister som vidlåda trollhätteleden och framför allt
            den allde- les för grunda och för trånga samt för rasrisker alltmer
            utsatta götlaälv- fåran. Snara åtgärder äro därför ofrånkomliga
            för att åstadkomma en för- hättrad och säkrare sjöfartsled. Värdet
            av direkta sjöförbindelser från och till det omfattande råvaru-
            och industriområdet i vänerbäckenet, vilket av sakkunniga betecknas
            såsom ett av de största i Europa, har av sakkunniga beräknats
            till betydande årliga belopp. Besparingen per godston i direkt
            trafik Vänern till och från utlan- det angives sålunda till 20
            kr. och till västkusthamn till 10 kr. per ton. Med en nuvarande
            fraktvolym på utlandet av 1,5 milj. ton gör detta 30 milj. kr.
            och med 1,1 milj. ton på västkusthamn, 11 milj. kr. eller summa
            besparade fraktkostnader 41 milj. kr. årligen. Vid en framtida
            ökning av trafiken med 1å 11/2 milj. ton kan denna besparing väntas
            stiga ytterligare till bortemot 60 milj. kr. per år. Att märka
            är, att det härvid rör sig om frakt, vilken icke
          </p>
          <pb facs="riksdagen-motions-pdf/data/1958/mot_1958_a_ak__16/mot_1958_a_ak__16-003.pdf"/>
          <p>
            Motioner i Andra kammaren, nr 16 år 1958 5
          </p>
          <p>
            kan utan starkt ökade kostnader bl. a. för omlastning betjänas
            av järnväg. Om man kapitaliserar dessa besparingsbelopp efter
            5 96 ränta så skulle sjö- fartsledens nuvarande värde motsvara
            ett förräntat kapital av 820 milj. kr. och vid framtida ökning
            av trafiken över en miljard kr. Detta sett ur sam- hällsekonomisk
            synpunkt. Kanalleden Vänern—Göteborgs hamn har nu en längd av
            82 km, varav 10 km utgöra konstgjorda kanalsträckor. Sjöfartsleden
            följer alltså själva älvfåran på en sträcka av 72 km. Det är å
            denna del av kanalen som de se- naste årens katastrofala jordras
            inträffat med därav följande totalstopp i trafiken. Kanalslussarna
            äro dimensionerade med en längd av 90 m, en bredd av 13,7 m och
            för ett fartygsdjup av 5 m. Seglationsdjupet i själva älvfåran
            medgav dock från början endast ett fartygsdjup av 4 m. Men detta
            har med åren ökats därhän att fartyg intill 4,6 m djupgående numera
            kan medgivas att passera. Denna fördjupning torde dock vara en
            bidragande orsak till de inträffade jordskreden. De största fartyg,
            som nu kunna passera med full last, utgöra 2 000 ton dw. Men även
            fartyg på upp till 2600 ton dw kunna färdas, dock under villkor
            att de icke äro fullastade. Detta medför för såväl sjöfarten som
            be- fraktare stora ekonomiska förluster. En ytterligare ekonomisk
            belastning uppkommer genom den fartbegränsning och tidsförlust
            som passerandet av den 72 km långa och alldeles för trånga älvfåran
            framtvingar. Härtill kan läggas att götaälvfåran är mycket utsatt
            för dimma och att hela sträckan 72 km icke kan passeras vid dagsljus
            under den mörkaste delen av året utan övernattning och ankring.
            På ett enda fartyg kan denna tidsförlust med- föra en extra kostnad
            av 2000 å 2500 kr. per dygn. En fördjupning av götaälvleden från
            nuvarande 4,5 m till exempelvis 6 å 7 m för att därigenom medge
            en mera ekonomisk sjötrafik har länge diskuterats och varit föremål
            för undersökningar. En dylik fördjupning med förstoring av slussarna
            ställer sig dock oerhört dyrbar. Härtill kommer att en fördjupning
            av själva älvfåran torde, enligt de erfarenheter man redan har,
            med säkerhet komma att utlösa nya katastrofala jordskred. Götaälvdalen
            synes långa sträckor bestå av blålera på sluttande berg- grund,
            vilka lerlager vid en fortsatt urholkning av älvbotten och vid
            en väx- ande kanaltrafik med större fartyg sannolikt komme att
            sättas i rörelse och flyta ut i älven. Denna risk ökas ytterligare
            genom den å bägge sidor om älven tilltagande tunga lastbilstrafiken
            med därav följande vibrationer i lerlagren, som måste bidraga
            till att öka faran. På grund av föreliggande omständigheter torde
            en projekterad uppmudd- ring och fördjupning av Göta älvs kanalled
            böra avföras ur diskussionen. Samtidigt måste konstateras att
            götaälvleden såsom enda sjöfarts- och vattenavtappningsled från
            Vänern i sitt nuvarande skick företer uppen- bara brister och
            innebär betydande risker. De förluster som uppkomma vid en eventuell
            längre tillkorkning av Göta älv för såväl befolkning, in- dustri
            och handel som sjöfart i berörda områden kunna beräknas till enorma
          </p>
          <pb facs="riksdagen-motions-pdf/data/1958/mot_1958_a_ak__16/mot_1958_a_ak__16-004.pdf"/>
          <p>
            6 Motioner i Andra kammaren, nr 16 år 1958
          </p>
          <p>
            värden. Enbart genom surteraset, som avstängde sjötrafiken ca
            en månad, beräknades enbart näringslivets förluster uppgå till
            mellan 1,7 och 2,15 milj. kr. Härtill komma sjöfartsförlusterna,
            som beräknades till 2 787 000 kronor, tillika med de stora störningarna
            i näringslivet som måste represen- tera betydande summor. De samlade
            förlusterna för endast en månads tra- fikstopp torde kunna angivas
            till 5 å 6 milj. kr. Vid götaraset i somras in- nestängdes över
            ett nittiotal fartyg i Vänern, varav ett stort antal för ut- ländsk
            trafik. Ännu flera månader efter det senaste raset utgjorde väneravtappningen
            en- dast en del av tillrinningen, med påföljd att Vänerns vattennivå
            i mitten av oktober 1954 befann sig 40 å 50 cm över den högsta
            gräns som fastställts i vattenrättsdomen. Följden har blivit att
            stora strandområden och odlad jord då stod under vatten och att
            stora skador tillfogats Jordbruket utöver vad den onormala nederbörden
            redan åtstadkommit. Kringliggande industrier och bebyggelse hotas
            nu allvarligt av översvämningar. Med en viss rädsla frågar man
            sig vad som skulle bli följden för vänerområdet därest ett nytt
            ras inträffade, som återigen stängde avtappningen, eller följderna
            för Göte- borg och dess vattenförsörjning därest lermassorna måste
            spolas utför älven. Då en uppmuddring av götaälvfåran till nödigt
            djup och behövlig storlek synes möta så gott som oöverstigliga
            ekonomiska och geologiska hinder och tillsammans med en ombyggnad
            av slussarna draga mycket omfattande kostnader, så synas andra
            lösningar av sjöfartsleden Vänern—Kattegatt bö- ra undersökas.
            Härvid träder den gamla frågan om en ny kanalled från Vänersborg
            till Uddevalla i förgrunden. Denna fråga var redan 1908 föremål
            för utredning och förslag. Enligt förslaget 1908 skulle kanalen
            gå från Vänern över de sjöar som ligga i rad emellan Vassbottnen
            strax söder om Vänersborg till Uddevalla. Längden av denna kanal
            skulle endast bli ca 25 km, alltså en mycket kort kanal eller
            endast en tredjedel av den mycket besvärliga götaälvfåran. Men
            därmed skulle uppnås en snabb och möjligen isfri direktförbindelse
            med isfri hamn mot Västerhavet och en betydande vinst i tid och
            effektivitet erhållas. Kostnaden för denna kanalled beräknades
            år 1908-—1909 till om- kring 76 milj. kr. för ett fartygsdjup
            av 7 m alltså ca 3 m större djup än trollhätteleden. Nu är det
            uppenbart att kostnaden för ett sådant företag möjligen har flerdubblats
            sedan 1908. Men å andra sidan har tekniken även gett oss andra
            resurser i maskinella hjälpmedel för arbetets verkställande än
            som stode vattenbyggarna till buds år 1908, då arbetet i stor
            utsträckning måste ske för hand. Det är givet att ett så kostnadskrävande
            företag icke kan fotas på en direkt förräntning genom kanalavgifter.
            Men här föreligger en fråga av så stor samhällelig räckvidd för
            hela den kommande utvecklingen både inom landet samt detta stora
            råvaru- och industriområde med en befolk- ning på bortemot 1 milj.
            människor, att man härvidlag måste lägga sam- hällsekonomiska
            synpunkter på frågan. Den framtida utvecklingen torde
          </p>
          <pb facs="riksdagen-motions-pdf/data/1958/mot_1958_a_ak__16/mot_1958_a_ak__16-005.pdf"/>
          <p>
            Motioner i Andra kammaren, nr 16 år 1958 7
          </p>
          <p>
            komma att utvisa att kapitalinvesteringen i fråga innebär en
            vinst för såväl nationen i sin helhet som även för de stora inlandsområden
            som beröras av sjötrafiken på Vänern. Den fråga som berörts här
            ovan är emellertid av så omfattande beskaf- fenhet, betydelse
            och räckvidd att den omedelbart bör upptagas till ingåen- de och
            allsidig utredning. Denna utredning bör taga sikte ej blott på
            tra- fik och ekonomiska förhållanden utan även på inverkande strukturella
            för- ändringar i olika avseenden, näringslivets utvecklingsmöjligheter
            inom be- rörda områden och slutligen de samhällsekonomiska värden
            som genom denna kapitalinvestering skulle kunna komma hela det
            svenska folkhus- hållet till godo. Med stöd av det anförda få
            vi hemställa, att riksdagen måtte besluta att i skrivelse till
            Kungl. Maj:t hemställa om en skyndsam och allsidig utredning rö-
            rande byggandet av en ny kanalled av erforderlig storlek och lämplig
            sträckning emellan Vänersborg och Uddevalla.
          </p>
          <p>
            Stockholm den 13 januari 1958
          </p>
          <p>
            Harry Wahrendorff
          </p>
          <p>
            Axel Rubbestad C. 0. Carlsson J. Onsjö
          </p>
        </div>
      </div>
    </body>
  </text>
</TEI>
